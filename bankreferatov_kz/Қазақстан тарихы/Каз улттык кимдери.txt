Қазақтың ұлттық киімдеріРухыңды көтеріп, ізгілікке тәрбиелейдіКиізден жасалатын киімдер1.
Байпақ.
2.
Кебенек.
3.
Киіз етік.
4.
Киіз қалпақ.
5.
Пима.Теріден жасалатын киімдерСырт киімдер: Аба; Бота ішік; Жарғақ; Тайжақы; Тақыр шалбар; Тон.Бас киімдер: Бөрік; Құлақшын; Малақай; Тақия; Тымақ.Аяқ киімдер: Кебіс; Мәсі; Мықшима; Саптама етік; Шарық (Шо-қай); Шоңқайма.Жүннен жасалатын киімдерЖабағы күпі; Жадағай шапан; Жүн қолғап; Жүн шұлық; Мойынша; Түйежүн далбағай; Түйе жүн кеудеше; Шекпен; Шидем шекпен.Киімге байланысты ырымдарЖас қыздың басына ақ, қара орамал тартпайды.
Ақ – жаулықтың, қара – қайғының белгісі.Жаңа түскен келін киім-кешегін қысқартса, нәрестесі кем туады немесе ол түсік тастайды.Нәрестенің иткөйлегін далаға тастамайды.
Олай жасаса, сәбиге сырқат жұғады.
Сәбидің бақыты иткөйлегін кигеннен басталады.Сыңар аяқ киім киген баланың әйелі ұры болады.Киімнің түймесін айқастырып салса, қуанышты хабар келеді.
Ілулі тұрған киімнің түймесін салмайды.Аяқ киімді оң аяқтан бастап киеді, сол аяқтан шешеді.Қонаққа келген сәбиге көгендік береді немесе киім алып береді.Шалбарды отырып, оң аяқтан киеді, сол аяқтан шешеді.Киім сатып алғанға: «Киімің күй-рек, жаның берік болсын!» деген тілек айтады.Аяқкиімді төңкеріп қоюға, теріс киюге болмайды.
Олай жасаса, адамның жолы болмайды.Қазақ аяқкиімнің табанына қара-майды.
Оның баспайтын жері жоқ.
Сондықтан да былғаныштан көз ұшынады.Жорықта, алыс сапарда басқа жастанатын еш нәрсе болмаса, етігін жастанған.
Халық нанымында: «Етік жолға бастайды, шалбар (жастансаң) сорға бастайды», Ұлтарақты етікке салмай тұрып, алдыңғы, жол бағытына қараған басын тіліп, «жолын ашу» ырымын жасайды.Екіқабат әйел «ұл табамын» десе, еркектің қару-жарағын, шалбарын ырымдан басына жастанып жатады.
Қыз тапқысы келсе – қызыл ала шыт, әйелдің көйлегін, жүзік, сырға, алқа тәрізді әшекейлерді жастанған.Шалбар мен етікті тұрып киюге болмайды.
Соғыс кезінде ғана солай жасауға болады.Әйел босанып жатқанда жеңіл болсын деп, қыздың көйлегінің шетін жыртып «жол ашу» ырымын жасайды, немесе ұлдың шалбарының балағын тіліп қояды.Баскиімді кез келген жерге тастамайды, аяққа баспайды, астыға басып отырмайды, аяққа кимейді.
Олай жасаса, бастан бақ таяды, бас ауруына тап болады.Ер адам әйелдің киімін кимейді, жаулығын басына салмайды.
Олай жасаса, еркектігінен айрылады.Емшектегі баласы бар әйел жа-лаңбас бала емізбейді.
Жалаңбас отырса, шайтан қайызғағын сәбидің аузына салып жібереді.Баскиімді айырбастамайды.
Олай жасаса, басындағы бағы кетеді.
Бас киімін сатуға да болмайды.Бөтен адамға баскиімін бермейді.
Олай жасаса, адам басы кемиді.
Баскиімін сыйлауға да болмайды.Ұлттық киімдердің түрлері Бас киімдерXIX ғасыр мен XX ғасырдың бас кезіндегі қазақтың ұлттық киімдеріне зерттеу жүргізген И.В.Захарова мен Р.Р.Ходжаева ер адамдардың бас киімдерін 6 топқа бөледі.
Олар мынандай:1.
Дөңгелек, жеңіл, өзін сырып, кестелеп матадан тіккен және қалпақ, тымақ астынан киетін кішігірім бас- киім – тақия.2.
Матадан тігілген кішкентай, етегі терімен көмкерілген баскиім – төбетей.3.
Киізден тігілген баскиім – қал-пақ.4.
Қалың матадан тігілген башлық (күләпара).5.
Тері қапталған жылы баскиім – бөрік.6.
Аң терісінен жасалып, суықта киетін баскиім – тымақ.Ерлердің бас киімдеріТақия – шағын сәтен, шұға, барқыт тәрізді маталардан тігіледі.
Ол зерлі, үкілі, оқалы, сырма, шошақ төбе, тікше, қатипа тәрізді бірнеше түрге бөлінеді.
Қытайдағы Шыңжан қазақтарының найман тайпасындағы қызай руында «Қызай тақия» бар.Қалпақ – ақ киізден, қалың матадан жасалады.
Ол биік төбелі болып келеді.
Қойдың ақ жүнінен, қозының ақ күзем жүнінен, ешкінің ақ түбітін қосып басқан шымыр киізден тігеді.Мұрақ – екі жағы қошқар мүйізді, лауазымды адамдар киетін қалпақ.
Оны сән – салтанатқа киеді.Тымақ – аңның, малдың терісінен тігілген қысқы баскиімдердің жылысы.
Биік төбелі, маңдайы, екі құлағы бар, артқы етегі желке, жотаны жауып тұрады.Вл.
Плотников 1859 – 1862 жылдары тымақтың 15 түрі туралы жазған.
Олардың бізге жеткен кейбір түрлері мынандай: жаба салма тымақ; қайыр-ма тымақ; дөңгелек төбелі тымақ; шошақ төбе тымақ; жекей тымақ.Құлақшын – бағалы аң терілері мен бұзау, құлын, қозы – лақтың бұйра терісінен (елтірі) тігіп, киеді.
Қысқы баскиім.Малақай – аң терісі мен елтіріден арасына жүн, мақта салып, сырып тігеді, оны кейінгі кезде қыздар да суыққа киіп жүр.Бөрік.
Оны ерлер мен бірге қыздар да киеді.
Сырты мақпал, пүліш, бар-қыт тәрізді қымбат маталардан жа-салатын баскиім.
Жиегіне қымбат бағалы аң, мал терісі ұсталатын бөрік-тің жазғы, қысқы түрлері бар.
Төбесі көбінесе, төрт сай немесе алты сай болады.
Қыздар киетін бөрік дөңге-лек төбелі конус тәрізді биіктеу.
Сал-серілер бөріктеріне үкі таққан.Жалбағай, башлық, далбай, күләпара.
Бұлар қазіргі кезде ұшы-распайды.
Оларды тымақ тәрізді етіп қалың не жұқа ақ киізден тіккен.
Бір-біріне ұқсас баскиімдер.
«Күлә» парсы тілінен аударғанда баскиім деген мағынаға ие.
Матадан астар салынып тігілетіні – күләпара, қысқа киетін түрі – жалбағай.
Жалбағайды тымақ сыртынан да киген.
Түйе жүн далбағайды ертеде түріктер «башлық» деп атаған.Әйелдердің бас киімдеріҚазақ әйелдері жасы мен отбасы жағдайына байланысты өзіндік ерекшелігі бар баскиімдер киген.
Олар-дың жазғы, қысқы түрлері болады.
Әйелдердің негізгі баскиімдері: бергек, бөрік, жаулық, желек, жырға, кимешек, күндік, орамал, қарқара, сәукеле, тақия, шәлі (жібек, шілтер, оюлы ж.т.б.).Тақия.
Оны қымбат матадан тіккен.
Бұл ерлер тақиясынан басты ерекшелігі.
Қыздардың тақиясы міндетті түрде үстіндегі қамзолға, бешпентке сәйкес келуге тиісті.
Етегі, жоғары бөлігі алтын немесе күміс паршамен оюланып, сәнді жіптермен тақияға зер төгіледі.
Қазақтың «үкі-дей үлбіреген», «тотыдай таранған» деп қыздарды әспеттеуі содан шық-қан тәрізді.Қыздар кепеші.
Қабырғасы биік, төбесі дөңгелек, ою-өрнектермен, мон-шақ, асыл тастармен безендірілген сәнді баскиім.Сораба.
Тақия тәріздес.
Артында салпыншағы бар.
Қыздар тіл-көзден аман болсын деп, оларға ырымдап кигізеді.Жырға.
Асыл тастармен, ақық моншақпен көмкерілген сәнді баскиім.Бөрік.
Аң терісінен тігіледі, жиегіне жұрын жүргізіледі.
Жұрындалған терісіне сәйкес бөріктің мынандай түрлері бар: алтай қызыл бөрік, қам-қа бөрік, қазақы бөрік, қарқаралы бөрік, құлын бөрік, құндыз бөрік, құ-райыш бөрік, құс бөрік, мари бөрік, нар өркеш бөрік, ноғай бөрік, оқалы бөрік, сәукеле бөрік, шеркеш бөрік, шоқты бөрік, шоппаш бөрік т.б.Қарқара.
Биік төбелі, милығына айнала құндыз тұтады.
Маңдай тұсын жоғарыдан төмен қарай үш-кілдеп жырға тігеді.
Оған құтанға, тырнаға ұқсас сұңғақ, сымбатты құс – қарқараның қауырсыны қадалады.
Бұл қыз баланы пәле-жаладан сақтап жүрсін деген ырым бойынша жасалады.Кимешек.
Жас келіншектерден бастап егде әйелдерге дейін киетін дәстүрлі ұлттық баскиім.
Ақ матадан, жібек матадан тігіп, әртүрлі әшекеймен безендіріледі.
Қазақтың салт-дәтүріне сәйкес жас келіншек балалы болғаннан кейін кимешек киюге тиіс.
Төменгі бөлігі – кимешек, жоғарғы бөлігіне жаулық оралады.
Кимешек кеудені, иықты, жонды жауып тұрады, бет-әлпеті көрінетін жері ойық келеді.Шылауыш немесе жаулық.
Ақ түсті матадан немесе жібектен тігіл-ген жаулықты егде әйелдер басына орап киеді.
Жаулық әр руға байланысты әрқилы аталады.
Шығыс Қазақстанда матаның көлеміне қарай оны шаршы деп, Жетісу, Алтай өңірінде шылауыш деп атап, аналарды«ақ жаулықты аналар» деп ардақ-тайды.Орамал.
Ол пішіміне сәйкес шаршы, қиықша болып бөлінеді.
Орамалды (парсы, араб, румал) жаулық деп те атаған.
Арзанқол матадан да, қымбат матадан да жасайды.Жібектен шашақтап тоқылғаны – «бөртпе».Жібектен, матадан шашақталмай, қалыңдау келген түрі – салы.Торғын тектес, үлпілдек, жұмсақ матадан немесе ешкі түбітінен жа-салған түрі –шәлі.Түйе, ешкі түбітінен тоқылғаны – бөкебай.Ақ матадан тігілгені – шаршы шыт.Қасаба.
Ол қыз тақиясының бір түрі.
Үшкірлеу төбесіне бір шоқ қау-ырсын қадайды, маңдай тұсына түгелдей алтын, күміс әшекейлер тағады.
Қыздар үйлену тойында қасабаны сәукеле орнына да киген.
Кү-рең, көгілдір түсті жібек, ши барқыт, пүліш, дүрия, шұға, парша сияқты маталардан тігеді.Сәукеле.
Қалыңдықтың ұзатылу тойында киетін сәнді баскиімі.Зере.
Өзі ұзын, іші қуыс, сәукеле-мен бірге киетін бас киім.
Ертеде бір қабат киім сыртынан киетін сауытты да «Зере» деп атаған.Баскиім әшекейлеріЖыға – түріктерге парсы тілінен енген сөз.
Ол «Баскиімге қадайтын құс қауырсыны немесе әшекей» деген мағынаны білдіреді.
Дулығаның артынан (мойынды қылыш кеспес үшін) қаптап қоятын зат, баскиімнің артқы жағы.Қазақта жыға мынандай үш түрлі мағынада:1.
Құс қауырсыны.
2.
Алтынды, асыл тасты баскиім әшекейі.
3.
Бас киімнің өзі.Жырға – 1.
Асылтас, моншақтар тізіп, көз салпыншақты етіп жасал-ған әйелдердің баскиімі.
2.
Ертедегі қазақ әйелдерінің баскиім әшекейі.Көз отаға – ер адамның бас киіміне қадайтын меруерт асыл тас.
Оны бұрындары лауазымды адамдар ғана таққан.Қолазы – сал-серілердің бөркіне қадайтын үкі қауырсынын ораған әшкей.
Оны қозалы үкі деп те атайды.Маңдайша – сәукеленің маңдайы-на тағатын асыл тасты күміс әшекей.Сәукеленің сырғасы – салпын-шағы мол, өзі ұзын да ауыр, салтанатты кездерде ғана байлайтын әше-кей (сырға).Талмоншақ – тақияға, сырт киімге бірнеше қатар етіп тағылатын моншақ.Тана – дөңгелек пішінді асыл тасты күмістен не таза күмістің өзінен жасалған түйме тәрізді зат.
Оны танакөз деп те атайды.
Қыздар тақиясына, бөркіне, омырауына, жағасына тағады.Төбелдірік – сәукеленің төбесін-дегі тәж тәрізді әшекей бергек.Былқылдақ – үлкен моншақ, маржан.
Оны әйелдердің баскиіміне та-ғады.Есектас – көз тимесін деп жас ба-лалардың бөркіне тағатын жонынан қырланған көк тас, әшекей.Шеттік – кимешек жағына қадай-тын күміс.Шоқ – алтын әшекей, асыл тас.
Оны баскиімге тағады.Шырмауық – ілгекті оқа, әше-кей, металл ілгекті баскиім әшекейі.Шытыра – асыл тасты не тассыз күміс әшекей.Оны баскиімге, омырауға, аяқ киімге қадайды.Көркіне қарай киіміҚай әйелге қандай киім қажет?Денесі тым толық әйелге белі-не белдік, етегі мен жағасына желбіршек салып тігілген жеңсіз көйлек, түрлі – түсті матадан тігілген костюм – юбка жараспайды.Ірі гүлді матадан тігілген көй-лек толық әйелді одан әрі жуан етіп көрсетеді.Толық әйелдерге ұсақ гүлді немесе тігінен жолақты матадан бел тұсын сәл ғана қынаңқырап, ұзынды-ғы тізесін жауып тұратындай етіп тіктірген көйлек жарасады.Көйлектің жеңі тар және жа-ғасы кең ойылмаса, ол әйелдің то-лықтығын жасырып тұрады.Бойы тым ұзын әрі арық әйел-дерге мынандай үлгіде тігілген киім жараспайды: белін қынап, омырауын кең ойып тіккен жеңсіз көйлек, тігінен жолақты матадан тігілген көйлек.Бойы тым ұзын әрі арық әйел-дерге ыңғайлы көйлек: жеңінің аузы мен етегін бүрмелеп, жалпақ белдік, ойма жаға етіп немесе тік жаға салып тігілген, клеткалы немесе біртегіс ұсақ гүлді матадан тігілген.Белі төмен, аяғы қысқа әйелдерге мынандай көйлектер қоным-сыз: белі қыналған немесе белдік салынған, көлденең жолақты матадан тігілген.
Оларға блузканың етегін юбкасының ішіне жіберіп кию де жараспайды.Белі төмен, аяғы қысқа әйел-дер үшін көйлекті де, пальтоны да бел тұсын жоғарырақ алып тік-кен жөн.
Және көйлектің алдыңғы көкірек тұсынан қиып, етек жағын кеңірек етіп тіксе, мұндай көйлек жараса кетеді.Кеудесі қысқа әрі белі жуан әйелдерге белін қынап, етегін бүрмелеп, жалпақ белдік салып тіккен көйлектің жараспайтыны есте-ріңізде болсын.Кеудесі қысқа, белі жуан әйелдер үшін кеуде жағы онша-лықты қыналмаған, етек жағы сәл – сәл кеңейтіліп тігілген тік көйлек, алдынан немесе артынан бір қатарма салып тігілген юбка қажет.Бөксесі толық, белі тым жі-ңішке әйелдерге үйлеспейтін киімдер: белін қынап тұратын немесе беліне белдік салынған көйлек пен пальто, етегін бүрмелеп немесе қа-тармалап тіккен юбка.Бөксесі толық, белі тым жіңіш-ке әйелдер үшін белін оншалық-ты қынамай, етек жағын сәл кеңейтіңкіреп тіккен көйлек жарасады.
Мұндайда матаның жиегінде каймосы болса, оны көлденеңінен келтірмей, көйлектің алдыңғы жа-ғынан, тігінен жібере тігеді.Балтыры өте жуан әйелге жараспайтын көйлек: тар және қысқа көйлек.Балтыры өте жуан әйелдер үшін көйлегінің етек жағының кеңдеу, ұзындығы тізеден төмен етіп көйлек киген оңды.
Егерде көйлек-тің матасы жолақты болса, оның жолағын көлденеңінен келтіріп тігеді.Толық әйелдерге тар, қысқа көйлек киген жараспайды.
Оларға матаның каймосын етегіне келтіріп тігу де ұнамсыз.Толық әйелдер көйлектің белін қынамай, етек жағын кеңдеу етіп тігіп, киеді.Беті жалпақ, мойны қысқа әйелдерге мынандай киімдер жараспайды: тік немесе орама жа-ғалы көйлек кию, мойнына гүлді шарф салу, свитер кию, көлденең жолақты матадан ақ көйлек тіктіру.Беті жалпақ, мойны қысқа әйелдердің омырауы ашық, қайыр-ма жағалы көйлек кигені дұрыс.Мойны тым ұзын әйелдерге үйлеспейтін киімдер: омырауын кең ойып тіккен көйлек, тік жолақты матадан тігілген көйлек, блузка (ол оның мойнын одан әрі ұзарта тү-седі).Мойны тым ұзын әйелдердің мынандай көйлек кигені дұрыс: тік жағалы немесе үлкен қайырма жағалы, свитер.
Көйлек пен блузкасы жолақты матадан тігілсе, оның жолағын көлденеңінен келтіріп тігеді.Иығы сөмпек әйелге матаның каймосын көйлектің етегіне көлде-неңінен келтіріп тіккен жараспайды.Иығы сөмпек әйелге матаның каймосын көлденеңінен көйлектің кеудесіне салып тіккен жарасымды келеді.
Және де жазғы көйлегінің иығына желбіршек салып, ал беш-пентінің иығына ішкі жағынан жұ-қалап қатырма салса, ол иығын біраз көтеріп, сәнін келтіреді.Үш тілде оқытатын дарынды балаларға арналған мамандандырылған №30 мектеп гимназиясыРЕФЕРАТТақырыбы: Қазақ халқының ұлттық киімдеріТексерген:Дайындаған: Қощанов АсланАтырау қаласы 2009жыл.