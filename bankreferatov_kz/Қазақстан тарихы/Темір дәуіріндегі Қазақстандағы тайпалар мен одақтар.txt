Темір дәуіріндегі Қазақстандағы тайпалар мен одақтар(Сақтар, Үйсіндер, Қаңлылар, Ғұндар және Сарматтар және олардың тұрмыс тіршілігі мен мәдениеті туралы)Темір дәуіріндегі тайпалық одақтар және ерте мемлекеттік құрылымдар.
Б.э.д.
1 мыңжылдықта Қазақстан және Орта Азияны мекендеген сақ тайпалары темірден заттар жасауды меңгерді.
Олар қуатты тайпалық одақтар құрған.
Сақтардың тайпалық одақтары массагеттер, исседондар, аландар, каспийшілер, сарматтардан тұрған.
Оларды гректер скифтер деп атаған.
Ол туралы грек тарихшысы Геродот өзінің "Тарих" деген еңбегінде, 5 томында, географ Страбон "Географиясында" жазып қалдырған.
Парсы патшасы Дарийдің Накширустамдағы /Персопольға жақын/ тас жазуларында сақтарды үш топқа бөліп көрсеткен.: парадария (теңіздің арғы бетіндегі сақтар-европалық скифтер немесе Арал теңізі, Сырдарияның арғы жағындағылар), хаомаварга (хаома сусынын жасайтын сақтар-Ферғана жерін мекендевшілер), тиграхауд сақтар (шошақ бөрікті сақтар-Сырдарияның орта аймағы және Жетісуды мекендевшілер).Сақ әулетінің негізін қалаушы Алып Ер Тоңға (Афрасиаб) деген дерек бар.
Сақтар көк тәңіріне табынды.
Оларды матриархаттық ел билеу дәстүрі сақталған.
Мысалы, Зарина, Томирис.Сақтардың саяси тарихы.
Парсылардың патшасы Кир, Мидия патшасы Крезбен б.з.б.
558-529 жж.
соғысқанда, сақтармен одақтасқан.
Кейін Кир сақтарды, массагеттерді өзіне бағындаруды ұйғарды.
Кир сөйтіп, Сақ жеріне басып кірді.
Алайда парсылар сақтарды жеңдік деген кезде, сақ жауынгерлері тұтқиылдан бас салады.
Кир де, әскерлері де өлтіріледі.
Томирис туралы аңыз осы кезде шықтыКирдің Орта Азиядағы басқыншылық жорықтарын 1 Дарий /б.з.б.
521-486 жж/ жалғастырды.
Парсылар сақтарды аз уақыт бағындырады.
Б.з.б.
6 ғ.
соңы 5 ғ.
басында (500-449 жж) ежелгі Шығыстағы грек-парсы соғысында сақ тайпалары парсылар жағында болды.
Б.з.б.
490 жылғы грек-парсы әскерінің Марафон жерінде болған соғысында сақтар парсылармен бірге гректерге қарсы соғыстыБ.з.б.
4-ғ.
30-ж.
Александр Македонскийдің грек әскерлері соңғы Ахеменид, 3 Дарий Кодоманның армиясын талқандап, Орта Азияға басып кіреді.
Олар Маракандты (Самарқанд) алып, Сырдарияға келеді.
Сыр бойына бекіну үшін, Шеткі Александр деген қала салады.
Алайда гректер жеңгенімен , ыстық табиғатқа шыдамаулары, Александрдың аурып қалуы гректерді Самарқанға шегінуге мәжбүр етті.
Александр б.з.б.323 ж.
сүзектен өлді.
Оның ала-құла империясы ыдырап кетті.Археологиялық ескерткіштері.
Бұлар қорымдар, жартастағы суреттер, сақ бұйымдарының көмбелері.Орталық Қазақстан.
Бұл жерден Тасмола мәдениеті (б.з.д.
7-3 ғғ.) ашылды.
Зерттеуді археологтар Ә.Марғұлан, М.Қадырбаев жүргізді.
Бұл обалардың ерекшелігі - оларда тас жалы, "мұрты" болады.
Бірнеше варианттардан тұрады.
Негізгі обаға жанаса немесе оның шығыс бетінде, иек астында кіші оба тұрады, одан шығысқа қарай доғаша иіліп, ені 1,5-2 м, ал ұзындығы 2-200 м дейін кейде одан ұзыныда болады, екі жал кетеді.
Үлкен обаға үйілген төбе астында жерден қазылған қабырда өлген кісінің мәйіті жатады, ал кіші қорғанда үйінді астындағы қабырға ат пен ағаш ыдыс-аяқтар қойылады.Батыс және солтүстік Қазақстан.
Еділ мен Жайық арасындағы аймақтан қорымдардың көп шоғырланған жері - Үлкен және Кіші өзеннің бойлары, Қамыс-Самар көлдерінің өңірлері, Елек, Шаған, Ембі жағалаулары.
Обалардың көбінде үйінділері бар, ал олардың аса үлкендері орлармен қоршалған.
Тас үйінділері немесе топырақ пен уақ тастар араластырылған үйінділері бар обалар сирек кездеседі.
Қабырлар шығыстан батысқа қарай ыңғайлай қазылады, ал өлгендер молаларда емес, обалар үйінділері астындағы арнайы дайындалған алаңдарға қойылады.Шығыс Қазақстан.
Алтай аясынан, Шыңғыстау мен Тарбағатай бөктерлерінен кездеседі.
Үлкен патша обалары бар.
Ол Шілікті алқабында шоғырланған.
Бұл өңірдің мәдениеті үш кезеңнен тұрады.
Мәйемір кезеңі (б.з.д.
7-6 ғғ), берел кезеңі (б.з.д.
5-4 ғғ.), құлажүргін кезеңі (б.з.д.
3-1 ғғ.).
Мәйемір кезеңінің соңында салт кісіні атымен бірге қоятын қабырлар пайда болады.Жетісу мен оңтүстік Қазақстан.
Бұл сақ тайпалары мекендеген аса көлемді аймақ: тиграхаудтар - Жетісуда, ал массагеттер Арал өңірі мен Сыр бойында.
іле алқабында Бесшатыр, Есік, Түрген, Кеген, Алексеев обалары осы алқаптан табылды.Жетісудағы сақ мәдениеті екі кезеңді: ерте кезеңі (б.з.д.
8-6 ғғ) және кейінгі кезең (б.з.д.
5-3 ғғ.).
Соңғы кезеңдегі патша обасына Бесшатыр қорымы мен Есік обасы жатады.
Бесшатыр қорымы Іле өзенінің оң жағалауындағы Шылбыр деген жерде, ол 31 обадан тұрады.
Қорымның барша обалары екі топқа бөлінеді, үлкен обалар - диаметрі 45 м-105 м-ге дейін.
Биіктігі 6-18 м.
Салынған уақыты б.з.д.
5 ғ.Есік обасы Алматының шығысында 50 км жерде.
1969-1970 жж.
зерттелінді.
Іле Алатауы баурайында.
Обаның диаметрі 60, биіктігі 6 м.
Топырақ үйіндісінің астында екі қабыр - орталықтағы және бүйірдегісі бар.
Орталық қабыр тоналған.
Бүйірдегісі аман жетті.
Жерленген 18 жасар ханзада.
Ол киіндіріліп, қару-жарақ таққан күйінде жерленген.
Ыдыс-аяқтар, бүйіріне 26 таңбадан тұратын екі жол сөз жазылған күміс тостаған жатыр.
Өліктің басына биік былғары қалпақ-дулыға кигізілген, оның сыртына алтын бұтақтарына құстар қонған, сирек ағашты тау бейнеленген.
Дулығаның төбесіне тәж ретінде титімдей арқар бейнесін қойған.
Марқұмның мойнына ұшы барыс бастарымен безендірілген алтын өңіржиек салынған, құлағына бирюзадан салпыншағы бар сырға тағылыпты.
Екі саусағында алтын жүзіктері бар.
Белбевінің оң жағына қызыл түсті ағаш қынапты, ұзын сессер ілініпті.
Семсер темірден, оралмалы-орам бедері бар сабы имектев.
Сол жағына ақинақ-қанжар ілінген.
Есік обасының салынған кезі б.з.д.
6 ғ.
деп есептеледі.
Оны зерттеген археолог К.Ақышев (Курган Иссык.
М., 1973г).Арал өңірі сақтары мәдениеті – Хаомаваргалар.
Тегіскен, Ұйғарақ, Оңтүстік Тегіскен қорымдары.Шаруашылығы мен қоғамы.
Мал шаруашылығымен де егін өсірумен де айналысқан.
Жылқы өсірген.
Екі тұқымы болғаны анықталды.
Оның біревІ басы үлкен, аяғы жуан, денесі шомбал, жатаған жылқы, ал екіншісі шоқтығы биік бойшаң, сымбатты жылқы, оны қарулы жауынгерлер мінетін болған.
Қой бағумен де айналысқан.
Сақтарда маңдай алды дөңестев ірі қойлар көп тараған.
Олар қазақтың кәзіргі құйрықты қойлары тұқымына жақын болған.
Түйе шаруашылығы да кең дамыды.
Ал сиырдың көшпелі тіршілікке бейімделген мұндай тұқымының өзгеден айырмасы - өнімділігі төмен, тірілей салмағы аз, жемшөпті көп талғамайтын.
Суықта сыр бермейтін, жүні қалың, тебін малы болды.Егіншілік пен суару.
Қыстау маңындағы егін сақтарды астықпен қамтамасыз еткен.
Олар тары, арпа, бидай еккен.
Оңтүстік Сырдарья алқабында сақтардың Шірік Рабат, Бәбіш-молла, Баланды секілді қоңыстарында табылған.Кәсіптері мен сауда.
Сақ тайпалары арасында металл өндіру және оны өндеу, әсіресе қола құюға байланысты кәсіпшіліктері дамыған.
Темір мен мыс, қалайы мен қорғасын, алтын мен күміс өндіру жоғары дәрежеде дамыған.
Мәселен, Имантау кен орнында 3 млн.
Пұт мыс рудасы, ал Жезқазған мен Успенскден 10 мың және 26 мың пұт руда өндірілген, сонда сол руданың көбісі сақтар заманында өндірілгені анықталды.Сақ зергерлері қоладан қанжарлар, оқ жебелері мен сүңгі ұштарын, аттың қайыс әбзелдерін, әшекейлер мен айна, қазандар мен құрбандық ыдыстарын жасаған.Сауда.
Еуразия далаларын сақтар билеген кезде Батыс пен шығысты, Жерорта теңізі мен Қытайды байланыстырған халықаралық өтпелі сауда басталады.
Б.з.д.
1 мыңжылдықтың орта кезінде дала жолы пайда болады.
Геродот жазуына қарағанда, дала жолы Қаратеңіз өңірімен жүріп, Дон жағалауына сосын Оңтүстік Орал өңіріндегі савроматтар жерінен Ертіс бойына, одан әрі Алтайдағы аргиппейлер еліне жеткен, содан әрі Моңғолия мен Қытайға қарай кететін болған.
Осы жолдың бір бөлігі Қазақстан жерімен өтті.Сақтар қоғамы.
Сақ қоғамында халықтың үш тобы болды деген болжам бар.
Ол рим тарихшысы Квинт Курций Руф айтқан аңызға сүйеніп айтылады.
Бұлар жауынгерлер - сүңгі мен оқ ( "ратайштар-арбада тұрғандар"), абыздар - құрбандық табағы және айрықша бас киімі бар, қауымшыл сақтар, яғни "сегізаяқтар" (соқаға жегетін екі өгізі барлар).
Осы үш жіктің өзіне тән дәстүрлі түсі болған.
Жауынгерлерге -қызыл, сары-қызыл; абыздарға-ақ; қауымшылдарға-сары мен көк түстер.
Сондай-ақ көсемдер мен патшалар да болды.
Олар әскери жіктердің өкілдері болды.
Гректер оларды басилевс -патша деп атаған.
Патшаның белгісі жебелі садақ.Өнері мен мифологиясы.
Сақтар аң стилін Алдыңғы Азия мен Иранға жорық жасаған кезінде қабылдаған.
Бұл өнер б.д,д.
7-6 ғасырда қалыптасқан.
Аң стилі дегеніміз түрлі жануарлардың бейнелерін дыс-аяққа, киімге, тұрмыс заттарына, түрлі әшекейлерге, қару-жараққа салған.
Сақтар күнге, найзағайға, жел-дауылға табынған.
Сақтар мифологиясында сәйгүлік ат күнмен, отпен байланысты болған.
Дүниені жаратқан көк тәңірісі Митра, жердікі Варуна, жер астыныкі Индира секілді құдайлар болған.Үйсіндер.
Б.д.д.
3 ғасырда Қазақстанды мекендеген тайпаларда мемлекеттіктің алғашқы белгілері болды.
Бұлар сақтардың этномәдени мұрагерлері үйсіндер болатын.Үйсіндер Орталық Азиядан келді.
Олардың негізгі территориясы Іле алқабында болды, батыс шекарасы Шу мен Талас арқылы өтіп, Қаңлылармен шектесті, солтүстігі Балқашқа дейін жетті.
Астанасы Чигучен (Қызыл алқап) Ыстықкөлдің жағасына орналасты.Үйсіндер туралы жазба деректі қытайлар қалдырды.
Б.д.д.2 ғасырда Жетісуға Чжан Цянь бастапан елші келді.
Ол көптеген мәліметтер әкелді.
Үйсіндер туралы (усунь-го) "уйсін мемлекеті" деп айтты.
Мемлекетте 630 мың адам, 188 әскер барын да көрсетті.
Үйсін патшасы гуньмо деп аталды.
Б.з.б.
73 жылға дейін үйсіндердің жері үш бөлікке: сол (шығыс) бөлікке, оң)батыс) бөлікке және гуньмоның өзіне қарайтын орталыққа бөлінген.
Бұлар өзара қақтығысқа толы болдыҚытай ханшалары үйсін гуньмоларына ұзатылған.
Олар Қытайдың Орта Азия, Батыс  Азия және Европамен сауда байланысында маңызды роль атқарды.
Б.Д.д.
2 ғасырда пайда болған Ұлы Жібек жолын ұстап тұрған осы үйсіндер болды.
Үйсіндер туралы қытай деректерінде б.з.
3 ғасырына дейін айтылады.Археологиялық ескерткіштері.
Жетісу жерінде үйсіндердің обалары, қорымдары мекенжайлары зерттелді.
Обалардың көбісі диаметрі 6-20 және биіктігі 0,5-1,5 м.
Топырақ, тас қиыршық немесе топырақ-тас аралас үйінділер болып келеді.
Қорымдары б.з.д.3-2 ғғ.
Жататындары ерте кезеңі.-Қапшағай 3, Өтеген 3, Қызыл еспе.
Оларға ортақ сипат қорымдар теріскейден түстікке қарай, әрқайсысында 5-6-дан обасы бар тізбек болып, созылып жататындай жоспарланған.
Орта кезеңге жататындар б.з.б.
1 ғ-б.з.
1 ғ.
деп есептеледі.
Бұған Өтеген 1,2, Тайғақ 1, Қарлақ 1, Алтын Емел қорымдары.
Олар жүйесіз түрде, үш обадан тізбектеліп орналасқан.Соңғы кезеңі 2-3 ғғ.
Деп саналатын кейінгі кезеңге Қапшағай 2, Шолақ Жиде 1,2, Гүр қора 2, Қалқан 4 қорымдары жатады.
Бұлардағы обалар жүйесіз, ретсіз жасалған, қабырлар жерден қазылған, үстері ағашпен бастырылмаған.Үйсіндердің алғашқы қонысы Шу алқабынан, Луговое аулынан табылды.
Қабырғалары қам кірпіштен жасалған, едендері балшықпен сыланған, ортасынад жер ошақ болған.Үйсіндер шаруашылығы.
Олар көшпелілер болғанымен, үй маңында егін де салған.
Оған дән дақылдары салынған ыдыс-аяқтар, дәнүккіштер тас кетпендер табылуы дәлел.
Киімдері байлары жібек пен биязы жүн матадан, кедейлері жай қалың жүннен, былғары, қой терісінен тіктірген.
Үйсін қоғамында байлар, жасауылдар, абыздар, кедейлер болған.
Әскер басылары мен шенеуніктердің қолында мөрі болған.
Жеке меншік те өскен.
Ол малға, жер-суға тараған.Қаңлы мемлекеті.
Қытай жазба деректерінде канцзюй деген атпен, б.з.д.
2 ғ.
айтылады.
Сыр,Талас өзендері бойында орналасты.
Олар да орталық Азиядан келді.
Саны 600 мың адам, 120 мың әскері болды.
Астанасы Битян қаласыАрхеологиялық ескеткіштері.
Қауыншы және Отырар-Қаратау мәдениеті деп археологтар атайтын үлкен ескерткіштері сақталған.
Бұлардың біріншісі Ташкент аумағында, екіншісі Сырдың орта ағысысы мен Қаратаудан Таласқа дейінгі аралықта.
Қауыншы мәдениетіне жататын Ақтөбе мекені көбірек зерттелді.
Табылған ескерткіш- сарай крест тәрізді салынған бес үйден, екі дәлізден тұрады.
Отырар-Қаратау мәдениетіне жататын ескерткіш Отырар өңірі.
Қазылған үйлер бір бөлмелі, екінші бөлме қойма болған.
Ортада тікбұрышты жер ошақ жасалған.Шаруашылығы, кәсібі.
Керамика ыдыстар, құмыралар, табалар табылған.
Қаңлылар темірді балқытып орақ, пышақ, жебе ұштарын жасаған.
Егін шаруашылығы, мал өсіру, аң аулаумен айналысқан.Ғұндар.
Б.з.б.
1 мыңжылдықтың 2-жартысынан бастап Еуразияның этникалық-саяси тарихында Орталық Азияның көшпелі тайпалары ролі артты.
Б.з.д.
4-3 ғғ.
Қытайдың солтүстігі мен Орталық Азияда ғұндар деген тайпалар бірлестігі (сюнну, дунху) пайда болды.
Нақты айтқанда, б.з.д.
209 жылы бой көтеріп, б.з.
216 ж.
дейін дәурен сүрді.
Шаңырағын көтерген әйгілі Мөде (Модэ) батыр.
Б.д.д.
209 жылы Модэ әкесін өлтіріп, таққа ие болады.
Осы заманнан бастап, ғұн мемлекеті күшейе бастады (атап айтсақ, б.з.д 188 ж.
ғұндар өзіне қытай императоры Гао-Диды бағындырады, хань династиясы ғұндарға салық төлеп тұрғаны белгілі.
Юечжи, ловфань, байянь, үйсүн тағы да басқа тайпалардың жерін тартып алады.)Ғұндар Байкалдан Тибетке, Шығыс Түркістаннан хуанхэ өзеніне дейінгі жерде мемлекет құрды.
Оның әскері 300-400 мың болды.
Моде кайтыс болғаннан кейін өзара қырқыс басталды.
Хулагу кезінде, б.д.д.
47 жылы ғұндар оңтүстік және солтүстік болып екіге бөлінді.
Оңтүстік ғұндар Қытай бодандығын қабылдады, ал солтүстігіндегілер орталық азиялық тайпалармен одақтасып батысқа кетіп, өз тәуелсіздіктерін сақтады.
Алайда, үнемі Қытайдың қысымына түскендіктен Тянь-Шаньды асып өтіп, қаңлыларға келді.
Бұл ғұндардың Орта Азия мен Қазақстанға алғашқы қоныс аударуы болды.
Екінші қоныс аудару б.д.
1 ғасырында болды.
93 жылы Қытайлар ығыстырған солтүстік ғұндар тағы да батысқа қарай жылжыды.
Олар Қазақстан территориясы арқылы батысқа бет алды.
Бұл көшпенділердің Қазақстанға енуіне байланысты шығыс иранның қаңлы тайпаларының түріктенуі басталады.
Б.з.
1 мыңжылдығы басында Жетісу, оңтүстік қазақстан тайпаларының кескін-келбеті монғолдана бастады.
Ғұндар жергілікті тайпаларды бағындырып, Сырдария бойымен Арал өңіріне, орталық және батыс Қазақстан аймақтарына барып енеді.Ғұндардың б.з.4 ғ.
Шығыс және орталық Еуропа жеріне келуіне үш ғасыр уақыт керек болды.Ғұндар Рим империясына қауіп төндірді.
5 ғ.
30-ж.
ғұндардың басшысы Аттила Еуропа халқының үрейін ұшырды.
375-376 жж.
вестготтардың Қазақстан даласынан келген ғұндармен күресі ежелгі Рим империясының құлауына әкелді.Шаруашылық-мәдени типінің негізі - көшпелі мал шаруашылығы.
Мал өсіру, әсіресе жылқы өсіру басты роль атқарды.
Сондай-ақ қой өсіру, аң аулау,егіншілік дамыды.Ғұндар тәңірілік дінді ұстанып, түркі жазуын тұтынған.
Сөйлев тілі де түркі тілі болған.Ғұндардың қол өнер кәсібі күшті дамыған (металдан, сүйек пен мүйізден, тас пен саздан, ағаштан, керамикадан жасалды).
Сауда дамығандығын жібек маталар, айналар, нефриттен істелген бұйымдар көрсетеді.Ғұндардың қоғамы.
Патриархалды-рулық қарым-қатынастардың белгілері өте күшті болған.
Ғұндар 24 руға бөлінген.Олардың басында ағамандар тұрған.
Ағамандар кеңесі мен халық жиналысы жұмыс істеген.
Әскери тұтқындардан құралған құлдар да болған.
Жазба деректр ғұндар қоғамындағы өкімет белгісі туралы мәлімет те қалдырған.
Елді шаньюй басқарған.
Одан кейін түменбасылар болды.
Ғұндар қоғамында мал мен жерге жеке меншіктің пайда болуы, тұрпайы бюрократтық аппараттың құрылуы, алым-салық, жазу-сызудың болуы таптық қоғам мен мемлекеттің пайда болуын туғызды.Сарматтар.
"Сармат" этнонимі ежелгі деректерде б.з.д.
3 ғасырдан бастап қолданылып келеді.
Осы кезден бастап сарматтардың Скифияны жаулауы басталды Бұл сарматтар Аралдың оңтүстігіндегі тайпалармен туыс болған.
Сондай-ақ олардың савроматтармен этникалық туыстығы да күмән тудырмайды.
Сарматтардың бір тайпасы - роксоландар б.з.
1-ғ.
Мидияның шекарасына жетіп, Риммен соғысқан.Сарматтар өздері басып алған елдің саяси өміріне мықтап араласқан.
Мыс.
Б.з.д.
2 ғ.
соңында Понтия патшасы Митридаттың қолбасшысы Диафантпен болған соғыста роксоландар скифтерге қосылды.
Б.з.д.
1 ғ.
Митридат Римге қарсы күрескенде сарматтар оның жағында болған.
Б.з.д.
49-ж.
римдіктер мен сарматтар бірлесіп, Боспор патшасының одақтастары сирактарды (сармат тайпасы) жеңеді.
Аландар (Оралдың оңтүстік өңірінен шыққандар, сармат тармен туыстас тайпалар) Қара теңіздің солтүстік өңірінен дейін жетеді.
Кейін ғұндарға қосылып, Испаниядан бір шығадыАрхеологиялық ескерткіштері.
Б.з.б.
4 ғ.
басында савроматтар Доннан Ембіге дейінгі территорияны алып жатты.
Осы кезде олардың екі мәдениеті қалыптасты.
Олар: Батыс Болғар-Дон мәдениеті, және Шығыс-Орал мәдениеті.
Сармат тайпалары (ерте -Прохоров мәдениеті) өлген адамның қабырын балшықпен сылап не таптап, өлген адамды басын түскейге қаратып, шалқасынан жатқызып қоятын болған.
Екінші кезеңде (орта -Суслов мәдениеті) б.з.д.
2-ғ.
соңынан б.з.
1-ғ.
басына дейін қабыр құрылысының түрлері өзгермейді.
Бірақ іші көмкермелі молалар саны кемиді.
Жасанды үңгірлер жоғалады.
Әктастан жасалып, обалар астындағы қабырға қойылатын антропоморфты - адам бейнелі мүсіндер табыну бұйымдарына жатады.
Үстірттегі Бәйіт табыну кешені белгілі.
Ол обалар мен скульптура сынықтарынан тұратын үш топ ескерткіш.
Мұндағы мүсіндер әктастан қашалып жасалған.
Олардың кескін-келбеттері, қару-жарақтары ойылып жасалынған.Кейінгі сарматтар Орал, Еділ, Дон өңірін, Орал сыртындағы даладан Буг өзеніне дейінгі аралыққа тараған.
Бұл б.з.
2-4 ғғ.
Өлген адамдары іші көмкерілетін тар қабырларға жерленген.Шаруашылығы.
Көшпелі мал шаруашылығымен айналысқан.
Жылқы мен қой өсірген.
Иран тілдес болған.Зергерлік өнер.
3-5 ғғ.
"полихромдық өнер" дамыды.
Тек алтын қолданылды.
Полихромдық өнерге әшекейлевдің түрлі техникасы тән.
Жиі кездесетіндері түрлі-түсті тастармен безендіру (инкрустация), зерлев, оқа жүргізу, жалату т.б.
Бұл өнер Моңғолиядан, Орта Азиядан ғұндардың келуімен байланысты Бұл әшекейлер Ертістің жоғары жағынан (Шілікті), Орталық (Жыланды), Батыс Қазақстан (Бесоба) қорғандарынан табылды.