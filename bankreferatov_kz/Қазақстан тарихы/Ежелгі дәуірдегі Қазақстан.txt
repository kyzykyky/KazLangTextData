Ежелгі дәуірдегі Қазақстан(Тас және қола дәуірлері)Тас дәуірі палеолит, мезолит және неолит болып үшке бөлінеді.
Әуелгі палеолиттің өзі үш дәуірге бөлінеді.
Олар олдувай (2,6 млн.-700 мың жыл бұрын), ашель (700 мың -150-120 мың жыл бұрын) және мустье (150-120 мың -31-30 мың жыл бұрын) дәуірлері.
Тас құралдарының мынадай түрлері болды: шапқылар, қырғыштар, үшкір тастар, пышақтар.Ауыр салмақты, тік бұрышты, ұсақ шақпақ тастар ең ежелгі еңбек құралдарына жатады.
Олар Қаратаудан табылды.
Бөріқазған мен Тәңірқазған деген жерден табылған құралдар - ашельдік кезеңге жатады.
Олар шапқылар, ауыр тас сынықтар, нуклевстар.
Төменгі палеолитте адам тасты сындыру үшін басқа тасты пайдаланып, біріне-бірін ұрған.
Мұндай техника "малта тас мәдениеті" (өзеннің малта тастарын пайдаланған) деп аталады.
Мұны тапқан археолог халел Алпысбаев (Памятники нижнего палеолита Южнего Казахстана А.
1979).
Ашель уақытының ескерткіштері Орталық Қазақстанда Құдайкөл, Жаман айбат, Обалысай тұрақтары, батыс Қазақстанда -Маңғыстауда Шақпақата, Сарытас.Мустье кезінде тас өңдеудің жаңа техникасы табылды.
Ол оңтүстік Қазақстанда Ш.Уәлиханов атындағы тұрақ деп аталынады.
Адамдар бизон, жылқы аулаған.Қазақстанның ежелгі тұрғындары эволюциялық даму жағынан хомо сапиенс (саналы адам) сатысына сай келеді.Соңғы палеолит -б.з.б.
40-35 мың жылдық аяқталады.
Адамдар жер бетінің барлық аймағында өмір сүрді.
Ру пайда болды.
Ана жағынан (экзогамия-аналық ру).
Дүниетанымы өсті.
Өнер шықты, жануарлар суреттерін жартасқа салу пайда болды.О дүниеге сену болды.
Мәдениеті - Шығыс Қазақстанда- Қанай, Свинчатка, Пещера, Шүлбі тұрақтары.Мезолит - Қазақстанда аз зерттелді.
Тек 80-90 жылдары Батыс және оңтүстік Қазақстанда археологиялық жұмыстар жүргізілді.
Мезолит (орта) кезінде садақ пен жебе пайда болды.
Тұрақтар өзен-көлдерге жақын болды.
Мезолит тұрақтары -Қарағандыда - Әлімбек, Көкшетауда - Виноградовка, Қостанай маңында - Дачная, Маңғыстауда - Қызылсу және т.б.Жаңа тас ғасыры - неолит - бұл дәуірдің басы шамамен б.з.б.
7 мыңжылдық-2 мың жылдық басы.
Тас өңдеудің тегістеу, бұрғылау түрі пайда болды.
Басты белгісі - табиғаттың дайын өнімдерін пайдалану орнына, өндіретін шаруашылық, яғни мал шаруашылығы мен егін егу пайда болды.
Қыш құмыра, тоқымашылық пайда болды.
Қазақстанда 600-ден астам неолиттік, энеолиттік ескерткіш бар.
Неолиттік тұрақтар орналасу сипатына қарай бұлақтық, өзендік, көлдік, үңгірлік болып 4-ке бөлінеді.
Бұлақтық тұрақ көп тарады.
Үй малдары пайда болды.
Жылқы.
От жағу пайда болды.
Ескерткіштері -солтүстік Қазақстанда, Есіл өңірінде - Атбасар мен Торғай үстірті -маханжар неолиттік мәдениет; оңтүстік Қазақстанда - Қараүңгір үңгірінің неолиттік тұрағы.
Атырауда Шатпакөл; Құлсары 1-5; Маңғыстауда Бозащы түбегі (Шебір), орталық Маңғыстауда Түйесу (Сенек 1,4).Энеолит - адамдар өміріне мыс құралдар енген дәуір.
Ботай мәдениеті (Көкшетау облысы, Ботай бекеті жанындағы қоныстың аты.
Б.з.б.
3-2 мыңжылдық.
Ботай мәдениетін зерттеген Зайберт В.В.
(Энеолит.
Урало-Иртышского междуречья, Петропавл,1993).
Қазір 158 тұрғын үй жұрты табылды, сазбалшық, сүйектен жасалған ыдыстар, әшекейлер табылды.
70.000 жылқының сүйегі табылды.
Маңғыстауда ең елеулі тұрақ Бозащыда, Шебірде табылды.
Шақпақ тас, керамика, кішкене метал, біз табылды.
Жылжымалы мал шаруашылығы пайда болды.Қола дәуіріндегі Қазақстан тайпалары.
Б.з.д.
2 мыңжылдықтың алғашқы ширегі бітер кезде Волга мен Алтай арасында мал шаруашылығымен айналасқан адамдар қола жасауды меңгерді.
Мыс пен қалайының қосындысы қола.
Оңтүстік Сібірдегі Ачинск қаласы маңындағы Андроново селосынан қола дәуірі ескерткіштері алғаш рет табылды.
Оны 1913 ж.
Б.В.Грязнов ашты.
Ғылымда шартты түрде қола дәуірі ескерткіштерін Андронов ескерткіштері деп атайды.1927 жылы археолог М.П.Грязнов осындай қорымды Батыс Қазақстаннан да тапты.
Андронов ескерткіштері Қазақстан, Орта Азия, Сібірден табылып отыр.Жалпы, Қазақстанда Андронов мәдениетімен бірге, қима мәдениет ескерткіштері Батыс Қазақстанда табылған.
Қима мәдениетінің бас ерекшелігі - қайтыс болған адамдарды қиылған ағаштың арасына салуы.
Андронов мәдениетінің ескерткіштері Казақстанда мол кездесетін болғандықтан, осы хронологиялық кезеңді Андронов мәдениеті арқылы қарастырады.Андронов мәдениеті шартты түрде үш кезеңге бөлінеді.
Ерте қола -б.з.д.
18-16 ғғ, орта қола б.з.д.15-12 ғғ., кейінгі қола б.з.д.
12-8 ғ.б.
Андронов мәдениеті 8-9 ғасырға созылады (б.э.д.
17-9 ғасырлар).Орталық Қазақстандағы андронов мәдениеті.
Бұл өңірден көптеген мекендер, қорымдар, көне рудниктер, құрбандық орындары, петроглифтер.
Орталық Қазақстанның андронов мәдениетіне тән сипаты-оның мазарларының күрделілігі, тас өңдеумен байланысты құрылыс техникасының жетіле түскендігі.Ертедегі Нұра кезеңі -жерлеу салтында кремация (мәйітті өртев) басым болған.
Мәйтті табытқа салып қою рәсімімен де жерлев кездеседі.
Керамика ыдыстар жоғары жағы ғана әсемделеді.
Қабір ішінде мәйітпен қатар үй жануарларының сүйектері де табылған.Келесі - Атасу кезеңінде жерді игеру, оның ішінде шөлейт аудандарды да игеру кеңінен жүргізіледі.
Тау-кен жұмыстарының көлемі күрт өседі.
Мәйіттерді бір жамбасына бүк түсіріп жатқызып жерлев жиірек ұшырасады.Кейінгі кезеңі - Бегазы-Дәндібай мәдениеті.
Оның ерекшелігі - мәйіттерді шалқасынан жатқызып қою.
Мысалы: Ақсу-Аюлы -2 қабыры.
Жер бетіне тастан қалап қабырғалы тұрғын үйлер салу рәсімі кең жайылады.
Сондай-ақ ағаш та қолданылған.Солтүстік және Батыс Қазақстанда Алексеев қонысы мен Тасты-бұтақ қорымы кеңінен мәлім болды.
Топырағы төбешік болып үйілген, дөңгелек және тікбұрышты қоршаулары бар қорымдар көп кездеседі.
Челябинск және Қостанай облыстарының шекарасынан Арқайым қонысы ежелгі қалалардың мысалы болады.Оңтүстік Қазақстан мен Жетісу.
Ескерткіштері - Таңбалы, Қаратау сияқты тастағы суреттер, Таутары қорымы.
Сырдарияның төменгі жағынан Арал алқабынан -Тегіскен кесенесі ашылды.Шаруашылығы.
Андроновшылар қоныстары дала өзендері мен оның жағаларына егін, бау-бақша салып қоныстанған.Тары ботқасы күйген құмыралар табылды.
Қоныстардың бәрінен табылған ортақ олжалар: дәнүккіштер, келсаптар, орақтар мен тас кетпендер.Мал өсіру маңызды роль атқарды.
Негізгі тамағы сүт болды, сүзбе, ірімшік жасаған.
Ет өте аз болған, оны мейрамдарда ғана, құдай жолына құрбандық жасағанда ғана пайдаланған.
Негізгі мал қой, сиыр, жылқы.
Жылқының үш тұқымы болды: биіктігі 128-136 см., басы үлкен, қалың жалды жатаған жылқы.
Қазіргі монғол жылқысына ұқсас.
2).
Шоқтығы орташа не биік 136-152 см-ге дейін салмағы 350 килоға дейін жететін жылқылар.
3).
Асыл тұқымды биіктігі 152-160 см., аяқтары жіңішке, сымбатты, қой мойынды жылқылар.
Олар соғыс арбасына жегілетін болған.
Андроновшылар мал бағудың қыр-сырын жетік меңгергендер болды.
Олар дүние жүзінде алғаш рет малды қолда ұстауды енгізді.
Қыста төлді жылы жерде ұстаған, ол үшін үйдің бір жағын қоршап бөліп тастаған.
Тұрғын үйлерге жалғаса мал қора салды.
Андроновшылар қос өркешті бактриан түйелерін өсірді.Ерте және орта қола кезеңдерінде, яғни б.з.д.
1 мыңжылдық басында андроновшылар отырықшы болды.
Аралас шаруашылықпен айналысқан.
Малды үй іргесіне бағу нәтижесінде жайылым тез тозған.
Сондықтан жайлаулық тәсілді ойлап табады.
Бұл көктем, жаз айларында жастар мен ер адамдар алыс жайылымға малды айдап әкетсе, отбасылары егін өсірумен айналысты.Ежелгі кеншілер.
Кен өндіру б.з.-дан үш мың жыл бұрын пайда болды.
Мысалы, Жезқазған осы кезде-ақ кен өндіріле бастады.
Олар кенді тотықтандыру, қайлалау, отпен өндіру әдістерін меңгерді.
Сондай-ақ әрбір отбасы өз ыдыс-аяқтарын өздері жасады.
Әйелдер саз балшықты әзірлеп, одан ыдыс-аяқ істеп, оларды ошақтағы отқа, кейде таспен қоршалған шұңқырға алаулатып күйдірген.
Ыдыстар әртүрлі сызықтармен, геометриялық ою-өрнектермен әсемделген.Үй кәсіптері Андроновшылар үй тіршілігіне қажетті нәрсені өздері жасады.
Жіп иіру, тоқу, теріні өңдеу, киімді түрлі-түсті жіппен әдіптев бәрін игерген.
Матаға қажетті жіпті мал жүнінен игерген.
Тоқыма станогы, ұршық болды.
Олар өкшесіз аяқкиім киген, жүннен тоқыған, теріден тіккен құлақшын киген.
Әйелдер көбіне ұзын жеңді етегі жер сызған жүн көйлек киіп жүрді.
Әшкейлік бұйымдар сырға, салпыншақтар, моншақтар таққан.
Ерлері қоладан үшкірлеп жасалған садақтармен қаруланды.Халық, қоғам, әдет-ғұрып.
Олар үлкен үйде отбасылық қауым болып өмір сүрді.
Ағайын-туыстар шаруаны бірге атқарды.
Обалар, қабырлар қазу ісінде өзгешеліктер болған.
Бұл андронов қоғамының біртекті болмағандығын көрсетеді.
Байлар, текті адамдар өлгенде олар ерекше құлпытас орнатылған мазарларға жерленді.
Жауынгерлер, патшалар абыздар тәрізді әлеуметтік жік болған.Діні мен өнері.
Өліктер қабырда бастары батысқа немесе оңтүстік-батысқа қаратылып қойылды.
Бұл о дүниемен байланыс жасайтын құдайға қарату деген мағынаны білдірді.
Мәйіт бүктей жатқызылды.
Сондай-ақ мәйітті өртеп жіберу де болды.
Ол отқа табынудан шықса керек.
Үй құрылысы да құрбандық шалудан басталған.
Оған сүт толы ыдыстар, бұқа не бағлан шалынған.
Тіпті балаларды да құрбандыққа шалған, оны үй едені астына көмген.
Үйдің ошағы отбасының ең қасиетті жері болды.Тастағы суреттер.
Қола дәуірінің жартастар бетіне салынып, кілегей қоңыр қабыршақпен жабылып қалған суреттерінің өзіндік ерекшелгі бар.
Бұл суреттер - жануарлар, күн бейнелі адамдар, соғыс арбалары, шайқас көріністері туралы тасқа салынған суреттер олардың дүние-танымын көрсетеді.
Жартастағы суреттер-петроглифтер Қазақстанда Таңбалы, Ешкіөлмес, Қарату мен Маймақ, Тарбағатай мен Бөкентауда табылды..