Ақ Орда-Ноғайлы дәуіріндегіҚазақстан.14-15 ғғ.
Орта Азия мен Қазақстан монғол шапқыншылығы зардабынан арыла бастады.
Әлеуметтік-экономикалық жағдайлар түзеле бастады.
Көптеген ұлыстар мен елдер тәуелсіз бола бастады.
Осындай тәуелсіздікке ие болған мемлекеттердің бірі - Ақ Орда.
Оның шекарасы Жайық өзенінен Ертіске, Батыс Сібір ойпатынан Сырдың орта шеніне дейін созылып жатты.
Ақ Орданың негізгі халқы - қыпшақтар, арғындар Алтайдан осында қоныс аударған наймандар, қоңыраттар, керейттер, үйсіндер, қарлұқтар т.б.
Ақ Орда хандары - орда Ежен, Сартақ, Қоныша, Баян, Сасық-Бұқа, Ерзен, Мүбарак, Шымтай, Орыс хан, Құйыршақ, Барақ т.б.
Бұлар – кейінгі Қазақ хандарының тікелей арғы бабалары еді.Ақ Орданың күшейген кезі 14 ғ.
2 жартысы.
1361 ж.
Ақ Орданың билеушісі болған Орыс хан өз жағдайын біраз күшейтіп, енді Алтын Орда тағын иемденуге күш салды.
Сөйтіп, 1374-1375 жж.
Еділ бойымен жорыққа шыққан ол Сарайды өзіне қаратып, Хажы-Тарханды (Астраханьды) қоршауға алды.
Кама бұлғарларының жерін бағындырды.
Бірақ Орыс ханның үстемдігі ұзаққа созылмай, келесі жылы ол Еділ бойынан кетіп, Алтын Ордадағы билікті Мамайға беруге мәжбүр болды.
1377 ж.
Орыс хан қайтыс болып, Ақ Орда иелігі оның баласы Темір Мәлікке көшті.
Бірақ осы кезде Маңғыстау үстіртінің билеушісі - Жошы әулеті Түй хожа оғланның баласы Тоқтамыс Орта Азия әміршісі Ақсақ Темірге сүйеніп, Темір Мәліктің әскерін талқандайды.
Өзін 1379 жылы Ақ Орда ханы етіп жариялайды.
Ақ Орда әмірлерінің қолдауына ие болған ол, 1380 жылы Сарайды, хажы-Тарханды, Қырымды және Мамай Ордасын басып алды.
Тоқтамыстың бұл табысы орыс жеріне басып кірген Алтын Орда ханы Мамайдың 1380 ж.
Куликово даласында орыс әскерлерінен жеңілуі себебінен мүмкін болды.
Тоқтамыс мұнымен тоқтапан жоқ.
Атап айтқанда, Тоқтамыс Ақсақ Темірдің қамқорынан босануға тырысады.
Бірақ, 1380, 1391, 1395 жж.
Ақсақ Темірдің Тоқтамысқа қарсы жасаған аса үлкен үш жорығынан кейін Алтын Орда тас-талқан болып қирайды.
Темірдің басқыншылық соғыстарының нәтижесінде және ішкі талас-тартыстан 14 ғ.
соңы мен 15 ғ.
бас кезінде Ақ Орда да әлсіреп қалады.1423-1424 жж.
Орыс ханның немересі Барақ өзінің бақталастарын жеңіп шығып, Ақ Орда да хандықты өз қолына алды.
Алайда, Ақ Орданың басты қаласы Сығанақ, т.б.
Сырдың орта ағысындағы аудандар Темір әулетінің қолында еді.
1425-1426 жж.
Барақ Ақсақ Темірдің немересі Ұлықбекке қарсы жорыққа аттанып, Сығанақты және Сыр бойындағы басқа да қалаларды босатты.
Жорықта жүріп Барақ қаза тапқаннан кейін Шығыс Дешті Қыпшақтың билігі Шайбан әулетіне көшті.
Барақ өлген соң олар Ақ Орданың елеулі бөлігін жаулап алды.
Сөйтіп, 1227 жылы Жошы өліп, оның ұлысы екіге жіктелгенде пайда болған Ақ Орда екі ғасыр өмір сүрді.
Ақ Орданың отырықшы аудандарында жерді шартты түрде иелену мен жеке меншіктің түрлері қалыптасты.
Мал шаруашылығы да дамыды.
Жер иеленушіліктің інжу, милк, сойырғал сияқты түрлері және тархандық сый тарту болған.
Ақ Орданың еңбекші халқы хандар мен ақсүйектер пайдасына күпшір, зекет, тағар тәрізді салықтар төлеп тұрды.
Ақ Орданың ресми тілі қыпшақ тілі болды.15 ғ.
алғашқы ширегінде Қазақстанның солтүстік-батыс және орталық аймағында екі үлкен иеліктің – Ноғай Ордасы мен Әбілхайыр хандығының пайда болуына әкелді.
Қазақстанның орталық, батыс және солтүстік-батыс бетінде бірнеше тәуелсіз феодалдық иеліктер құрылып, олардың арасында билік үшін күрес толассыз жүрді.
Осындай жағдайда Жошы әулетіндегі Шайбанның ұрпағы Дәулет Шайх-оғлының баласы Әбілхайыр саяси өмір сахнасына шықты.
Яғни Шайбани балалары уақытша үстемдік алды.
Орталық және Солтүстік Қазақстан тайпаларын билеп отырған топтардың қолдауымен ол 1428 жылы Тура өңірінде (Батыс Сібір) хан болып жарияланды.
Оның хандығының құрамына Қият, Маңғыт, Шынбай, Найман, Қарлұқ, Үйсін т.б.
тайпалар кірді.Шығыс Дешті Қыпшақтың феодалдық бытыраңқы жерлерін біріктірген "көшпелі өзбектер мемлекетінің" яғни Әбілхайыр хандығының Қазақстан тарихында елеулі орны бар.
Оның иелігі Ноғай Ордасының шығыс бетін, батыста Жайыққа, шығыста Балқашқа дейінгі, оңтүстікте Арал теңізі мен Сырдың төменгі ағысына, солтүстікте Тобыл мен Ертістің орта ағысына дейінгі жерлерді қамтыды.Әбілхайыр Шайбани басқарған 40 жылдай уақыт ішінде «Көшпелі Өзбектер» елінің саяси жағдайында тұрақтылық пен тыныштық болмады.
Оның қолынан билікті алу үшін күрескен әр түрлі топтармен күрес жүргізуге тура келді.
Жошы әулетінің оның ішінде Ибақ хан, Береке сұлтан, Орыс ханның ұрпақтары Жәнібек, Керей Әбілхайырға үнемі қарсы шығып отырды.
1446 ж.
оған қарсы болып жүрген күшті шонжарлардың бірі Мұстафа ханның әскерлерін талқандады.
Сол жылы Әбілхайыр хан Сырдария мен Қаратау бауырындағы Созақ, Сығанақ, Аққорған, Үзгент қалаларын басып алып, Сығанақты өз хандығының астанасына айналдырды.
50-жж.
Әбілхайыр Мәуереннахрдағы Темір ұрпақтарының ішкі тартысына араласып, Самарқанд пен Бұхараға жорық жасайды.1456-1457 жж.
ойраттармен болған шайқастарда жеңіліске ұшырапан Әбілхайыр елдің бірлігін қамтамасыз ете алмады.
Оған наразы болған Орыс ханның ұрпақтары Керей мен Жәнібек сұлтандар бастаған халықтың бір бөлігі 1458 жылы Моғолстанға қоныс аударып, Шу мен Қозыбасы (Талас) өзендерінің бойына орнықты да 1465 жылы Қазақ Хандығын құрды.
1468 ж.
Әбілхайыр оған жасаған жорық үстінде қайтыс болып, "Көшпелі өзбектер мемлекеті " ыдырап кетті.
Шайбани балалары халқын ертіп 1499 жылы Өзбекстанға кетті де онда Ақсақ Темір әулетінің мемлекеттерін талқандап, Шайбани әулеті билеген мемлекеттің негізін қалады.Алтын Орда ыдырап, Ақ Орда әлсіреуі нәтижесінде пайда болған мемлекеттің бірі Ноғай Ордасы болды.
Ноғай Ордасы 13 ғ.
2 жартысында бөлектене бастады.
Бұл жағдай әмір Едіге тұсында 14 ғасырда жалғасып, оның баласы Нұраддин (1426-1440) кезінде аяқталды.
Оның халқы Маңғыттар мен Алшындардан құралды.
Егер Өзбектер мемлекеті Алтын Орданың Өзбек ханының атын еншілесе, Ноғай Ордасы Ноғай сұлтанның атын иемденген еді.Ноғай Ордасы Еділ мен Жайық арасындағы жерді мекендеді.
Орталығы Жайықтың төменгі саласындағы Сарайшық қаласы болды.
Ноғай Ордасының негізін қалаған Едіге 1396-1411 жж.
Алтын Ордада бүкіл билікті өз қолынан шығармай, оны өзі тағайындаған хандар арқылы басқарды.
Ол 1399 жылы Литва-Польша әскері мен Тевтон ордені рыцарьларының біріккен жасақтарына күйрете соққы беріп, 1408 ж.
орыс әскерлерін талқандап, Мәскеуге дейінгі жерлерді бағындырды.
Ноғай ордасы маңғыттардан тұрды.
Оның құрамында қоңырат, найман, арғын, қаңлы, алшын т.б.
болды.
Оның басшылары арасында билік үшін күрес болып жатты.
Нәтижесінде Ноғай орасы құлап, орнына Қазан, Қырым, Астрахан хандықтары құрылды.
Көшпенді халқы Қазақ Ордасына қосылды.
Ноғайлы кезеңінен Қазақ даласына атағы шыққан Асан қайғы, Шалкиіз, Доспамбет, Қазтуған жыраулар мен Жиренше шешен, Қарашаш ана тәрізді ақылгөйлер, сонымен бірге көп томнан құралатын «Қырымның Қырық батыры» туралы ұзақ жыр дастан қалды.14 ғ.
орт.
Бұрынғы Шағатай ұлысының жерінде тағы бір хандық Моғолстан мемлекеті құрылды.
Ол Шағатай әулеті иеліктерінің шығыс бөлігінде қалыптасты.
Бұл мемлекеттің негізін қалаған Тоғлық Темір (1348-1362) болды.
Моғолстан атауы моңғол деген сөздің түркіше, парсыша атауы болып табылады.14-15 ғғ.
Моғолстан құрамына Түркістан, оңтүстік-шығыс Қазақстан және Орта Азияның кейбір облыстары кірді.
Оған кіретін тайпалар: дұғлаттар, қаңлылар, керейттер, арғындар, барластар кірді.
Орталығы - Алмалық қаласы.
Кейін Моғолстанның да, Ноғай Ордасының да көшпелі халқы Қазақ Ордасына қосылды.
Әр аймаққа тәуелді болған Алаш халқы алғаш рет жеке мемлекетке жинақталды.Бұрынғы Шағатай ұлысының жерін толық билеуді көздеген Тоғылық Темір Мәуереннахрды Шыңғыс әулеті Денішмендінің атынан билеп отырған Қазағанның көзін құртуды, сол арқылы бұл өңірді Моғолстанға қосып алуды ойлады.
Сөйтіп, ол 1358 ж.
Қазаған әмірді өлтіртті.
Бір жылдан кейін Қазағанның мұрагері Абдолла да қаза болды.
Осыдан кейін Мәуереннахр тәуелсіз ұлыстарға бөлінді.
Оны пайдалану үшін Тоғлық Темір жанталасты.
Ал Осы кезде Ақсақ Темір өзінің шағын әскерімен Кеш қаласының әміріне қызмет етіп жүрді.
Тоғылық әскерлері Кешті алады.
Темір Тоғылық Темірге қызметке кіреді.
1361 ж.
Мәуереннахрға екінші рет шабуылға аттанып, оны бағындырған Тоғылық темір баласы Ілияс қожаны оған билеуші етіп қалдырды.
Бұл жолы ол Темірді Кеш қаласының бастығы етіп тағайындады.
1362 ж.
Тоғылық Темір қаза тауып, Моғолстанда билік Ілияс қожаға көшкенде Мәуереннахрға билеуші болып Қазағанның немересі Хұсайн тағайындалды.Темір онымен бірге Моғолстанға қарсы шығып, Мәуереннахрды өздерінің қол астына біріктіруге кірісті.
Ақсақ Темір мен хұсайн Моғолстан әскерлерін талқандады.
Енді Хұсайн мен Ақсақ Темір арасында билік үшін күрес басталды.
Осындай шайқастардың бірінде Темір Балқы қаласында хұсайнды өлтіріп, Мәуереннахрға ие болды.
Ол ислам дініне сүйенді.
Билік басында болған 35 жыл ішінде (1370-1405) Моғолстанды, Хорезмді, Персияны, Кавказды, Сирияны жаулап алды.
Әмір Темір Алтын Орданың құлауына негізгі себепші болды.
Ақ Орданың да талқанын шығарып, Тоқтамыстың түбіне жетті.
Иран, Түрік сұлтандарын да талқандады.
Алайда 15 ғ.
соңына қарай Әмір Темір құрған мемлекет ол өлгесін тарап кетті.
Оның себебі - Темір ұрпақтарының билікке таласы еді.14-15 ғғ.
Қазақстанды мекендеген халық мал шаруашылығымен, егіншілікпен де айналысты.
Ашнас, Үзгент, Аққорған, Сүткент, Сауран, Сарайшық қалалары дамыды.
Архитектуралық ескерткіштер бой көтерді.
Қожахмет Яссауи мазары., Алаша хан, Жошы хан, Болған ана мазарлары болды.
Қыпшақ тілі немесе түркі тілі үстем тілге айналды.
Дешті Қыпшақ тілінде жазылып бізге жеткен мұра 1245 ж.
құрастырылған түрік-араб сөздігі.Өзінің сипаты жағынан алғанда бұл глоссарий қыпшақ (құман) тілі ескерткіштерінің бірі - "Кодекс куманикустың" (13 ғ.
соңы 14 ғ.
басы) тіліне жақын.
Сыпыра жырау, Қодан тайшы (14 ғ.), Асан қайғы мен Қазтуған (15-16 ғғ.) жыраулар шығармашылықтары дамыды.
"Ер Тарғын", "Қамбар батыр", " Алпамыс батыр", "Едіге батыр" жырлары пайда болды.
"Қозы Көрпеш Баян сұлу" лирикалық эпосы да осы кезде шықты..