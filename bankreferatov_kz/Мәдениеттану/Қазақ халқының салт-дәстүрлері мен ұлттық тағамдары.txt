Мәдениет, салт-дәстүрлерБалаға ат қоюБала дүниеге келгеннен кейін атасы мен әжесі немесе ауыл ақсақалы балаға ат қояды.
Ат қоюшы адам баланың құлағына: «Сенің атың…» деп үш рет қайталайды.Бесікке салуШілдехана өткеннен кейін баланың әке-шешесі бесік тойын жасайды.
Ағаштан жасалған бесікті баланың нағашылары немесе жасы үлкен қадірлі аналардың бірі әкеліп, сыйға береді.
Ең алдымен бесікке салушы әйел бесіктің өзін жын-шайтандарды қуу үшін, түрлі иістерден арылту үшін отпен аластап шығады.
Содан кейін көрпешелер мен жастықшаларды баптап салады.
Баланы жатқызып, бөлейді.
Қолбау, белбеу және аяқбаумен тартып байлап қояды.
Әйел тілектерін айта отырып бесіктің үстіне алдымен көрпе жабады.
Бала халықшыл болсын деп тон, шапан жабады,ат жалын тартып мінсін деп қамшы іледі,көз тимесін деп тұмар тағады, қырандай көреген болсын деп бүркіттің тұяғын байлайды.Қырқынан шығаруТуғанына қырық күн толғанда баланы қырқынан шығарады.
Қырқынан шығаруға жиналған әйелдер баланы теңге, сақиналар салынған тегешке шомылдырады.
Әйелдердің үлкені «Отыз омыртқаң жылдам бекісін, қырық қабырғаң жылдам қатсын» деп, баланың үстіне қырық қасық су құяды.
Сақиналарды баланы шомылдыруға қатысқан әйелдер бөліседі.
Келесі кезекте баланың шашын, тырнағын алады.
Шашын шүберекке түйіп, киімінің иығына қадайды.
Тырнағын адам баспайтын жерге көмеді.
Бала қырқынан шыққанға дейін киген ит жейдесіне тәттілерді түйіп, иттің мойнына байлап қоя береді.
Балалар итті қуып жетіп, тәттілерді бөліседі.Тұсау кесуТұсау кесу – сәби қаз тұрғаннан кейін тез, жығылмай, сүрінбей жүріп кетсін, болашағы жарқын болсын деген тілекпен жасалатын дәстүр.
Арнайы дайындалған ала жіппен баланың аяғын тұсап байлайды.
Жіпті қадірлі, ісі алға басып тұрған, әрі жылдам, сүрінбей жүретін адам кеседі.
Бұл – бала осы адамға тартсын деген тілектен туған рәсім.Атқа мінгізуБала тәрбиесіне байланысты салт-дәстүрдің бірі – 3-4 жасқа келген ұл баланы атқа мінгізу.
Алдымен ағаштан ашамай-ер жасалған.
Осыны жуас құнанға ерттеп, баланы мінгізіп байлап қойған.
Тізгінді балаға ұстатып, бір адам құнанды жетектеп, ауылды айналдыра жүргізіп, жиналып тұрған үлкендерге сәлем бергізетін.
Әйелдер баланың атқа міну құрметіне шашу шашқан.
Ересек балалар таймен жарысып, бірімен-бірі күресіп, түрлі ойындар ойнаған.Тоқым қағуӨзінің бәсіре атына ашамайын ерттеп мінген бала алғаш үйінен алысқа жолаушылап шыққан кезде «Тоқым қағар» тойы жасалады.
Жиналғандар домбыра тартып, ән салады.
Шағын айтыс болып, арты ойын-сауыққа айналады.Салт-дәстүрлерСүйіншіҚуанышты хабар жеткізуші адам «сүйінші-сүйінші» деп келеді.
Мұндайда қуанышты үй иесі «қалағаныңды ал» дейді.
Немесе оған риза болатындай сыйлық ұсынады.
Бұл қуанудың, ризалықтың белгісі.
Сүйінші сұраудың да, оның сүйіншісін алудың да ешқандай сөкеттігі жоқ.СәлемдемеСәлемдеме (дәстүр) – адамдардың бір-біріне деген сыйластығының, құрмет тұтуының айқын белгісі.
Олар көптен көрмей сағынысқан адамдардың бір-біріне жіберген қымбат бұйымы, асыл заты немесе жеңсік тамағы, қысқы сыбағасы.
Оның қымбат бағалы болуы шарт емес.
Сәлемдеме келген адам жіберген адамға ақ батасын, шын ризалығын білдіріп, қатты қуанады.КөрімдікЖаңа туған балаға, жас келінге, ботаға тағы басқа алғаш көрген сәтте көрімдік сұрау халықтың ежелгі және лайықты дәстүрі.
Мұның маңызы алып,беруде ғана емес жақын-жуықтың адамгершілігін, ниетін, ашыққолдығын да танытудың белгісі ретінде қаралады.
Байғазы мен көрімдік екеуі екі басқа ұғым.
Көрімдік адамға, жандыға, байғазы көбінесе жансыз дүниелерге қатысты айтылады.БазарлықАлыс сапарға саяхатқа, сауда жолына шыққан адамдар жерлестеріне, көрші-көлемдеріне, сыйлас адамдарына, жас балаларға ірілі-ұсақты сыйлықтар әкеледі.
Оны «базарлық» деп атайды.
Бұл жақсы көрудің, сыйластықтың белгісі және ескерткіш ретінде қабылданады.Жеті атаЖеті атасын білмеген – жетесіз (мәтел).
Әр адам жеті атаға дейін жақын туыс саналады.
Қазақ халқы жеті атаға дейін қыз алыспаған.
Бұрынғы адамдар бір-бірімен танысқанда, жүздескенде руын, тегін сұрауы осыдан шыққан.
Жеті ата әкеден төмен емес, жоғары таратылады.
Олай болса жеті ата: 1.
Бала.
2.
Әке.
3.Ата.
4.
Арғы ата.
5.
Баба.
6.
Түп ата.
7.
Тек ата.
(Ата-тек деген сөз осыдан шыққан).
Жеті атаны тарату осылай жіктеледі.Тыйым«Қызға қырық үйден тыю, ұлға отыз үйден тыю» (мақал).
Халқымыздың тәрбиелік құралдарының күнделікті қолданылатын үлгі, өнеге түрлерінің бірі – тыйым.
Бұл балалар мен жастарды жаман әдеттерден сақтандырып, жақсылыққа бейімдеуден шыққан педагогикалық ұғым.
Осы арқылы олар әркімді теріс мінез, орынсыз қимылдардан сақтандырып отырған.
Халық ұғымында тізені құшақтау – жалғыз қалудың, үлкеннің жолын кесу - әдепсіздіктің, қолды төбеге қою – ел-жұрттан безінудің, асты төгу – ысыраптың белгісі деп таныған және ондай істерге қатаң тыйым салған.
Ел ішінде тыйым түрлеріне байланысты сөздер көптеп саналады.АрашаЕкі адам жанжалдасқанда немесе төбелескенде оның жанындағы адамдар «араша, араша!» деп басу айтуға тиіс.
«Араша» деген сөзді естіген адамдар араша беруге яғни жанжалды дереу доғаруы керек.
Араша бермей жанжалдасу қазақ әдетінде жоқ.
Ондай адамға айып бар.Құтты болсын айтуБала туған, келін түсірген т.б.
сол сияқты қуанышқа «қайырлы болсын» айту ата салтымыз.
Ол сол адамдарға деген ыстық ықыластың, қуанышқа ортақ екендігінің белгісі.ТоқымқағарЖас адам жолға шыққанда жасалатын дәстүрлі бас қосу.
Арнаулы мал сойылып сыйлы мүшелер салынып ет асылып, кең дастархан жасалады, ойын-сауық, өлең, жыр айтылады.
Бұл – сапарға шыққан жігіттің тоқымы жерде қалмасын, ат-көлігі аман келсін деген жақсы тілек білдірудің белгісі.Тізе бүгуХалық әдебімен тізе бүгудің бірнеше түрі, жолы, шарттары бар.
Мұның бәрі де негізінен әдептілік, тәртіп заңдарына негізделген.
1.
Жұмысы болып бір үйге келген адам шаруасын отырып айтады.
Егер тым асығыс болса, ол жайын айтып бір тізесін бүгуі керек.
Бұл – шаңыраққа көрсетілген құрметтің белгісі.2.
Бұрынғы дәстүрде біреуден бата тілегенде ол адам бір тізесін бүгіп, екі қолын жаяды.
Бұл әдет бүгінге дейін сақталған.3.
Ұрыста, жекпе-жекте немесе айтыс-тартыста жеңілген жақ немесе кешірім сұраған айыпкер тізесін бүгіп, басын иіп, айыбын төлейді.ШашуШашу – қуаныш айғағы ретінде жасалатын өте сұлу да салтанатты дәстүр.
Келін түскенде, жақсылық күндерде, алыс сапардан жолаушы келгенде, құда келгенде тағы басқа зор қуанышты күндерде әйелдер құрт, кәмпиттен, күміс теңгеден шашу шашады.
Шашылған шашудан тойға қатысушылар теріп алып, ырым қылып балаларына апарып береді.
Шашуды әйелдер ғана шашады.Қазақтың ұлттық тағамдарыАсылған ет (бешбармақ)қазақ халқының басты тағамы.
қой немесе сиыр, жылқы еті болсын су құйылған қазанға салынып пісіріледі.
Піскен еттің майлы сорпасына, алдын ала жұқа жайылып қойылған қамыр салынады.
Дайын болған қамыр табаққа түсіріліп, кесектеп туралған ет салынып, үстіне тұздық құйылады.
Малдың басы, жамбасы сыйлы қонақтарға, ортан жілік жасы үлкен кісіге, құдаға, асық жілік құдағиға, төс күйеуге, келінге, бүйрек, құлақ балаларға тартылады.қазықазы майының қалыңдығына байланысты кере қазы, дөңбек қазы, шынтақ қазы, бұлт қазы деп бөлінеді.
Ішекке сыймағанын телшік деп атайды.
қазыны көбіне қысқа сақтайды.
қазы сүрленген сайын демді болады.ІрімшікСүтті ұйытып, суалғанша қайнатады.
қайнауы жеткен ірімшік қызыл сары түске айналады.
Содан кейін оны сүзіп, дорбаға салып, желге, күнге қойып кептіреді.Жентқыста қатпайтын, жазда бұзылмайтын өте демді тағам.
Негізі сөктен жасалады.
Сөк жармаланғаннан кейін сары май, қант, ірімшік ұнтағы, мейіз салынып араластырылады.
Содан кейін ыдысқа салынып, беті тегістеліп, салқын жерге шығарылып қойылады.
Шай дастарханының сені.қымызБие сүтінен ашытып дайындайтын ең қадірлі сусынның бірі.
қымыздың емдік, шипалық қасиеті өте жоғары.
есіресе туберкулез ауруына шипалы.БауырсақАшыған қамырдан оқтаумен 1-1,5 см.
қалыңдықта жайылып, көлемі бірдей етіп кесіледі де қыздырылған майға қуырылып дайындалады.ҚұртСабада жиналып пісілген іркітті, майы алынғаннан кейін, үлкен қазанға құйып қайната береді.
Ебден қоюланған құртты қапқа құйып суынан тағы құрғатады.
Бұдан кейін қолмен, белгілі бір қалыпқа келтіріп, қолмен сықпалап өреге жайып кептіреді.
құрт жақсы ас, оны әр түрлі тамаққа қосады..