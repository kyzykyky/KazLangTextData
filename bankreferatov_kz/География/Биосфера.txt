ЖоспарІ.
Биосфера құрылысы1.1.
Атмосфера1.2.
Гидросфера1.3.
ЛитосфераІІ.
Биосфераның пайда болуы2.1.
Биосферадағы тіршіліктің пайда болуы туралы қазіргі көзқарастарІІІ.
Биосфера және адамзат3.1.
Биосферадағы алғашқы шегіністерІ.
Биосфера құрылысыБиосфера – ерекше биос - өмір және тіршілік, «Sphaira» (сфера) шар, қоршаған орта деген сөздерінен алынған, яғни жер шарындағы адамзаттың жан-жануарлардың, өсімдіктердің және басқа тірі организмдердің тіршілік ететін ортасы деген мағына береді.Бұл терминді 1875 жылы бірінші рет Австрияның атақты геологы Э.
Зюсс ғылымға енгізді.
Бірақ биосфера және оның жер бетінде жүріп жатқан процестері туралы ілімнің негізін салған академик В.И.
Вернацкий болды.
Осы ілім бойынша, биосфера +50 %-дан – 50 % -ға дейін температурасы болатын термодинамикалық қабат болып саналады.Биосфера негізінен үш қабаттан құрылады.
Олар: атмосфера (газ күйіндегі), гидросфера (су), литосфера (қатты) қабаттар.1.1. АтмосфераАтмосфера жер шарын түгелден орап тұрады.
Ол гректің «atmos» - бу, «sphairi» (сфера) сөзінен шыққан.
Оның қалыңдығы 100 км-ге дейін жетеді.
Атмосфераның негізгі құрамында оттегі (20,95 %), яғни 1,5 * 1015 тонна аргон (1,28 %), азот (75,50 %), яғни 3,8 * 1012 тонна және басқадай газдар кездеседі.
Атмосфера негізінен – тропосфера, стротосфера және иопосфера қабаттары болып үшке бөлінеді.Тропосфера – грекше «tropos» (тропос) – бұрылысы, «sphaira» (сфера) – шар.
Өзгермелі қабат деген мағына береді.
Жер бетіне тікелей жайласқан төменгі тығыз қабаты.
Орташа биіктігі 10 * 12 км-ге жетеді.Стротосфера – латынша «stratum» - төсем, тағы сондай сияқты теңіз деңгейінен 9-11 км жоғары жататын атмосфера қабаты.Иопосфера – гректің «ion» - қозғалғыш қабат деген сөзінен алынған.
Қалыңдығы 800 км-ге жетеді.1.2. ГидросфераГидросфера – табиғи су қоймаларынан (мұхиттардан, теңіздерден, көлдерден, өзендерден) құралады.
Бұл құрлықтың 70 % алып жатыр.
Гидросфераның көлемі 400 млн шаршы км.1.3. ЛитосфераЛитосфера – жердің қатты қабаты.
Ол екі қабаттан құралған.
Үстіңгі қабаты граниттен, оның қалыңдығы 10 км-ден 40 км-ге дейін жетеді.
Ал астыңғысы базольттан тұрады.
Қалыңдығы 30-80 км.
Жоғарыда айтылғандай минералды қабаттардан басқа, жерді ерекше тағы бір қабат – биосфера қоршап тұрады.
Ол тірі органимдер тараған аймақтардың бәрін қамтиды.
Биосфераның пайда болуымен бірге, жер бетінде тірі организмдер өсіп-өніп, сыртқы қоршаған ортаның эволюциялық дамуына сәйкес қалыптасады.
Биосфера теңіз деңгейінен бастап, тау жоталарының шыңдарына дейін бүкіл құрғақ жерді алып жатыр.Атмосферадағы биосфераның жоғары шегі 20 км биіктікке дейін жетеді.
Онда микробтардың споралары (өршігіш тұқымы) кездеседі.
Бактериялар атмосфералардың азон қабатында да өсіп-өнеді.
Биосферада мол кездесетін микроорганизмдер жер бетінен 50-70 метрге дейінгі биіктікке ғана тарайды.Литосферадағы биосфераның төменгі шегі 2000 – 3000 м-ге дейін тереңдікке жетеді.
Олар онаэробта бактериялар.
Гидросферадағы биосфераның шегі 11 км-ге дейінгі тереңдікке жетеді.
Теңіз жануарлары және өсімдіктері (қызыл, жасыл, қоңыр балдырлар) үшін су өте қолайлы орта.
Таза, мөлдір болғандықтан күн сәулесі оның 200 метр тереңдігіне дейін тарайды.
Бұдан кейінгі судың қабаттарын мәңгілік қараңғылық басып тұрады.
Мұндай қабаттарда да тіршілік ететін организмдер болады.ІІ.
Биосфераның пайда болуыБиосфера бірден пайда болған жоқ.
Ол өте көне заманнан бері қарай күні бүгінге дейін біртіндеп дамып келеді.
Биосфераның ертеден бері қарай құралып келе жатқанын дәлелдейтін палеонтологиялық материалдар қарапайым тірі организмдердің қалдықтары жер қыртысының әрбір қабаттарынан табылады.
Осы қабаттарға сүйене отырып, ғалымдар биосфераның негізгі пайда болу жолдарын аықтады.Биосфераның ең бірінші заманы Архей деп аталады.
Бұл кезде биосфера қандай жағдайда дамығаны және қандай тірі организмдер болғаны туралы ешқандай деректер жоқ.Протерозой эрасы – биосфераның екінші дәуірі боп есептеледі.
Бұл заман 700 млн жыл бойына созылған.
Протерозойда тірі организмнің қарапайым түрлері тіршілік еткен.
Олардың сол дәуірд тасқа жабысқан қалдықтары әртүрлі тау жыныстарынан қазіргі кезде де байқалады.Биосфераның Палеозой эрасы немесе ертедегі тіршілік кезеңі.
Бұл дәуір шамамен алғанда бұдан 570 млн жыл бұрын басталып, 300 млн жылға созылған.
Бұл эра кембрий, ордовик, силур, девон, карбон және пермь дәуірлері болып бірнешеге бөлінеді.Кембрий дәуірінде барлық өсімдіктер теңіз суларына өскен.
Олар көк жасыл балдырлар болатын.Силур кезеңінде өсімдіктер құрлыққа біртіндеп шыға бастап, дами түсті.Девонның аяқ кезінде бұлардан басқа қырықбуындылар, плаундар және папоротниктер қаулап өсе бастады.
Өсімдіктер құрлыққа шыққаннан кейін фотосинтездің ықпалымен атмосфералық ауаның химиялық құрамы өзгеріп, құрлық жануарларының дамуына жағдай туды, өйткені фотосинтез процесі арқылы ауада оттегі көбейе түсті.Тас көмір дәуірі (карбон) жылы және ылғалды болды.
Мұның өзі құрлық өсімдіктерінің қаулап өсуіне мүмкіншілік жасады.
Әсіресе сәнді орман ағаштарының көлемі үлкен аймақтарды қамтыды.
Бұл дәуірдегі өсімдіктер негізінен плаундар, қырықбуындар және папоротниктер болды.
Бұлар псилофиттен таралып, тас көмір дәуірінің басында солардың орнын түгелімен басты.Пермь дәуірінің бас кезіндегі өсімдіктерде тас көмір дәуіріндегі өсімдіктерге ұқсас көптеген белгілер болды.
Бірақ пермь дәуірінің ортасында жер бетіндегі өсімдіктерге кенет өзгеріс кірді.
Ағаш тәрізді плаундар, каламиттер, папоротниктер мүлдем жойылып кетті.
Бұлардың орнына жалаңаш тұқымды өсімдіктердің тұқымынан өсіп шыққан қылқандылар, цикада тәрізділер және шикгалар өсе бастады.Мезозой эрасы немесе орта тіршілік кезеңі бұдан 135 млн жыл бұрын басталып, 115 млн жылдан астам уақытқа дейін созылған.
Үш дәуірге бөледі: триас, юра, бор.Триаста тау құрылу процестері баяуланды.
Бұл эраның құрлық өсімдіктері біркелкі болды.Юра дәуірі жылы болды.
Теңіз жағалауларындағы ормандарда папоротник, қырықбуындылар,жалаңаш тұқымдылар – гинасомер, қылқан жапырақтылар қаулап өсіп, дами түсті.Мезозой эрасындағы, әсіресе соңғы кезінде – бор дәуіоінде, қазіргі флора қалыптасыдан бұрын, жер бетіндегі органикалық тіршілікке үлкен өзгеріс енді.
Осы кезде теңіз сулары азайып, құрғақ жерлер көбейе бастады.
Бор дәуірінің аяғында Шығыс Азия мен Америкадағы Анд аймақтары жоғары көтеріле түсті.
Бор дәуірінде климат кенет өзгеріп кеткен.
Профессор М.И.
Голенкин бұл өзгеріс жерге түсетін күн сәулесінің интенсивті болуымен байланысты деп жорамалдайды.Ауа райының бір мезгілде кенет өзгеруі өсімдіктер эволюциясында жаңа ароморфоз пайда болуына себеп болды.
Бұларда көптеген жаңа прогрессивті белгілер жетіле түсті.
Мәселен, аналықтың, сондай-ақ жеміс дамитын жотынның болуы, қосарлы ұрықтану, гүлдің пайда болуы және тағы басқа.Кайназой эрасы бұдан 70 млн жыл бұрын басталған.
Осы уақыттан бері барлық эралар бойынша қазіргі кезден флораның қалыптасу процесі жүрді.
Кайнозой эрасы екі дәуірге бөлінеді.
Ол үштік және төрттік кезеңдер.Үштік дәуірде тау құрылу процесі дами түсті.
Жер бетіндегі ең биік Альпы-Гималай таулары пайда болды.
Осы кезде Қара теңіз бен Жер Орта теңіздері оқшауланып өз алдына бөлініп қалған.Төрттік дәуір жер бетінде тіршілік дамуының ақырғы және ең қысқа дәуірі болып саналады.
Ұзақтығы 1 млн жылдай ғана болды.
Бұл дәуірге тән жағдай – сол суық кезеңдер және мұз дәуірі жылы ылғалды ауа райымен алмасып отырғаны байқалады.
Өйткені өсімдік әлемі мен жер қыртысының даму процесі біркелкі емес.
Мұздар жер бетін басқан кезде жылылықты сүйетін өсімдіктер оңтүстікке қарай ығысып кетті.
Бірте-бірте ауа райы жылынып, өсімдіктердің өсуіне қолайлы жағдайлар туды.2.1.
Биосферадағы тіршіліктің пайда болуы туралы қазіргі көзқарастарТірі организмнің анорганикалық материядан пайда болуы жайында тікелей экспериментті түрде алынған материал болмағандықтан мұны шешу ғалымдарға оңай түскен жоқ.
Идеалистер ең алдымен діни ұғымдарды таратуға ұмтылды.
Тірі организмдер құдайдың құдіретімен пайда болды деген терминді ұсынды.
Өсімдіктерді, жан-жануарларды, адамдарды өлі инертті заттардан қазіргі біздің көріп жүргеніміздей толық бейнелі түрінде құдай жаратты деп соқты.
Грек оқымыстысы Аристотель де тірі организм өзінен-өзі кенеттен пайда болады дегеннен саяды.
Адамзат құрттар, молюскалар немесе шіріген заттардан пайда болды деп түсіндірді.
Бірақ Франческо Редидің жүргізген зерттеу жұмыстары, тірі организм өзінен-өзі кенеттен пайда болды деген ұғымды жоққа шығарды.
Ол жас етті алып, оны стаканға салып, бетін дәкемен жауып қойды.
Ешбір тірі заттың пайда болғаны болмайтынын дәлелдеп шықты.Луи Пастер бактериялардың өршитін тұқымынан микроорганиздер дамитынын бірден білді.
Сонымен тірі организм ешқашан да өзінен-өзі дамымайтыны белгілі болды.Ф.
Энгельс: «Табиғат диалектикасында» материалистік тұрғыдан тіршіліктің пайда болуының жалпы сипатын берді.
Материал еш уақытта да тыныштық қалыпта болайтынын, ол үнемі қозғалыста болып, дамып отыратынын айтты.
Материя өзінң дамуында әр уақытта жаңа күрделі түрге көшеді деп қорытынды жасады ол.ІІІ.
Биосфера және адамзатАдамзат баласы да табиғаттың өзі жаратқан көп ғажайып көріністерінің бірі.
Бірақ адам баласының үстемділігі ақыл-ойының жүйріктігі оны табиғаттың басқа тірі организмдерінен әлдеқайда жоғары дәрежеде көтерді.
Үстіне аң терісін, өсімдіктердің жапырағы мен қабығын жамылып күн елткен алғашқы адамдардың өзіде керекті қажетін биосферадан алып отырған.
От жағуды білмегеннің өзінде адам баласы жабайы жануарлардың еті мен өсімдіктердің жапырақтарын, сабағы мен буын-бұтақтарын шикідей жеп, өсімдіктерді қорек етіп, өсіп-өне берді.
Кейінірек тамақты пісіріп жеу арқылы адам басқа жабайы жануарлардың әлдеқайда жоғары сатыға көтеріле түсті.
Сана-сезім, ақыл-ой ғасырлар өткен сайын үлкен эволюциялық даму кезеңдерінен өтіп жоғары мәдениет сатысына көтеріле берді.Жер спутнигін, космос корабльдерін ұшыру, Ай мен Марсқа саяхат жасау қамын кірісу, атом кемесі мен атом электр энергиясын салу, екі-үш жылдың ішінде миллион гектар тың және тыңайған жерлерді игеру, шөлді жерге канал жүргізіп, жасанды көл жасау, мәуелі бау-бақша, саялы ну орман – тоғай өсіру, жер шарының түкпір-түкпірімен тікелей хабарласу – бәрі де бүгінгі заманның үйреншікті әдетіне айналып отыр.
Бұл ғажайыптарды, әсіресе соңғы 20-30 жылдың ішінде көріп отырмыз.
Сондықтан да біздің заманымызды ракеталар, космос корабльдері, компьютерлер ғасыры дейді.
Мұның бәрі адамзат баласының зор қарқыны, қызу жарысы деген сөз.Бірақ биосферадағы объектілер жойыла қалса, ол қалпына тез арада келе қоймайды.
Мыңдаған және миллиондаған жылдарды қажет етеді.
Мысалы, орман-тоғай алқабын кесіп, не оттап, не өртеп жойып жіберу оп-оңай.
Арқыраған оғысы қатты өзеннің арнасын басқа жаққа бұрып жіберуге болады.
Бірақ арнасындағы балық құриды, кеме жүзбейді, жағаларындағы ел көшіп кетеді, құс пен жабайы аңдар басқа жаққа ауып кетеді, жер құлазып қалады.
Ұлан байтақ кең далаға мыңдаған тракторларды жауып жіберіп, жер қыртысын айналдырып, шаңын бұрқыратып қара дауыл тұрғызуға да адамза тбаласының шамасы әбден келеді.Бірақ биосфера заңдарында бұлай болмайды.
Мыс, жоғарыда көрсетілгендей, су тартылып, кеуіп қалған көл қалпына оңай келмейді.
Миллион жыл уақыт кетеді.
Биосферадағы пайда болып ғасырлар бойы шалқып жатқан айдын шалқар көлдің экосистемасы бұзылғаннан кейін қалпына келуі мүмкінде емес.
Оның ішіндегі балығы, өсімдігі, климаты, арнасы, басқа да биосфералық құбылыстары адам танымастай өзгеріске ұшырап кетеді.Саялы сыңсыған ну орман-тоғайсыз, айдын-шалқар көлсіз, арқырап аққан өзенсіз- жайқалып өскен шекарай шалғын шөпсіз, бітік шыққан егінсіз адамзат қоғамының шарықтап өсуі мүмкін емес.
Сондықтан да біздің заманымызда биосфераны қорғау, оның байлығын, асыл қазынасын сарқып алмай, өте ұқыптылықпен, жанашырлықпен орынды пайдалану маңызды проблемаларға айналып отыр.
Биосфераны «бағындыру» ғана емес, көп жағдайларда бүгінгі таңда биосферамен «достасу», оның заңдарымен келісу, санасы керек болады.Демек, бұл адамға қажетті барлық заттардың бәрі де биосферадан алынады деген сөз.3.1.
Биосферадағы алғашқы шегіністерТіршіліктің биосферада пайда болғанына ғалымдардың есебі бойынша 5-6 миллиардтай жыл өтті.
Ұзақ созылған бұл жылдар ішінде бір клеткалы қарапайым организмдерден құрылысы да, түр өзгешілігі де сан алуан өсімдіктер мен жануарлардың таңғажайып түрлері пайда болды.Биосфера тармақ жайған тіршілік атырабына қожа болғандықтан иені жаратуға асыққан жоқ.
Ақыры ол да пайда болды.
Оның пайда болғанынан 1,5 млн жыл уақыт өтті.
Бұл кезде оның үлесіне биосфера жануар әлемінің 4 миллионынан астам, өсімдіктердің 500 мыңнан астам түрлерін сый еткен.Биосферада тіршілік пайда болғаннан бері қалыптасқан соншама бай түр иелерінің бәріне ортақ заң ережелері тым қатал еді.Адам өз биосферасына сай қоғам құра бастағанына 10 мың жылдай ғана темір мен пайдалы қазбалардың пайдалана бастағанына 4-5 мың жыл өтті.
Биосфераның шексіз емес, шар тәріздес екенінің дәлелдегенінен 5 ғасыр, биосфералық өзгертуге техникалық құралдардың пайдалана бастағанына 3-4 ғасырдай, реактивті двигательді игергеніне 40-50 жылдай уақыт, ол биосфераның планетасының көлемін алыстан алақанға салып қарағанда үлкен емес екендігі байқалды.
Мұндай құбылысты тек 1958 жылдан бері қарай біле бастады.
Бірінші рет жер бетінен ұзап шыққан адамзат баласы бірінші рет Гагарин Космоста «Біздің жеріміз қандай әсем» - деп айқайлады.
Әрине алыстан сұлу көрінген жеріміз өз ортасында тым көркем.
Бірақ оның алғашқы көркі қайда ығысып барады? Біздің өз қолымыздан өсірген ағаштар мен мал түліктер, тас үйлер мен техникалық алыптары қоршағанда біз бұрынғыдай боламыз ба?Пайдаланған әдебиеттер:1. Ж.Ж.
Жатқанбаев «Экология негіздері».
Алматы 2003 ж2. В.И.
Вернадский «Биосфера», М.
1967 ж3. А.А.
Горелов «Концепции современного естествознания» М.
2002 ж4. М.С.
Панин «Химическая экология» М.
2002 ж.