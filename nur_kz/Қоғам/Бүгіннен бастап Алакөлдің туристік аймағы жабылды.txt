Шығыс Қазақстан облысы Үржар ауданы бас мемлекеттік санитарлық дәрігерінің қаулысына сәйкес, 2020 жылғы 23 шілдеден бастап Алакөл көлінің туристік-рекреациялық аймағы жабылды деп хабарлайды KAZ.NUR.KZ

Фото: zakon.kz
Бұл туралы ШҚО тауарлар мен көрсетілетін қызметтердің сапасы мен қауіпсіздігін бақылау департаментінің Facebook желісіндегі ресми парақшасында мәлім болды.
Санитарлық дәрігердің қаулысына сәйкес, 2020 жылғы 23 шілдеден бастап Үржар ауданы Алакөл көлінің туристік-рекреациялық аймағында демалушыларды демалыс және тұру орындарында қабылдау тоқтатылады

Ал 2020 жылғы 23 шілдеге дейін келген демалушыларға жолдама мерзімі аяқталғанға дейін демалыс базаларында қалуға рұқсат етіледі.
Сонымен қатар, Үржар ауданы әкіміне және аудандық полиция бөліміне Алакөл көліне апаратын автожолдардағы мобильді бекеттердің жұмысын қамтамасыз ету және қоғамдық құқықтық тәптіптің сақталуын қадағалау жөнінде тапсырма берілді.
Тағы да оқыңыздар
Алматы облысында қатаң карантин енгізіледі
Аталған қаулыны меншік нысанына қарамастан барлық жеке және заңды тұлғалар орындауға міндетті.
Еске сала кетейік, бұған дейін Алматы облысындағы Қапшағай су қоймасының карантин соңына дейін демалушылар үшін жабық болатынын хабарлағанбыз

