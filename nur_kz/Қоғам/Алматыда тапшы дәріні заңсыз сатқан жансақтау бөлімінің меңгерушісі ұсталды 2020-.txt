Алматы облысы аудандарының біріндегі ауруханада жансақтау бөлімінің меңгерушісі халыққа тапшы дәріні сатқаны үшін ұсталды деп хабарлайды KAZ.NUR.KZ порталы Polisia.kz-ке сілтеме жасап

Фото: polisia.kz
Алматы қаласының криминалдық полициясына аталған жайтқа қатысты жедел ақпарат келіп түсті
Күдікті Райымбек пен Сейфуллин даңғылдарының қиылысындағы арнайы іс-шара кезінде ұсталды.
Жеке тексеру барысында Севофлуран, Цефтриаксон, Меобактрин, Альбунорм, Неоцитотект, Октагам, Архимакс, Меропенем, Годовист және Пропофол сияқты 90 шиша дәрі алынды

Сонымен қатар, дәрігердің бұрын сатылған дәрі-дәрмектерден 1 млн 370 мың теңге табыс тапқаны анықталды

Аталған факті бойынша сотқа дейінгі тергеу амалдары жүргізіліп жатыр.
Айта кетейік, бұған дейін полиция қызметкерлерінің оңтүстік астанадағы дүкендердің бірінде дәрі-дәрмектерді жасырын сатқан екі адамды ұстағанын жазғанбыз

