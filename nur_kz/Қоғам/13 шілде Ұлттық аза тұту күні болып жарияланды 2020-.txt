 13 шілде Қазақстанда Ұлттық аза тұту күні болып жарияланды
Бұл туралы мемлекет басшысы Қасым-Жомарт Тоқаев республикалық телеарналар арқылы Қазақстан халқына жасаған үндеуінде айтты деп хабарлайды KAZ.NUR.KZ

Фото: Азаттық/Мәди Бекмағамбетов
Президент өз мәлімдемесінде қазір әлемдегі пандемияға байланысты қалыптасқан жағдай күрделене түсуде екенін, әлем бойынша коронавирусты жұқтырғандардың саны шамамен 12 миллионға жеткенін, соның салдарынан 500 мыңнан астам адам қайтыс болғанын атап өтті

Мемлекет басшысының сөзінше, өкінішке қарай, біздің елдегі жағдай да оңай болып тұрған жоқ.
Президенттің айтуынша, елде коронавирустан қайтыс болған әр азаматтың қазасы жүрегіңе қатты батқан.
Тағы да оқыңыздар
Қайрат Құдайберген коронавирусты қалай және қашан жұқтырғанын айтты
Мемлекет басшысы өз үндеуінде елімізде індетпен күрес жалғаса беретінін де баса айтты.
Айта кетейік, соңғы мәліметтер бойынша елімізде коронавирус жұқтырғандар саны 51 059-ға жеткен
16 928 адам COVID-19-дан жазылып шықса, 264 адам вирустың құрбаны болған

Естеріңізге сала кетейік, еліміздегі эпидемиологиялық ахуалды тұрақтандыру үшін 5 шілдеден бастап Қазақстанның барлық аймағында 14 күндік шектеу шаралары күшіне енген.
