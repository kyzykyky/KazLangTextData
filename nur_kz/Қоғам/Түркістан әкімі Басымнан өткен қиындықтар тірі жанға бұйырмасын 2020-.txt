Коронавирус жұқтырып, екі апта бойы аурумен күресіп жатқан Түркістан қаласының әкімі Рашид Аюпов өзінің денсаулық жағдайы туралы баяндады
Шаһар басшысы қысқа мерзімде қатарын жалмап бара жатқан індеттің салдарын көріп көңілі құлазығанын жеткізді деп хабарлайды KAZ.NUR.KZ.
Рашид Аюпов
Фото: Түркістан қаласы әкімдігі
Қысқа мерзімде қатарымызды жалмап бара жатқан мына індеттің салдарын көріп көңілім құлазыды
Алла баршамызға медет болып, қайтыс болған жандарды жәннәттық еткей

Осы екі апта ішінде дұғада болған әрбіріңіздің арқаңызда, Алла қалауымен, ел қатарына қайта оралуға мүмкіндік бұйырып отыр
Тез арада асқынып кеткен аурудан, қолдарынан келгенше, қолдап аман алып қалған дәрігерлерге алғысымды сөзбен жеткізу қиын

Тағы да оқыңыздар
"Кредитті әлі төлеп жатыр": Белгілі журналист тойды "понт" үшін жасайтындарды сынға алды
Коронавирусты анықтауға тапсырған соңғы тесті көңіл көншітерлік болмаса да, Аюпов сақтық шараларын орындап, жұмысын жалғастыратынын алға тартты.
Соңғы тест нәтижесі де коронавирустың ағзамнан кете қоймағанын көрсетті
Дегенмен, елге қызмет етуге, мүмкіндігімше, қайта ораламын
Әрине, барлық сақтық шарттарын орындай отыра

Дәл қазір жағдай еш бірімізге де оңай болып тұрған жоқ
Біртіндеп, бірігіп, жағдайды қайта жақсартып аламыз деп сенемін

Тағы да оқыңыздар
"Халық болмаса кімге керекпіз": Қазақ жазушысы індетке байланысты Тоқаевқа ұсыныс айтты
Басымнан өткен қиындықтар тірі жанның басына бұйырмасын деп тілеймін
Осы ретте, барынша сақтық шараларын орындау қажеттілігін тағы бір мәрте естеріңізге салуға рұқсат етіңіздер

Сондай-ақ, қала әкімі кәсіпкерлерге өтініш жасады.
Сіздерге деген үлкен өтініш: қиын қыстау заманда елімізге бірігіп қол ұшын созайық
Біздің қолдан келмегенді сіздер жасай аласыздар

“Халқым үшін бармын!”, “Қолдауға шамам жетеді!” дегендеріңізді жекеге жазуларыңызды өтінемін
Қазір қандай да көмек маңызды!", - дейді Түркістан басшысы.
­
