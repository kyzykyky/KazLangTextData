Футболдан Премьер-лига командалары арасындағы Қазақстан чемпионаты 3 тамызда қайта жалғасады деп хабарлайды KAZ.NUR.KZ ҚазАқпаратқа сілтеме жасап.
Көрнекі фото: pixabay.com
Естеріңізге сала кетелік, доп додасы 8 наурызда басталған болатын
Екі турдан кейін елімізде коронавирус пандемиясының өршуіне байланысты ол кейінге шегерілді 
Ал 1 шілдеде үшінші тур ойындары өтті
Одан кейін елімізде карантиндік шаралардың күшеюіне байланысты доп додасы тағы да кейінге шегерілді

Ендігі кезекте Қазақстан чемпионатын оңтүстік астана - Алматы қаласында өткізу жоспарланып отыр
Ойындар Алматы және оған іргелес орналасқан Талғар қалаларында өткізіледі
Осыған байланысты Қазақстан футбол федерациясының бас хатшысы Азамат Айтқожин отандық клубтарға үндеу жолдады
Онда доп додасын жалғастырудың мүмкіндігі жайында айтылған

Тағы да оқыңыздар
Қыркүйекте балалар онлайн оқи ма, әлде мектепке бара ма: Министр жауап берді
Барлық командалардың мемлекеттік органдармен келісілген санитарлық протоколдың барлық шарттарын орындауы басты назарға алынады
Футболшылар ойыннан бұрын ПТР тест тапсырады
Олардың денсаулығын бақылау әрбір клубтың медицина қызметкерлеріне жүктеледі

Айта кетерлігі, мұндай жағдай отандық футбол тарихында алғаш рет кездесіп отыр
Қазақстан чемпионаты тұңғыш мәрте бір қалада өтеді
Чемпионаттың барлық ойыны республикалық "Qazsport" телеарнаcынан тікелей эфирде көрсетіледі.

