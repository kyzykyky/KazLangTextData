Қазақстанда шетелге шығуға тыйым салынған борышкерлердің берешегі туралы әуежайда емес, одан ерте – ұшуға бес жұмыс күні қалғанда хабардар етіледі деп жазады KAZ.NUR.KZ порталы әділет министрлігінің баспасөз қызметіне сілтеме жасап.
Көрнекі фото: NUR.KZ
Мемлекет басшысы 27 маусымда "Қазақстан Республикасының кейбір заңнамалық актілеріне атқарушылық іс жүргізуді және қылмыстық заңнаманы жетілдіру мәселелері бойынша өзгерістер мен толықтырулар енгізу туралы" заңға қол қойған.
 Заң 2020 жылғы 8 маусымда күшіне енді.
Тағы да оқыңыздар
Карантинге жабылды: Нұр-Сұлтан тұрғындары 3 шілдеге дейін соттаспайтын болды
Сонымен қатар, сот орындаушысының қалауы бойынша әрекет ету өкілеттігін қысқарту мақсатында елден шығуға тыйым салу алдында бес жұмыс күні бұрын борышкерге хабарлау туралы норма енгізілгені белгілі болды.
Яғни, бұрын борышкерлер қойылған тыйымдар туралы тек ұшу кезінде біліп, оларды рейстерден түсіріп алатын болса, енді алдын ала хабардар етілетін болады.
Ведомство мәліметінше, елден шығуға уақытша шектеу қою мерзімдері, тәртібі мен негіздері, оның ішінде оның күшін жою мерзімдері мен негіздері қайта қаралған.
Осыған сәйкес, қазір уақытша шектеулерді сот орындаушысы үш жұмыс күні ішінде емес, бір күн ішінде күшін жояды.
Айта кетейік, Түркия билігі Қазақстан азаматтарының елге кіруіне тыйым салу туралы шешім қабылдаған еді
Шектеу екі аптаға енгізілген болатын.
