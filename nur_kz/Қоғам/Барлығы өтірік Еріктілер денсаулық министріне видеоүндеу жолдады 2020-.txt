Ауруханалардағы пациенттерді емдеп жүрген дәрігерлерге көмектесетін еріктілер Қазақстанның денсаулық сақтау министрі Алексей Цойға видеоүндеу жасады деп хабарлайды KAZ.NUR.KZ порталы.
Фото: Sputnik / Тимур Батыршин
Видео ерікті Аида Букаеваның Facebook әлеуметтік желісіндегі парақшасында жарияланды.
Ол еліміздің ауруханаларында дәрі-дәрмек жеткіліксіз екенін айтып, гуманитарлық көмектің тиісті орындарға жетпейтінін мәлімдеген.
Автор көмек тиісті орындарға жетпей жатқанын жасырған жоқ
Ол министр тез арада оң шешім қабылдамаса, ауруханада түсірілген барлық видео материалдарды жариялайтынын жеткізді. 
Тағы да оқыңыздар
"Екі науқас жедел жәрдем ішінде өлді": Елді шулатқан шымкенттік дәрігер кешірім сұрады
Аида Букаеваның сөзінше, дәріханалардағы кезек ауруханаларда дәрі-дәрмектің жетіспеуінен пайда болған
Пациенттердің туыстары препараттарды өздері іздеп, кезекке тұруға мәжбүр
Ол бұндай әрекет адамдардың жаппай коронавирус инфекциясын жұқтыру қаупін тудыратынын айтты.
Желіде көптің талқысына түскен видеоүндеуге өз кезегінде денсаулық сақтау министрі үн қатты
Алексей Цой жазба авторымен байланысқа шыққанын жасырмады.
Тағы да оқыңыздар
Елімізде екі қала 5 шілдеден бастап жабылады
"Біз медициналық ұйымдардың ішкі жағдайына өз бетінше қадағалау жүргізуге дайын азаматтардан халықтық бақылау құруға келістік
Яғни, бұл шынайы көріністі нақты бағалау үшін қажет
Бұнда көмек көрсету туралы ұсыныстар беріліп, дәрі-дәрмекпен қамтамасыз етілу жайы, қызметкерлердің қорғалу деңгейі, олардың науқастарға көмектесуі, басшылық құрамның ұжым мен пациенттерге назар аударуы бақыланады
Қажет болған жағдайда, әсіресе, жемқорлық сипаттағы препараттарды қайта сату жағдайларында қатаң шаралар қолданамыз", - деп сөзін жалғады ол.
Сонымен қатар, Алексей Цой еріктінің аталған бағытта бақылау жүргізуді құптап, тіпті аймақтарды да аралауға дайын екенін білдірген.
Тағы да оқыңыздар
Денсаулық сақтау министрі желіні шулатқан шымкенттік дәрігердің видеосына жауап берді
Оның айтуынша, бұл жобаға ақпарат және қоғамдық даму министрі Аида Балаева да қолдау көрсетуге уәде берген.
Айта кетейік,  Алматы қаласының әкімі Бақытжан Сағынтаев Halyk Arena спорт кешенін жұқпалы және провизорлық стационарларға айналдыру жұмыстары қалай жүріп жатқанын жазды.
 
