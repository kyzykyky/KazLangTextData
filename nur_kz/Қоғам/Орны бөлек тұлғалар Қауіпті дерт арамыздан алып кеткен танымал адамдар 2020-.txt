Елімізде өршіп тұрған қауіпті вирус салдарынан көз жұмғандардың саны бүгінде ресми деректер бойынша 375 адамға жетті
Көптеген отбасы орны толмас қазаға ұшырап, бірінен соң бірі қара жамылып жатты
Аты жаман аурудың құрбандары арасында халқына сыйлы болған танымал тұлғалар да бар деп жазады KAZ.NUR.KZ.
Көрнекі сурет: gorod.lv
Коронавирус инфекциясы ел игілігі үшін ерен еңбек еткен азаматтарды, мемлекеттік қызметкерлерді, белгілі ғалымдарды, өнер адамдарын да жалмады

Үшінші шілде күні Ақтау әкімінің орынбасары Гүлжазира Алдашева пневмониядан көз жұмды
Ол 54 жаста болған.
Фото: gov.kz
Бесінші шілде күні қазақстандық танымал спорт журналисі және комментатор Диас Омаров өмірден өтті

Қаралы хабарды жеткізген Қазақстанның спорт баспасөз қызметі қауымдастығының президенті Ілияс Омаровтың айтуынша, Диас Омаровтың өмірден озғандығы тосынан болған.
Тағы да оқыңыздар
"Қастандық деп күмәнданам": Белгілі журналист ауруханада көз жұмды
Фото: sports.kz
Бесінші шілдеде қазақстандық кино саласы танымал каскадер актер Мұрат Мұқашевтан айырылды
Ол Алматы ауруханасында пневмониядан көз жұмды

Фото: facebook.com/murat.mukashev
Жетінші шілде күні белгілі отандық дизайнер Берік Ысмайыловтың қайтыс болғаны туралы хабар келіп түсті
Өнер жұлдыздарын киіндіретін сәнгер індет кезінде арнайы бетперделер тігіп, оларды тегін таратқан еді
Алайда сұм ажал оны да жалмады

Фото: Instagram/berik_ismailov_designer.
Ертесіне, "Терісқақпай" театрының актері Дархан Дайырбектің қазасы жайында хабарланды
Қайғылы хабарды журналист әрі қоғам белсендісі Сәуле Әбілдаханқызы жеткізді

Фото: видеодан кадр.
9 шілде күні танымал қазақстандық композитор Кеңес Дүйсекеев қайтыс болды
 Қазақстанның еңбек сіңірген қайраткері 74 жасында өмірден озды

Фото: Қызылорда облысы әкімінің баспасөз қызметі
Дәл сол күні Өскемен полиция басқармасының бастығы Дәуір Ыбыраевтың мезгілсіз қазасы туралы хабарланды

Тағы да оқыңыздар
Павлодарда карантин кезінде қыз ұзату жасағандар әшкере болды
Қаралы хабарды Шығыс Қазақстан облысы полиция департаменті жеткізді

Дәуір Ыбыраев
Фото: Хабар 24
10 шілде күні Алматы облысының бас сантиар дәрігері Қайрат Баймұхамбетов өмірден өтті
Ол пневмония салдарынан көз жұмған.
Фото:facebook.com/baymuhambetov
10 шілде күні Алматы облысы тағы бір қайғылы жағдайға тап болды
Бас санитар дәрігердің өлімінен кейін облыс әкімінің орынбасары Серікжан Бескемпіровтың қайтыс болғаны хабарланды
Хабар 24 арнасы таратқан ақпаратқа сәйкес, Серікжан Бескемпіров те пневмониядан көз жұмды

Фото: taldykorgan-online.kz
11 шілде күні еліміз белгілі уролог-дәрігер Әділжан Хамзиннен айырылды
Қайғылы хабарды оның әріптесі, Халықаралық репродукция академиясының президенті Вячеслав Локшин Facebook-тегі парақшасында жариялады.
Фото: facebook.com/vyacheslav.lokshin
 11 шілде күні тағы бір мықты медицина маманы ортамызда кетті
Ақтөбедегі жұқпалы ауруларға арналған аурухананың бас дәрігері Қалихан Қозбағаров пневмониядан көз жұмды.
Тағы да оқыңыздар
"Той жасайды": Тоғжанов елде вирустың кең таралуына не себеп болғанын айтты
"Диапазон" басылымының мәліметінше, бас дәрігер соңғы күндері өзі басқаратын ауруханада төсек тартып жатқан

Фото: diapazon.kz

