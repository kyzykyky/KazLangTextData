Денсаулық сақтау министрі орталық коммуникациялар қызметінде өткен онлайн-брифинг барысында Қазақстанда коронавирустан 610 адам көз жұмғанын жеткізді – бұған дейін ресми статистикада 585 науқастың қайтыс болғаны айтылған деп хабарлайды KAZ.NUR.KZ.
Көрнекі фото: NUR.KZ
Алексей Цойдың айтуынша, елімізде коронавирус құрбандарының саны ресми статистикадағы деректерден қарағанда көп – coronavirus2020.kz және hls.kz сайттары 585 науқастың қайтыс болғанын хабарлаған.
Ведомство басшысы республика бойынша пандемия басталғалы бері 610 адамның Covid-19 індетінен көз жұмғанын мәлім етті
 
Статистикалық деректерге сәйкес, елімізде аурудың өсімі аптасына 2,5 пайызды құрап отыр
Қазақстанда эпидемия басталғалы бері инфекция жұқтырып, ауырып шыққан адамдар саны 73 мыңнан асады.
Қазіргі уақытта 123 медицина қызметкері вирусқа шалдыққан
Тағы 59 ақ халатты аталған індеттен көз жұмды
Цойдың айтуынша, денсаулық сақтау министрлігі өтемақы тағайындау үшін еңбек министрлігіне медицина қызметкерлерінің тізімін жіберген
  
Айта кетейік, бұған дейін денсаулық сақтау министрінің орынбасары Ажар Ғиниятқызы абырой болғанда, Қазақстанда коронавирустан балалар өлімі тіркелмегенін мәлімдеген еді

