Құрбандық шалу шарттары осы жылы пандемияға байланысты өзгеріп отыр
Қазақстан мұсылмандары Діни басқарманың бастамасымен Qurban2020.kz сайты іске қосылды
Сол арқылы онлайн тапсырыс беріп, құрбандық шалуға болады
Осы орайда мұсылмандар үшін осы бір тың бастаманың ерекшеліктеріне KAZ.NUR.KZ порталы Sputnik Қазақстан агенттігіне сілтеме жасап тоқталып көрмек.
Көрнекі фото: NUR.KZ
Онлайн-құрбандықтың басты ерекшелігі неде
Қазақстан мұсылмандары діни басқармасының төрағасы, бас мүфти Наурызбай қажы Тағанұлының айтуынша, бүгінде қашықтан құрбандық шалу тәжірибесі Түркия, Малайзия, Индонезия, Біріккен Араб Әмірліктері сияқты бірқатар мұсылман мемлекеттерінде бұрыннан бері бар және жыл сайын жасалады
Қазіргі карантин жағдайында осындай жаңашылдықты елімізде қолға алу туралы шешім қабылданды.
Тағы да оқыңыздар
Аза тұту күні: Қазақстан мұсылмандары діни басқармасы мәлімдеме жасады
Мал қай жерде сойылады
Биыл жергілікті әкімдіктер бұрынғыдай мал сою орындарын ашады
Бірақ оған барлығын бірдей кіргізбейді
Ол жерде тек онлайн-тапсырыстар ғана орындалады
Тәртіп сақшылары карантин талаптарын бақылайды
Имамдар мен қасапшылар құрбандық шалады
Ал "Зекет" қорының еріктілері тапсырыс берген адамдарға фото-есеп жіберіп, құрбандық етін тарататын болады. 
"Онлайн тапсырыс арқылы құрбандық шалу кезінде осы кезге дейін үйреніп қалған малды таңдау, қасапшының жанына барып өзіміз сою секілді жағдай болмайын деп тұр
Имамдарымыз делдалдық қызмет жасамайды, екі ортада жүріп пайда табумен айналыспайды
Біздің міндетіміз – құрбандық шалу рәсімін ұйымдастыру және құрбандық мал етін үлестіру", - дейді Тағанұлы.
Тағы да оқыңыздар
Президент: Мұқтаж жандарға үкімет шілде айына 42,5 мың теңге төлейді
Осы орайда бас мүфти сатушыларды мал бағасын қымбаттатпауға шақырды
Қасапшылар да өз қызметі үшін көп ақша сұрамайды деген сенім бар.
Малдың бағасы қанша
Qurban2020.kz сайтында кез келген құрбандық малын таңдауға болады
Бағасы да әртүрлі
Мәселен, қойдың орташа құны - 50 000 теңге
Наиб мүфти Ершат Оңғаровтың айтуынша, құрбандыққа шалынатын қойларға нақты талап бар. 
"Ауылдық жерлерде тұратын адамдар өз ауласында шала береді
Бірақ бір нәрсені ескерген дұрыс
Шариғат бойынша құрбандыққа шалынатын қой малы бір жастан асқан болуы керек
Сондықтан биыл төлдің барлығы бірдей құрбандыққа жарамайды
Алты айдан асқан тоқтылар ғана жарайды
Қозы мен марқа қозылар жарамайды", - дейді Оңғаров.
Онлайн-тапсырыс беру сайтында тоқтының бағасы 40 000 - 45 000 теңгенің айналасында
Бұдан бөлек, ешкі - 35 000 - 40 000 теңге, ірі қара – 300 000 - 400 000 теңге, ал түйенің бағасы 450 000 теңгеден 800 000-ға дейін барады.  
Тағы да оқыңыздар
"Бір тал бетперде берген": ШҚО жұрты әкімдіктің көмегіне наразы
Онлайн-тапсырыс қалай беріледі?
Qurban2020.kz сайтына кіргеннен кейін бірнеше батырма болады
Тапсырыс жасайтындар "Құрбандық малын шалу үшін тапсырыс беру" деген батырманы басады
Одан кейін бірнеше мәлімет енгізу керек
Олар: 
Наурызбай қажы Тағанұлының сөзінше, онлайн тапсырыстар 30 шілдеге дейін қабылданбақ. 
Құрбандық еті қалай таратылады
Құрбандық етін алу үшін де Qurban2020.kz сайтында өтініш қалдыру қажет
Ол үшін алдымен "Құрбандық етін алу үшін өтініш қалдыру" батырмасын басып, жеке мәліметтерді енгізу керек
Олар:
Тағы да оқыңыздар
"Дайын емхананы жабық ұстау – қылмыс": Депутат ӘМСҚ жұмысына нарзылық білдірді
"Ауқатты және мұқтаж емес адамдар өтініш бере алмайды
Шын мәнінде қиын жағдайда қалған мұқтаж жандарды ойлап, түсіністік танытуларыңызды сұраймыз
Жәрдемге мұқтаж жандар құрбандыққа шалынатын малдың санына қарай көмек алады", - делінген сайттың ескертуінде. 
Айта кеткен жөн, еріктілер құрбандық етін мұқтаж адамдардың үйіне дейін жеткізіп береді
Сол кезде барлық санитарлық шаралар сақталуы шарт.
Еске сала кетсек, осыған дейін Қазақстан мұсылмандары діни басқармасы шариғат және пәтуа бөлімі меңгерушісінің орынбасары Хасан Аманқұл құрбандық шалудың уақыты мен тәртібін түсіндірді.
