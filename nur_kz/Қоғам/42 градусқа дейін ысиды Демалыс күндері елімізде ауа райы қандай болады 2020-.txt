18-20 шілде аралығында оңтүстік циклонның шығуына байланысты Қазақстанда күн райы құбылмалы болады
Синоптиктердің болжамынша, кей жерлерде жел соғып, бұршақ жаууы мүмкін
Соған қарамастан ауа температурасы 30-38 градус болып, оңтүстік пен батыста 42 градусқа дейін ысиды деп хабарлайды KAZ.NUR.KZ.
Көрнекі фото: NUR.KZ
Сенбі күні Ақтөбе, Батыс Қазақстан, Атырау облыстарының оңтүстігінде 40-42 градус ыстық болады деп күтілуде.
18 шілдеде таңертең және күндіз Қостанай облысының кей жерлерінде найзағай ойнап, бұршақ жаууы ықтимал
Желдің екпіні секундына 15-20 метрге дейін жетеді.
Қостанайда 18 шілдеде күн күркіреп, жел соғады деп болжанды
Желдің екпіні секундына 18 метрге дейін жетуі мүмкін.
Тағы да оқыңыздар
Қазақстанның бірнеше аймағында дауылды ескерту жарияланды
СҚО-да найзағай ойнап, жел соғады, кей жерлерде желдің екпіні секундына 20 метрге дейін жетеді.
Ал Петропавлда 18 шілдеде күндіз ауа райы 35 градусқа дейін ыстық болады деп күтілуде.
Синоптиктер Нұр-Сұлтанда демалыс күндері жауын-шашын болмайды деген болжам жасады

Күндіз 30 градустан 34 градусқа дейін ыстық болып, түнде +17...+20 градус жылы болады.
Ал Алматыда сенбіде күн күркіреп, күндіз ауа температурасы +32...+34, түнде +22...+24 градус болуы мүмкін

19 шілдеде күн бұлтты болып, күндіз ауа температурасы +30...+32 градус, түнде +20...+22 градус күтілуде.
Шымкентте демалыс күндері күн ашық болады: күндіз ауа температурасы +38...+40 градус, түнде +21...+25 градус жылы болады.
 
