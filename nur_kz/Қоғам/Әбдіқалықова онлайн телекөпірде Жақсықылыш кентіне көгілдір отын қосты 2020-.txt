Бүгін облыс әкімі Гүлшара Әбдіқалықова онлайн режимде ұйымдастырылған телекөпір арқылы Жақсықылыш кентіне көгілдір отын қосты
 
Фото: Қызылорда облысының әкімдігі
Еске салайық, 2015 жылы Қызылорда облысы әкімдігі мен "ҚазТрансГаз Аймақ" АҚ арасындағы меморандумға сәйкес Арал қаласының 288 шақырымына газ құбыры және 2 газ тарату пункті мен 36 шкафты газ тарату пунктерінің құрылысы жүргізілген болатын.
Арал қаласы бойынша жалпы 6321 тұрғын үй, 210 кәсіпкерлік және 18 әлеуметтік-мәдени нысандар газ жүйесіне қосылған
 
Фото: Қызылорда облысының әкімдігі
2019 жылы Қызылорда облысының энергетика және тұрғын үй-коммуналдық шаруашылық басқармасының тапсырысымен, Жақсықылыш кентін «Компания Газ Строй» ЖШС-гі мердігер мекемесі арқылы газдандыру жұмыстары басталып, бүгінгі күні толықтай орындалған

Аталған газдандыру жұмыстары барысында кентке 57,7 шақырым газ құбыры, 1 газ тарату пункті және 4 шкафты газ тарату пунктері орнатылған

Телекөпірге Жақсықылыш кентінен Арал ауданының әкімі Мұхтар Оразбаев, облыстық энергетика және тұрғын үй-коммуналдық шаруашылық басқармасы басшысының міндетін атқарушы Ерлан Жоламанов, «Аралтұз» АҚ директоры Бауыржан Көшімбаев және «ҚазТрансГаз Аймақ» АҚ Қызылорда өндірістік филиалының қызметкерлері қатысты
   
Шара соңында Жақсықылыш кентінің еңбек ардагері Айтуған Исмағұлов атқарылып жатқан жұмыстарға тұрғындардың атынан алғыс айтып, батасын берді
 
  
