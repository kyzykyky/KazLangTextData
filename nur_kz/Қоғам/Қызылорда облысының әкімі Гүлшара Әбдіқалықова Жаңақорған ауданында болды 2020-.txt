Бүгін Қызылорда облысының әкімі Гүлшара Әбдіқалықова жұмыс сапарымен Жаңақорған ауданына барды
Сапар барысында өңір басшысына аудандағы коронавирус індетіне қарсы атқарылған шаралар мен "Жұмыспен қамту жол картасы" мемлекеттік бағдарламасы аясында атқарылып жатқан жұмыстардың барысы таныстырылды.
Фото: Қызылорда облысының әкімдігі
Алдымен облыс әкімі Жаңақорған аудандық ауруханада стационарлық ем қабылдап жатқан науқастардың хал-жағдайын біліп, аурухананың жұмысымен танысты
Аймақ басшысы пневмониямен ауырып жатқан науқастарға аранайы барып сөйлесіп, жағдайларын білді
Аудан әкімі С.Мақашевқа эпидемиологиялық ахуалды тұрақтандыру үшін шаралар қабылдауды және аурухананың жұмысын күшейтуді тапсырды.
"Өздеріңіз білетіндей, карантин мерзімі айдың соңына дейін созылды
Эпидемиологиялық ахуал күрделі
Облыс бойынша Жаңақорған ауданы коронавирус індетін жұқтырған адам санынан алдыңғы қатарда тұр
Емделушілерге жақсы жағдай жасап, аудандағы жағдайды тұрақтандыруға жұмыс жасаңыздар", - деді облыс әкімі Гүлшара Әбдіқалықова.
Тағы да оқыңыздар
Елімізде екі қала 5 шілдеден бастап жабылады
Фото: Қызылорда облысының әкімдігі
Жаңақорған аудандық орталық ауруханасы 2010 жылы пайдалануға берілген
Бүгінгі күні ауруханада 168 дәрігер, 803 орта буын қызметкерлер жұмыс жасайды
Облыс әкімінің тапсырмасына сәйкес аудандық ауруханаға 2 дана ИВЛ аппараты, 1120 дана кислород баллондары алынған
Қазіргі уақытта аудан бойынша COVID-19 вирусымен 292 адам тіркелген
Оның ішінде 230 адам емделіп шықты
Пневманиямен 236 адам тіркеліп, бүгінгі күні стационарда 176 емделуші ем алуда.
Одан кейн, өңір басшысы аудандағы бірақатар дәріханалардың дәрі-дәрмек қоры мен бағасын тексеріп, аудан әкімдігіне тұрғындар пайдалану үшін дәрілік заттардың жеткілікті болуын және кәсіпкерлер тарапынан қолдан баға көтерілмеуін бақылауға алуды тапсырды.
Фото: Қызылорда облысының әкімдігі
Облыс әкімі сондай-ақ, ескі аудандық аурухана ғимаратынан, № 3 мектеп интернатынан, денешынықтыру және спорт кешенінен ыңғайластырып дайындалған провизорлық орталықтардың жұмысын тексеріп, аудандық аурухананың бас дәрігеріне бірқатар тапсырмалар берді.
Тағы да оқыңыздар
Гүлшара Әбдіқалықова Қызылорда облысының тұрғындарына үндеу жолдады
"Провизорлық жағдайда емделіп жатқан азаматтарға ыңғайлы жағдай жасау керек
Дәрі-дәрмекмек, оттегімен толық қамтамасыз етілуін қатаң бақылауға алыңыз
Үй жағдайында ем алып жатқан азаматтардың да жағдайы бақылауда болу керек
Қазіргі уақытта тұрғындардың денсаулығы бірінші кезекте тұр", - деді Гүлшара Әбдіқалықова.
Ауданда науқастарды уақытылы емдеу орнымен қамтып, үй жағдайында өз бетінше ем алмай, дәрігерлердің бақылауында болу мақсатында, бүгінгі күнге бұрынғы 100 орын провизор стационарына қосымша 180 орын провизор ашылып, жұмыс жасауда
Провизорлық орталықтарда 219 науқас орналастырылған
Науқастарға 89 медицина қызметкері ем жүргізуде
Қызылорда облысында дәрі-дәрмек заттардың жетіспеушілігін жою мақсатында фармацефтикалық компанияларға 86 млн теңгеге өтінім берілген
Оның ішінде Жаңақорған ауданына дексаметазон, преднезалон, ерітіндідегі аскорбин қышқылы және т.б дәрілік заттарды алуға 10 млн теңге қарастылырды
Дәрі-дәрмектер бір апта көлемінде жеткізілетін болады.
Тағы да оқыңыздар
Коронавируспен ауырғанда дене шынықтырумен айналысуға бола ма
Мұнымен қоса, өңір басшысы №51 орта мектептегі "Жұмыспен қамтудың жол картасы" бағдарламасы аясында жүргізіліп жатқан орташа жөндеу жұмыстарымен танысып, бөлінген қаражаттың мақсатты жұмсалуын тапсырды.
Фото: Қызылорда облысының әкімдігі
"Мемлекет басшысының тапсырмалары сапалы әрі уақытылы орындалу керек
Мемлекеттік бағдарламалар арқылы өңірімізге үлкен қолдау көрсетілуде
Сол себепті бөлінген қаражаттың мақсатты жұмсалуын қатаң бақылауға алыңыздар
Жөндеу жұмыстары сапалы жүргізіліп, пайдалануға уақытылы берілетін болсын", - деді облыс әкімі Гүлшара Әбдіқалықова.
Айта кетейік, "Жұмыспен қамту жол картасы" мемлекеттік бағдарламасы аясында Жаңақорған ауданына 3 млрд.жуық қаражат бөлініп, 23 жоба жүзеге асуда
Сонымен қатар, бағдарлама аясында 706 жаңа жұмыс орны ашылады деп жоспарланған.
Облыс әкімі Гүлшара Әбдіқалықованың жұмыс сапары Шиелі ауданында жалғасты.
 
