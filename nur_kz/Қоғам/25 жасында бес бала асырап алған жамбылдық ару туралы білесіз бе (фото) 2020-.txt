Жамбыл облысы Талас ауданының тумасы Алтынай Тапелова бүгінде бес баланы асырап алып, бауырына басып отыр
25 жасында ару мұндай қадамға баруына не түрткі болғанын айтып берді деп хабарлайды KAZ.NUR.KZ порталы Айқын газетіне сілтеме жасап.
Фото: Алтынайдың жеке мұрағаты
Алтынай Тапелова қазіргі уақытта аудандық ішкі саясат бөлімінің сектор меңгерушісі болып қызмет атқарады.
Тағы да оқыңыздар
Тележүргізуші Дана Нұржігіттің өмірбаяны
Фото: Алтынайдың жеке мұрағаты
Жамбыл облысының тұрғыны осындай маңызды қадам жасауына не түрткі болғанын айтуды ұмытпады.
"2016 жылы Меркі ауданынан бес баласынан бас тартқан ана туралы ақпарат жетіп, оларды Талас ауданындағы нағашылары бауырына басқанын естідім
Бірақ шамамен төрт ай өткенде нағашылары бізге хабарласып, балаларды асырау қиынға соғып жатқанын, сол себепті оларды балалар үйіне өткізуге ниетті екенін жеткізді
Құжаттары алдыма келгеннен кейін қазан айында аталған мекенжайға бардым
Таласта сол жылы қар ерте түсіп, ызғар бетті қаритындай болып тұрған
Барсам, бес бала бір бөлмеде бүрсең қағып отыр екен
Нағашыларының тұрмысы төмендігі соншалық, балаларға не күздік, не қыстық киім алып бере алмапты

Тағы да оқыңыздар
Танымал отандық жазушының немересін өз әйелі пышақтап өлтірді
Әкем мен анам балаларды жылы қабылдап, көршілердің көмегімен қажетті киім-кешек алып бердік
Алайда белгіленген талап бойынша үш күннен кейін балаларды Тараз қаласындағы балалар үйіне өткізуге алып келдім

Фото: Facebook/Алтынай Тапелова
Алтынай Тапелова комиссияға бала асырап алу туралы өтініш жазған уақытта қарсы келгендер болғанын жоққа шығармады.
"Біреулер әлі жас екенімді айтса, енді бірі бұлай өз өмірімді құртатыным туралы кеңес берді
Бірақ ештеңеге қарамастан, 10 күн ішінде құжаттарды рәсімдеп, балаларды патронаттық тәрбиеге алу туралы рұқсатнама қағазға қол жеткіздім", - деді ол.
Тағы да оқыңыздар
Жамбыл облысында ата кәсіпті дөңгелетіп отырған жылқышы әйел туралы не білеміз
Фото: Facebook/Алтынай Тапелова
Жамбыл облысының тұрғыны бес баласының қазіргі жағдайына тоқталып өтті.
Фото: Facebook/Алтынай Тапелова
Ол балаларына мемлекет тарапынан қандай көмек болып жатқанын да айтып өтті.
"Бастапқыда әкем кезекке тұрып алған үйін бізге берген болатын
Алайда өткен жылы екі балама Қаратау қаласынан екі бөлмелі пәтер берді
Қазір сонда тұрып жатырмыз
Тағы екі баламды Тараз қаласында үй кезегіне қойып қойдым
Олардың келешегін ойлап, осындай шешім­ге бардым.
Мемлекет тарапынан әр балаға 10 АЕК көлемінде жәрдем­ақы төленеді
Одан бөлек, қол ұшын созып отырған әке-шешем бар

Тағы да оқыңыздар
"Ұлыма арнауым бар": Қызылордалық тұтқын екі жылда 64 өлең шығарған
Бірақ шынымды айтсам, ата-анаң­нан көмек сұрай бергенге ұялып, бір кездері Тараз қаласында ыдыс-аяқ жуып, табыс тапқан күндерім де болған
Балаларымды ешкімнен кем қылмас үшін демалыс күн­дері облыс орта­лығына келіп, кафелерден аз-маз тиын тауып, соны балаларыма жеткізгенше асығатынмын

Қа­зір Құдайға шүкір, табысымыз жеткілікті 
"Әр баланың өз нәсібі бар" деген рас екен
Алланың берген ризығын бөлісіп, күн көріп отырмыз", - деді Талас аудандық ішкі саясат бөлімінің сектор меңгерушісі.
Фото: Facebook/Алтынай Тапелова
Алтынай Тапелова тұрмысқа шығу туралы көп сөз қозғалатынын жеткізді.
"Өмірім бұлай болады деп ойламағанмын
Алайда Алланың жазуымен осы жолға түстім
Бұ­рын қызмет қуып, мансабымды көтергім келетін. Бірақ Жарат­қан маған осы бес баламды жолық­тырып, өмірдің шынайы бақытын сездірді
Сол себепті бұл таңдауым үшін еш өкінбеймін.
Тағы да оқыңыздар
"Сұмдық трагедия": Тоқаевтың кеңесшісі еліміздегі жағдай туралы айтты
Тұрмыс құру мәселесіне келер болсақ, сөз айтып келген жігіттер көп болды
Бірақ олар менің балаларымды қалай қабылдайды деп қорықтым
Бес перзентім әке мейірімін көрмей өскен жандар
Сондықтан олардың жүрегіне ауыртпалық салмау үшін жеке бақытымнан бас тарттым", - деді жамбылдық ару.
Фото: Facebook/Алтынай Тапелова
Еске сала кетсек, осыған дейін Жамбыл облысында ата кәсіпті дөңгелетіп отырған жылқышы әйел туралы жазған болатынбыз.
