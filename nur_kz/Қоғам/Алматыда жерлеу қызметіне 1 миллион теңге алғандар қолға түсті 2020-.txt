Алматыда ақымын қазып, ақтық сапарға шығару үшін әкесінің құнын сұрайтындар көбейген сыңайлы
Себебі, соңғы екі аптаның ішінде 8 адам полицияға алдандық деп шағымданыпты
Жақынының жаназасын шығарып, жер қойнына тапсыруды ойлаған тұрғындар қиын жағдайда сұрағанын берген
Кейіннен бұл қызмет үшін мұнша қаражат кетпейтінін аңғарыпты деп хабарлайды KAZ.NUR.KZ Еуразия бірінші арнасына сілтеме жасап.
Видеодан кадр: Еуразия бірінші арнасы
Жақынынан айырылып, жаназасын шығаруға жанталасып жүргендерге бәз біреулер зираттан жер сатып, қалтасын қағуда
Мәйітті жер қойнына тапсыру үшін 70 мыңнан бір миллион теңгеге дейін қаражат бергендері бар екен.
Негізінен мұндай қызметтің құны шамамен 100 мың теңгенің айналасында
43 мың теңге мемлекеттік баж салығы төленсе, 53 мың теңге жер қазуға бекітілген
Алайда, салттық қызмет түрін тым қымбатқа ұсынып жүрген екі ер адамды полиция департаментіндегілер қолға түсірген

Тағы да оқыңыздар
"350 мың теңге": Елімізде жерлеу агенттіктері бағаны шарықтатып жіберген
Олар соңғы екі аптаның ішінде біраз қаражатқа кенелген сыңайлы
Қазір қомақты ақша беріп алдандық деп 8 адам құқық қорғау органдарына шағымданыпты
Ал ұсталғандар кешірім сұрап болған оқиғаға өкінетіндерін білдірді.
Қос азаматқа қатысты Алматы Полиция департаментінің өкілі Салтанат Әзірбек пікір білдірді.
"65 және 68 жылы туған
Өздері кінәларын толығымен мойындайды
Қазіргі таңда кешірім сұрауда
Бірақ, қайткенде де қайтыс болған адамдардың туысқандарына тек материалдық шығын ғана емес, моральдық та нұқсан келтірді.
Қайғылы жағдайға душар болған азаматтар алды-артына қарамай сол талап еткен сомаларды берген
Содан соң уақыт өте келе қателік жасағандарын өздері сезіне полицияға жүгінді",- деді ол.
Тағы да оқыңыздар
Карантинде жұмыссыз қалмаса да, 42 500 теңгеге өтінім бергендер жазалана ма
Қаладағы ең үлкен ашық зираттың әкімшілігі қазір мұндағы жағдайдың тым қиын екенін хабарлады
Күніне 70 адамға дейін жерлеген кездері болыпты
Белгіленген сомадан артық алмаймыз және қарамағымыз толығымен бақылауда дейді ол

Қазіргі уақытта бір зиратқа шамамен күніне 20-30 адам жерленеді екен
Сондықтан мамандар мұндай жағдайда тек арнайы мекемелердің қызметтеріне жүгінген жөн екенін айтады.
Естеріңізге сала кетейік,  елде COVID-19 инфекциясы расталғандар саны 75153-ке жетті.

