Үкімет басшысы Асқар Мамин ауруханаларды өкпені жасанды желдету аппараттарымен және өңірлерді дәрі-дәрмекпен қамтамасыз ету бойынша министрлер мен әкімдерге тапсырма берді деп жазады KAZ.NUR.KZ порталы primeminister.kz-ке сілтеме жасап.
Фото: primeminister.kz
Бүгін Асқар Маминнің төрағалығымен үкіметтің селекторлық отырысы өтті
Онда елімізде қабылданып жатқан эпидемияға қарсы шаралар және президент берген тапсырмалардың орындалу барысы қаралды

Тағы да оқыңыздар
Цой: Атырауда емхана басшысы парацетамолды 10 есе қымбатқа сатқан
Үкімет басшысы әкімдіктерге, денсаулық сақтау және индустрия министрліктеріне өңірлердегі ауруханаларды қажеттіліктеріне сай ӨЖЖ аппараттарымен тамыздың соңына дейін қамтамасыз етуді тапсырды. 
Индустрия, денсаулық сақтау және қаржы министрліктеріне шұғыл түрде өңірлерді көшпелі диагностикалық кешендермен, аудандық ауруханаларды отандық өндірістің цифрлық рентген аппараттарымен жарақтандыру мәселесін шұғыл шешу, Денсаулық сақтау министрлігі мен әкімдіктерге екі апта ішінде оттегі концентраторлары мен медициналық газдардың толық көлемін өңірлерге жеткізуді қамтамасыз ету жөнінде тапсырма берілді.
"СҚ Фармация"-ға ағымдағы жылдың шілде айының соңына дейін дәрі-дәрмек сатып алып, оларды қосымша бір айға жететін көлемде өңірлерге бөлу, сондай-ақ олардың дәрі-дәрмек қажеттілігін жоспарлаудың нақты жүйесін белгілеу жүктелді", - деді премьер-министр.
Тағы да оқыңыздар
Шымкент: Эпидемиологиялық жағдай бақылауда
Үкімет басшысы сонымен қатар Алматы, Нұр-Сұлтан қалалары мен Ақтөбе облысының үлгісі бойынша әр өңірде Тұрақтандыру қорларында дәрілік заттар мен медициналық бұйымдардың қажетті қорын жасау туралы тапсырма берді. 
Еске сала кетсек, Денсаулық сақтау министрлігі коронавируспен күреске тағы 42 млрд екенін қажет екенін айтқан еді
Бұл туралы бүгін үкімет отырысында ведомство басшысы мәлімдеді.
