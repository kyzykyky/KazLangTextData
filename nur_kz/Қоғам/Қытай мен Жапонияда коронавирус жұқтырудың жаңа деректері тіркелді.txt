Қытай мен Жапонияда коронавирус инфекциясын жұқтырудың жаңа деректері тіркелді
Токиода тәулік ішінде вирус жұқтырғандар саны екі есе өскен деп хабарлайды KAZ.NUR.KZ.
Фото: Global Look Press / Juan Mijangos
Соңғы тәулік ішінде Қытайда COVID-19-дың 61 дерегі тіркелген, ауру белгілері жоқ тағы 44 адам белгілі болған деп жазды РИА Новости

Аталған 61 жағдайдың 57-сі жергілікті тұрғындардан, ал қалған төртеуі сырттан келгендерден анықталып отыр

Сондай-ақ тәулік ішінде 10 науқас ауруханадан шығарылған.
Айта кетейік, жалпы Аспан асты елінде 83 891 адамда коронавирус расталған
Оның ішінде 78 918 адам жазылып шықса, 4634-і көз жұмған
Сондай-ақ қазіргі таңда 339 адам ауруханаларда ем алуда

Сонымен қатар, Гонконгта коронавирус жұқтырудың – 2633 (1495 науқас жазылып, 18-і көз жұмған), Макаода – 46 (барлығы жазылып шықты), Тайванда – 458 (440 пациент жазылып, жетеуі қайтыс болған) дерегі тіркелген.
Тағы да оқыңыздар
Бір тәулікте коронавирустан Бразилияда 631, Үндістанда 500 адам көз жұмды
Жапонияда осы уақытқа дейін коронавирус жұқтырған 31,3 мың адам белгілі болып отыр
Оның 825-і соңғы тәулікте тіркелген
Аурудың айтарлықтай өсімі Токио (239) мен Осакада (141) байқалуда
Айта кетерлігі, шілде айына дейін Токиода науқастардың өсімі 100 адамнан аспаған.
Жалпы, Күншығыс елінде бүгінге дейін 22 421 адам COVID-19-дан жазылып шықса, 1011 науқас көз жұмған
Қазіргі сәтте 66 пациенттің жағдайы ауыр деп бағалануда
  
Ал Қазақстандағы жағдайға келер болсақ, соңғы деректерге сәйкес, республика бойынша коронавирус жұқтырғандар саны 83 мыңнан асқан

