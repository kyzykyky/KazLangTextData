Коронавирус инфекциясы мен пневмония елде өршіп тұрған уақытта жерлеу қызметін көрсететін агенттіктер бағаны шарықтатып жіберген
Қымбат қызметтің өзі сапалы көрсетілмейді
Бұл туралы KAZ.NUR.KZ порталы Еуразия бірінші арнасы сілтеме жасап хабарлайды.
Фото: Александр Коряков/Коммерсантъ
Телеарна таратқан ақпаратқа сәйкес, елордада басқа себеппен көз жұмғандарды жерлеу 200 мың теңге тұрса, Covid-19 вирусынан қайтыс болғандарға қызмет 300 мың теңгеден басталады.
Қала тұрғыны Татьяна Морозова жақында әкесі індеттен қайтыс болғанын жеткізді
Әйел асқар тауын ақтық сапарға шығарып салу үшін арнайы агенттікке 400 мыңға жуық ақша берген.
Оның сөзінше, уәде етілген қызметтің көбісі іс жүзінде орындалмаған.
Тіпті қабір қазғандар да оның жөнін білмейтін адамдар болып шыққан
Марқұмды көрші бейітте қызмет атқарған мамандар жерлеп тыныпты.
Тағы да оқыңыздар
"Қиналып кеттік": Карантинде жамбылдық асабалар қалай күн көріп жүргендерін айтты
Айта кетейік, қазір жерлеу рәсіміне 30 адамнан артық жамағат шақыруға рұқсат жоқ
Тек отбасы мүшелері ғана болса тіпті жақсы дейді молдалар
Олар біреудің қайғысынан пайда көргендерді айыптауда.
Соңғы дерек бойынша, елімізде 55 мыңға жуық адамнан коронавирус анықталды
Өткен тәулікте қауіпті дертті жұқтырған 1726 науқас тіркелген.
