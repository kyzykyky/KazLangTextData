Орал тұрғыны шаңырағында ерекше сырға салу рәсімін өткізді
Құдалар сый-қадені курьер арқылы жіберіп, қонақтар салтанатты мерекеге ZOOM арқылы қатысқан хабарлады KAZ.NUR.KZ "Хабар 24" арнасына сілтеме жасап.
Фото: Хабар 24
Жарылғап Дүйсенов бүгінде қос ұл, бір қыз тәрбиелеп өсірген
Үлкені Темірлан Қапшағайда әскери дәрігер болса, кішісі Жұмабек Алматыда, ақпараттық технология маманы
Екеуі де үйленіп, бала-шағалы болған

Кенжесі Қорлан да өткен жылы теңін тапқанын айтыпты
Құдалар елордада кездесіп, 2020 жылы той жасауға уәделескен

Алайда үйдегі жоспарды түздегі жағдай бұзатыны рас екен.
Тағы да оқыңыздар
"Екі рет бас тарттым": Алтынбек Қоразбаев неге өкінетінін айтты (фото)
Дүйсеновтер отбасы індет өршіп тұрған кезде болашақ құдалары мен тума-туыстың денсаулығын қатерге тіккісі келмепті
Сондықтан сырға салу, құда түсу рәсімін онлайн өткізуді ұйғарыпты

Ағайынға Zoom бағдарламасы арқылы шақырту берілген
Көкшетаулық құдалар сырға мен сый-қадені курьер арқылы жіберіпті.
26 жастағы Қорлан "Назарбаев университетінің" химия факультетін бітірген
Кейін Америкаға оқуға түскен
Алайда, пандемияға байланысты магистрлік дәрежемен шектелуге тура келіпті

Енді Оңтүстік Кореяға докторантураға тапсырыпты
Болашақ жары да осы елде оқып жатыр екен
Мәди Арсақаймен ол университет қабырғасында танысыпты.
Тағы да оқыңыздар
"Айтарым бар": Дене қызуымен қыз ұзатпақ болған ару желіде ақталды (видео)
"Әрине, жағдайға түсіністікпен қарадық
Сондықтан тойды өткізбейміз деп шештік
Еш ренжіген жоқпын
Себебі үйлену тойы болмаса да Мәдимен, әрине, неке қиямыз
Мен Оңтүстік Кореяға барғасын 14 күн карантинде жатамын
Сосын 30 күннен кейін Қазақстанның елшілігінде некемізді қиямыз", - дейді қалыңдық Қорлан Дүйсенова
 
 
