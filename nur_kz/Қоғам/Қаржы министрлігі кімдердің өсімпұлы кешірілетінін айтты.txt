Елімізде жеке тұлғалардың төленбеген салықтары бойынша өсімпұлы кешіріледі
Тиісті заңға ел президенті 2 шілдеде қол қойды деп хабарлайды KAZ.NUR.KZ порталы Sputnik Қазақстан агенттігіне сілтеме жасап.
Көрнекі фото: NUR.KZ
Қаржы министрлігі мемлекеттік кірістер комитеті баспасөз қызметі таратқан ақпаратқа сәйкес, құжатта жеке тұлғалар үшін өсімпұлды есептен шығару бойынша салық амнистиясын жүргізу туралы норма қарастырылған.
Атап айтқанда, 2020 жылдың 1 сәуіріндегі жағдай бойынша салық төлеушінің жеке шотында есепте тұрған мүлік, жер және көлік салықтары бойынша өсімпұлдар кешіріледі.
Тағы да оқыңыздар
42 500 теңге жәрдемақыға өтініштер қашаннан бастап қабылданады
Салық амнистиясын жүргізу мерзімі – 2020 жылдың 31 желтоқсанына дейін.
Мемлекеттік кірістер органдарының барлық аумақтық бөлімшесінде өсімпұлды кешіру бойынша комиссия құрылады.
Азаматтарға өсімпұлды есептен шығару үшін ешқайда барудың қажеті жоқ
Негізгі борышты төлесе, жеткілікті
Өсімпұл автоматты түрде кешіріледі.
 
