23 шілде күні Алматы қаласының прокуратурасы Экономикалық тергеу департаментімен бірлесіп жалған дәрі-дәрмектерді дайындайтын жасырын цехті анықтады деп хабарлайды KAZ.NUR.KZ мемлекеттік прокуратураның Facebook желісіндегі ресми парақшасына сілтеме жасап

Көрнекі фото: PxHеre.com
Жедел-іздестіру іс-шаралары барысында дәрі-дәрмектерге арналған орама материалын дайындау бойынша баспахана, дайындалған заңсыз өнімдерді сақтауға арналған қойма және жасырын цех анықталды

Ол жерден 100 тоннаға жуық оралған күмәнді дәрі-дәрмектер тәркіленген

Құқық қорғау органдарының қызметкерлері күмәнді дәрі-дәрмектерді ел аумағында көтерме және бөлшек сауда желісі арқылы заңсыз өткізуге әрекет етудің жолын кесті

Тағы да оқыңыздар
Алматы полициясы жер асты дәріханасын ашқан опа-далап дүкенін анықтады
Аталған факті бойынша тергеу амалдары жүргізіліп, сараптамалар тағайындалды

Прокуратураның хабарлауынша, құқыққорғаушылар Алматыда дәрі-дәрмектер бағасын көтеру фактісі бойынша109 құқық бұзушылық анықталып, нәтижесінде 109 тұлға әкімшілік жауапкершілікке тартылды
 
 
