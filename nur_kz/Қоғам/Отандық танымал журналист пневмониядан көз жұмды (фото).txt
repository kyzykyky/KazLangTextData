Қазақстандық журналист Рүстем Рақым өмірден өтті
Мәліметтерге қарағанда, 34 жастағы ер адам пневмониядан көз жұмған деп хабарлайды KAZ.NUR.KZ порталы КТК телеарнасына сілтеме жасап.
Видеодан кадр/КТК
Рүстем Рақым КТК телеарнасының Нұр-Сұлтан қаласындағы жаңалықтар бюросында жұмыс істеген
Одан кейін журналисттің бірқатар отандық арналарда қызметін жалғастырғаны белгілі болды

Мәліметтерге сенсек, марқұм ауырған ата-анасына көмектесуге туған қаласына барған
Достарының айтуынша, ауруды сол жерден жұқтырыпты

34 жастағы журналистің артында қартайған ата-анасы мен жалғыз ұлы қалған.  
Дереккөз: КТК телеарнасы
Марқұмның соңғы қызметі "Ұран" қоғамдық бірлестігінің баспасөз хатшысы
Ондағы әріптестері Рүстем Рақымның білікті маман болғанын жеткізген.
KAZ.NUR.KZ ұжымы Рүстем Рақымның жанұясы мен жақындарына қайғыра көңіл айтады.
Еске сала кетсек, осыған дейін қобызшы, ұстаз, дирижер, күйші, композитор Қазақстанның еңбек сіңірген қайраткері Оразғали Сейітқазының өмірден өткенін жазған болатынбыз.
