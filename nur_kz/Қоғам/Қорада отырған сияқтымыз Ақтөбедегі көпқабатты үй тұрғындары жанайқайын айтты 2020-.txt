Ақтөбедегі көпқабатты үйдің дәл алдынан ашылған мал бордақылау алаңына наразы жұрт жанайқайын жеткізді
Айтуларынша, қаланың қақ ортасынан қасапхана ашылғалы айналаның бәрі тезек сасиды
Аулаға шықпақ түгілі, терезесін аша алмайтын ағайын атқамінерлерге талай айтыпты
Алайда, тұрғындардың үнінен ешкімге құлақ аспаған көрінеді деп хабарлайды KAZ.NUR.KZ Еуразия бірінші арнасына сілтеме жасап.
Видеодан кадр: Еуразия бірінші арнасы
Ақтөбедегі дауға себепкер болған қоршаудың артында не болып жатқанын ешкім білмейді
Тұрғындардікі тек болжам ғана
Зәулім үйде тұратындар екінші қабаттан аулада тек мал көретіндерін айтады
Арасында сиыры, жылқысы, қойы бар екен

Даудың басы сол төрт-түліктен шыққан
Нәжістің иісі қолқаны қауып, сол маңда тұратындар ауласына шығудан қалыпты.
"Қорада отырған сияқтымыз! Қасыңда, аулаңда мал сойып, ішек-қарын ақтарып қойғандай иіс шығады", - дейді тұрғын Анар Қыдырқызы.
Тағы да оқыңыздар
Жын кірген адамды қалай анықтауға болады?
"Қызылжар-3"-тің тұрғындары бұл жай ғана малдың нәжісінің иісі екеніне күмәнмен қарайды
Олар шаруа қожалығының иесі аулада малды бордақылап қана қоймай, заңсыз соятын секілді деп топшылайды
Топшылайтын себебі, жөн-жосығын айтатын аулада тірі жан көрінбейді
Сосын тұрғын біткеннің бәрі биік дуалдан сығалап қояды
Басқа амалдары жоқ

Сасық иіске тұншығып, амалы таусылған жұрт Ақтөбенің Алматы ауданының әкімдігіне шағымданған
Арыздарында тап есігіміздің алдында мал ұстап, бордақылауға бізден ешкім рұқсат сұраған жоқ деп жазыпты
Әкімдіктегілер арызды тиісті бөлімдерге жолдаймыз деген

Тағы да оқыңыздар
Елордада өрт сөндіруге келген көліктің суы таусылып, баспана түгі қалмай жанып кетті
Алматы ауданы әкімдіктегілер 1 гектар жер ешқандай "ағасы да, көкесі де жоқ" қарапайым тұрғындікі деп отыр
Істеп отырған шаруасы да-заңды дейді
Ақтөбе екі ауданға бөлінбей тұрғанда, аталған аумақта мал ұстап, қосалқы шаруашылық жұмыс істеуіне рұқсат берілген сәтте тұрғын құжаттарын заңдастырып алған
Енді тек ескертуден басқа еш шара қолдана алмаймыз дейді әкімдіктегілер.
Шаруа шенділердің ескертуінен нәтиже шығара ма, жоқ па оны уақыт көрсетпек.
Айта кетейік, осыған дейін Түркістан облысы Жетісай ауданының орталығы Жетісай қаласындағы Байтұрсынов және Космонавт көшелерінің тұрғындары көпқабатты тұрғын үйлердің айналасындағы қоқыстан неше жылдан бері құтыла алмай жүргендерін айтып, шағымданған еді.
