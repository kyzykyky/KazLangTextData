АҚШ-тың Филадельфия қаласының билігі коронавирусқа байланысты 2021 жылдың 28 ақпанына дейін шаһар аумағында жаппай шараларға тыйым салды
Бұл туралы қала мэрі Джим Кенни хабарлады деп жазады KAZ.NUR.KZ порталы РИА Новости-ге cілтеме жасап.
Көрнекі фото: pixabay.com
Қала басшысының айтуынша, тыйым 50-ден астам адам қатысатын іс-шараларға, оның ішінде фестивальдер, шерулер, концерттер, карнавалдар, жәрмеңкелер мен базарларға қатысты.
Бұл шектеулердің саяси наразылық шерулеріне, 25 адамға дейін ашық аспан астында өтетін спорттық жаттығуларға және жекеменшік аумақтағы шараларға қатысы жоқ.
Тағы да оқыңыздар
Аружан Саин тойға екі жылға тыйым салуды ұсынды
Джонс Хопкинс университетінің мәліметтері бойынша, қазірдің өзінде АҚШ-та коронавирус жұқтырғандар саны 3,4 миллионға жеткен
136 мыңнан астам адам қайтыс болған.
Еске сала кетсек, әлеуметтік желідегі жазбаларда коронавирусты жоққа шығарып, елдегі жағдайды хайп деп атаған америкалық азаматың көз жұмғаны хабарланған еді.
