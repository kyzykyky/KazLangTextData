Премьер-министрдің орынбасары Ералы Тоғжановтың төрағалығымен өткен коронавирус мәселелері жөніндегі жедел штабтың отырысында мемлекеттік органдардың Covid-19 күресуде атқарып жатқан жұмыстары тыңдалды деп хабарлайды KAZ.NUR.KZ порталы primeminister.kz сайтына сілтеме жасап.
Фото: NUR.KZ
Денсаулық сақтау министрлігі екі апта ішінде жедел шараларды қабылдау арқасында бірқатар оң нәтижелерге қол жеткізгенін мәлімдеді:
Сонымен қатар, жедел штаб Батыс Қазақстан және Қызылорда облыстарының әкімдіктерінің жұмысы жеткіліксіз екенін атап өтті
Денсаулық сақтау министрлігінің COVID-19-бен күрес бойынша  өңірлер рейтингісінде осы облыстарда ең төмен көрсеткіштер тіркелген.
Тағы да оқыңыздар
Аягөздегі әлеуметтік орталықта тәрбиеленушілер мен қызметкерлер КВИ жұқтырған
Сондай-ақ, Премьер-Министрдің орынбасары Солтүстік Қазақстан әкімдігіне қолданыстағы төсек-орын қорының жүктемесін азайту бойынша жедел шараларды қабылдауды тапсырды.
Ішкі істер министрлігі ағымдағы жылдың 5 шілдесінен бастап 4,3 мың карантинді бұзудың анықталғанын баяндады
Бұл ретте Павлодар, Қызылорда, Қостанай, Ақтөбе және Батыс Қазақстан облыстарында оларды анықтау бойынша жұмыстың жеткіліксіздігі атап өтілді.
Жедел штаб азаматтардың санитарлық және бетперде режимін сақтау мәселелеріне ерекше назар аударды.
Тағы да оқыңыздар
Елде медициналық маска бағасы 118 теңгеден 85 теңгеге арзандатылды
Қорытындылай келе, Тоғжанов пандемия кезінде азаматтардың өзін-өзі ұстау ережелерін әзірлеуді, өңірлерде карантин режимін бұзуларға қатысты күнделікті рейдтер жүргізуді және бірқатар басқа да шұғыл тапсырмаларды жүктеді.
Соңғы деректер бойынша, елімізде өткен тәулікте коронавирус жұқтырған тағы 1646 адам тіркелген
Осылайша, қазіргі уақытта Қазақстанда COVID-19 инфекциясы анықталғандар саны 76 799-ға жетіп отыр.
