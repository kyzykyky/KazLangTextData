Жеңіл салмақтағы UFC чемпионы Хабиб Нурмагомедов әкесі қайтыс болғаннан кейін алғаш рет Instagram желісінде жазба жариялады
Спортшы асқар тауы Абдулманап Нурмагомедовті еске алып, оған әсерлі сөздерін арнаған деп хабарлайды KAZ.NUR.KZ порталы.
Фото: Instagram/Хабиб Нурмагомедов
Ресейлік спортшының Instagram желісіндегі ресми парақшасында әкесі Абдулманаппен түскен суреті пайда болды
Фотодан Хабибтің асқар тауын құшақтап тұрғанын байқауға болады.
Сонымен қатар Хабиб әкесінен көп нәрсе үйренгенін жеткізген.
"Сен маған риза болдың деп ойлаймын", - деді файтер.
Еске сала кетсек, сәуір айының соңында Абдулманап Нурмагомедов Дағыстанда ауруханаға түскені хабарланды
Алайда ауруханаға жатқызу себебі айтылмаған болатын
Кейінірек жаттықтырушыға пневмония диагнозы қойылғаны белгілі болды.
Тағы да оқыңыздар
"Кінәлімін": Сеул мэрінің қайтыс болар алдында жазған соңғы хаты табылды
Басылым беттерінде оның комаға түскені жарияланды
Кейін бапкердің досы, спорт комментаторы Рамазан Рабаданов Абдулманап Нурмагомедовтың есін жиғанын, алайда біраз емделу керектігін мәлім еткен болатын

Ал шілде айының басында UFC чемпионы Хабиб Нурмагомедовтың әкесінің қайтыс болғанын жазған болатынбыз
Суыт хабар жайлы Шешенстан басшысы Рамзан Қадыров жеткізді.
 
