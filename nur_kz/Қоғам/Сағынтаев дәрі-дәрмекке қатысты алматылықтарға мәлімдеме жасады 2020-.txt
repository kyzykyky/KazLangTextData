Алматы қаласының әкімі Бақытжан Сағынтаев дәрі-дәрмекке қатысты мегаполис тұрғындарына мәлімдеме жасады деп хабарлайды KAZ.NUR.KZ шаһар басшысының Facebook әлеуметтік желісіндегі парақшасына сілтеме жасап.
Көрнекі фото: NUR.KZ
Сағынтаевтың сөзінше, қалада бірқатар дәріханаларда кезек көбейіп, жұрт арасында дүрлігу байқалды

Сұранысқа ие препараттарға деген қажеттілікті тұрақтандыру үшін 1 шілдеден бастап дәріханаларға 475 мың дана әлеуметтік маңызы бар препараттар, соның ішінде 260 мың парацетамол, 98 мың аспирин, 35 мың ингавирин, 22 мың азитромицин, 15 мың кардиомагнил және басқа да дәрі-дәрмектер түсті
Сондай-ақ дәріханаларға 30 мың термометр қойылды

Тағы да оқыңыздар
Алматыда парацетамол мен термометр тапшы ма
Күн сайын қаладағы 105 дәріханаға дәрі-дәрмектер жөнелтіледі
Бірақ олар тез сатылып кетуде
Десе де, іркіліс болмайды
Шілде айының соңына дейін 1,2 млн аспирин, 930 мың парацетамол, ибупрофеннің 350 мыңы, ингавириннің 100 мың қаптамасы, 80 мың азитромицин, 40 мың тамифлю және басқа да әлеуметтік маңызы бар дәрілер жеткізіледі.
Еске сала кетсек, бұған дейін денсаулық сақтау министрі елімізде дәріні алыпсатарлардың азаймай тұрғанын мәлімдеген болатын

Алексей Цой Атырау қаласында емхана басшысы парацетомолды он есе қымбат сатқанын жеткізді.
