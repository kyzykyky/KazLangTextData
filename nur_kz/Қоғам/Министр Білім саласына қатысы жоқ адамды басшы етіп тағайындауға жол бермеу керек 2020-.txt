Білім және ғылым министрі аудандық білім бөлімдері, облыстық, қалалық білім басқармалары басшыларын тағайындау және жұмыстан босату ережелерін өзгерту керектігін мәлім етті деп жазады KAZ.NUR.KZ порталы.
Фото: Үкіметтің баспасөз қызметі
Бұл туралы Асхат Аймағамбетов Facebook әлеуметтік желісіндегі парақшасында жазды.
Бұл ретте қолданыстағы ұйымдастырушылық және қаржы жүйесі бойынша министрліктің 20 мыңға жуық ұйымды тиімді басқаруы әзірше мүмкін емес екенін түсінуіміз керек", - деді ол.
Аймағамбетовтың айтуынша, бұл жағдай жан басына қаржыландыруды кезең-кезеңмен енгізіп, бухгалтерия, сатып алу және тағы басқа жұмысты цифрландырғаннан, білім беру ұйымдары жанындағы корпоративтік басқару органдарын кіріктіріп, басқа да шараларды қолданғаннан кейін ғана өзгереді

"Әзірге бізге білім бөлімдерін облыстық басқармаларға беруді дұрыс ұйымдастыру, тиімді конфигурация мен олардың өзара іс-қимыл жүйесін ретке келтіру қажет
Біз облыстық басқармалар мен қалалық, аудандық білім бөлімдерінің басшыларын тағайындау барысында Білім және ғылым министрлігімен келісу бойынша нормаларды енгізуге бастама жасадық
Сондай-ақ лауазымды тұлғаларға қойылатын біліктілік талаптарын да қалыптастырамыз

Асхат Аймағамбетов жазбасында аудандық білім бөлімдері мен қалалық білім басқармалары басшыларын тағайындау және жұмыстан босату мәселелерінің БҒМ-мен келісілуі жөніндегі нормасы туралы сөз қозғады

Атап айтқанда бірыңғай біліктілік талаптарын қалыптастыру және қалалық білім басқармалары мен аудандық білім бөлімдерінің басшылығына тәжірибелі мамандарды тарту, директорларды тағайындау жүйесін өзгерту, оларды аттестаттау және ротациялау институтын енгізу, дербестендірілген және жан басына шаққандағы қаржыландыру жүйесіне ауыстыру, басқару жүйесін өзгерту және білім беру бөлімдерін мектептер мен балабақшаларымен қоса облыстық деңгейге беру жұмыстары жүргізілмек
Осылайша, жалпы жүйенің тиімділігін арттыруға болады.

