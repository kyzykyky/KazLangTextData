Қызылорда облысы Шиелі ауданында жедел жәрдем қызметі шақыртуларға велосипедпен баруға мәжбүр
Тартоғай ауылының ақ халаттылары "дені дұрыс көлікке" жете алмай жүргендерін мәлімдеді деп жазады KAZ.NUR.KZ порталы Еуразия бірінші арнасына сілтеме жасап.
Видеодан кадр/Еуразия бірінші арнасы
Телеарна мәліметше, елдімекендегі жедел жәрдем көлігінің техникалық жағдайы сын көтермейді
Жүргізушілер бүгінде көліктің тежегіші істен шыққанын жайып салған.
Олардың сөзінше, 17 жыл бойы пайдаланылған техниканың жүргенінен тұрғаны көп
Сол себепті дәрігерлер оған сенуден қалыпты

Жергілікті тұрғындар індет кезінде шақыртуға дәрігерлер арнайы техникамен келудің орнына велосипед теуіп жүргеніне ашулы екендерін жеткізді.
Тағы да оқыңыздар
"Кейде эмоцияға ерік береді": Жеңіс Қасымбек дәрігерлер үшін кешірім сұрады
Дәрігерлік амбулатория қызметкерлері пациенттерді тасымал мәселесі расында қиын екенін жасырмады
Олардың айтуынша, бұл жағдайдан аудан мен облыста отырған басшылар да хабардар екен.
Тартоғайлықтар ауыл әкіміне де өкпелі екендерін айтты
Олар елді індет жайлаған кезде басшы дәрігерлерге де, халыққа да еш көмек бермеді деп отыр.
Тағы да оқыңыздар
Атыраулықтар медицина қызметкерлеріне күнделікті түскі ас таратуда
Осы сынға жергілікті әкім өз пікірін білдіруді ұмытпады.
Елдімекен басшысының "халыққа көмек беріп жатырмыз" деген сөзін ауылдың бас дәрігері жоққа шығарды

Тіпті ол аздай індетпен күресіп жатқан ақ халаттыларды сенбілікке шығарып қойған көрінеді.
Тағы да оқыңыздар
"Екі сағат далада жатты": Зейнеттегі полковник екпе салдырған соң көз жұмды
Ал Шиелі ауданының бас дәрігері жақын арада ауданға 5 су жаңа жедел-жәрдем көлігі әкелінетінін  жеткізді
Оның біреуін осы Тартоғайға береміз деп уәде берді.
Айта кетейік, Тартоғай ауылында пневмонияға шалдыққан 13 адам тіркелсе, оның төртеуі аудан орталығындағы ауруханада жатыр


