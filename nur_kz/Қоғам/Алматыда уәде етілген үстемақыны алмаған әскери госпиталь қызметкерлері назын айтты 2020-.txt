Алматыда пандемия басталғалы басын бәйгеге тігіп жүрген әскери госпитальдің қызметкерлері наразылығын білдірді
Қауіпті кесел жұқтырған науқастарды емдеп жүрген мамандар президент уәде еткен қосымша төлемді әлі күнге дейін алмаған деп хабарлайды KAZ.NUR.KZ КТК арнасына сілтеме жасап

Кадр КТК арнасынан алынды
Алматыдағы әскери клиникалық госпиталь үш айдан бері сарбаздарды емес, коронавирус жұқтырғандары емдеуге көшкен
Қаладағы инфекциялық ауруханаларға сыймаған науқастар сол жерге жіберіледі

Қауіп өтінде жүрген госпитальдің қызметкерлері еңбегіміз еленбей, президент уәде еткен үстемақыдан қағылдық деп қапалы

Тағы да оқыңыздар
"Екі сағат далада жатты": Зейнеттегі полковник екпе салдырған соң көз жұмды
Қазір әскери госпитальде 114 науқас індетпен арпалысып жатыр

Өзінің санитар екенін айтқан госпиталь қызметкері жұмыстары өте қиын екенін, әлі күнге дейін екі адамның жұмысын жалғыз өзі істеп келе жатқанын қосымша ақы төленбегенін айтады

Айта кетейік, коронавирус анықталғандармен тікелей жұмыс істейтін медицина қызметкердеріне үстемақы берілетіні наурыз айының соңында белгілі болған

"Қауіптілігі аса жоғары" саналатын бірінші санаттағы ақ халаттылар айлықтан бөлек, 850 мың теңге көлемінде төлем алуы тиіс еді
Алайда Қорғаныс министрлігі әскери дәрігерлерге мұндай ақы әзірге берілмейтінін айтады

"Үстемақы әзірге тек Денсаулық сақтау министрлігінің қызметкерлеріне қарастырылған
Ал әскери медициналық мекеменің қызметкерлері қосымша ақы ала алмайды
Жауапты ведосмствоның бұйрығына сәйкес, біз мұндай көмектен қағылдық
Бірақ премьер-министр бұл мәселені шешіңдер деп айтты
Себебі, біз де өзгелер сияқты басымызды бәйгеге тігіп, кеселмен күресіп жатырмыз", - дейді ҚК Бас әскери-медициналық басқармасының бастығы Тимур Ошақбаева

Тағы да оқыңыздар
Вице-министр жедел жәрдем қызметкерлеріне түсіністікпен қарау керек екенін айтты
Қорғаныс министрлігі қарамағындағы қызметкерлер үшін күресуге дайын екенін жеткізді
Тіпті олар Денсаулық сақтау министрлігіне хат жолдап, әскери госпитальдің дәрігерлеріне үстемақы беруді сұрапты

Дереккөз КТК арнасы
Еске сала кетсек, бұған дейін елордада аурухана қызметкерлері уәде етілген үстемақыны алмағандарын айтып, наразылығын білдірген еді

