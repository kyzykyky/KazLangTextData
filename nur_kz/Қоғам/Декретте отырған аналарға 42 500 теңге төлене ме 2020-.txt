Еңбек және халықты әлеуметтік қорғау министрі Біржан Нұрымбетов декреттік демалыста отырған әйелдерге шілде айы үшін әлеуметтік жәрдемақы тағайындау туралы шешім әлі қабылданбағанын айтты деп хабарлайды KAZ.NUR.KZ порталы.
Көрнекі фото: pixabay.com
Бұл туралы министр орталық коммуникациялар қызметінде өткен брифинг барысында мәлімдеді.
Оның сөзінше, әлеуметтік төлем төлеу кезінде декреттегі аналар назардан тыс қалмайды.
Сонымен қатар, Нұрымбетов "декреттегілер" деген бөлек санат жоқ екендігін түсіндіріп, төлем жалдамалы жұмысшы мен жеке кәсіпкер немесе өзін өзі жұмыспен қамтығандарға, жалпы табысынан айырылғандарға төленетінін атап өтті.
Тағы да оқыңыздар
Карантин режимін бұзғандар жауапқа тартылатын болды
Соңғы деректерге жүгінсек, Қазақстанда COVID-19 вирусы алпыс мыңға жуық адамнан анықталды

Айта кетейік, осыған дейін мемлекет басшысы елдегі коронавирус жағдайына байланысты карантин режимі тағы екі аптаға ұзартылатынын мәлімдеді.
Одан бөлек, президент шілде айында мұқтаж жандарға 42 500 теңге төленетінін хабарлады.
Ал еңбек және халық әлеуметтік қорғау министрі Біржан Нұрымбетов 42 500 теңгеге өтініштер қашаннан бастап қабылданатынын айтқан еді

