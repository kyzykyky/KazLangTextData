Қазақстанның Ұлттық қауіпсіздік комитеті төрағасы шетелдік арнайы қызметтердің Қазақстанға тыңшылық жасап, елдегі саяси жағдайды бұзуға тырысқанын айтты деп хабарлайды KAZ.NUR.KZ.
Фото: NUR.KZ
Бұл туралы Кәрім Мәсімов "Казахстанская правда" газетіндегі "Ұлттық мүдделерді қорғау" мақаласында айтқан.
Онда ол Қазақстанның географиялық орналасуы, сондай-ақ оның ресурстары мен аумағының үлкен қоры әлемнің алпауыттарының қызығушылығын оятқанын жасырмады

Сондықтан, шетелдік арнайы қызметтер ел ішіндегі жағдайға қызығушылық танытып отыр екен.
Сонымен қатар, шетелдік барлау қызметтері маңызды саяси шешімдерге өз мемлекеттерінің пайдасына ықпал ете алатын агенттер платформасын жасақтайды.
Тағы да оқыңыздар
Ішкі істер министрі 14 күндік карантинге байланысты мәлімдеме жасады
"Бұл фактілер Қазақстанның қарсы барлау режимін үнемі жетілдіріп отыруға мәжбүр етеді", – деп атап өтті ҰҚК төрағасы.
Мәсімовтың айтуынша, ҰҚК қызметкерлерінің кәсібилігі, қазақстандықтардың патриотизмі, сонымен бірге белгілі құпия ақпаратқа қол жеткізе алатын мемлекеттік қызметшілердің құқықтық санасын қалыптастыру маңызды рөл атқарады.
Оның сөзіне қарағанда, бұл арнайы қызметтер қазіргі биліктің қаншалық берік екенін білуге ​​тырысады, сонымен қатар әртүрлі әлеуметтік институттардан "әлсіз жерлерін" табуға тырысады.
Тағы да оқыңыздар
Гүлшара Әбдіқалықова Қызылорда облысының тұрғындарына үндеу жолдады
Сондай-ақ, ол кейбір жекелеген шетелдік арнайы қызметтер мен соған байланысты ұйымдар құпия мәліметтерді алу үшін мемлекеттік органдарға кіріп, құпия түрде "белсенді тыңшылықпен" айналысқан деп қосты.
Алайда, Мәсімовтың айтуынша, бұл туралы толығырақ айтудың уақыты әлі келген жоқ.
Оның айтуынша, Қазақстанның қарсы барлау қызметі заңсыз мигранттар мен олардың "арналарын" белсенді түрде бақылап отырады, теория бойынша, бұл "арналардың" көмегімен террористер, экстремистер және басқа тыйым салынған ұйымдардың өкілдері елге кіре алады.
Естеріңізге сала кетейік, 13 шілдеде ҰҚК өзінің 28 жылдығын атап өтті.
