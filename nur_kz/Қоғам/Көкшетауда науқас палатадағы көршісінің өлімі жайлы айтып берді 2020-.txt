Әлеуметтік желілерде бірнеше видео пайда болды
Бейнероликтің бірінде әйел адам Көкшетаудағы тері-венерологиялық диспансерде әкесінің көз жұмғанын айтады
Басқа екі видеоны қайтыс болған ер адаммен бір палатада жатқан науқас түсірген
Бұл жағдайға Ақмола облысының денсаулық сақтау басқармасы пікір білдірді деп хабарлайды KAZ.NUR.KZ.
Көрнекі фото: NUR.KZ
Марқұмның қызы Нарғыз Жұмабаеваның айтуынша, әкесін 4 маусымда жедел жәрдем алып кеткен
Ол тері-венерологиялық диспансер базасында ұйымдастырылған уақытша стационарға жатқызылған
  
Әйелдің айтуынша, 72 жастағы әкесі ауруханаға өз аяғымен барған, есін білетін
Бұған дейін денсаулығы мазаламаған, алайда, кейінгі үш күнде ентіге бастапты.
Нарғыз медициналық мекемеге әкесімен бірге барғанын, қабылдау бөлімінде қалдырған кезде онымен сөйлесіп отырғанын айтады
Ал әлеуметтік желіде жарияланған видеода ол марқұм әкесінің денесін алып кетуге келгенін жеткізген

Тағы да оқыңыздар
"Дене мүшелері шашылып қалған": Алматыда 15-қабаттан құлаған қызға қатысты дерек шықты
Ал басқа екі бейнероликті онымен бір палатада жатқан науқас түсірген
Автор видеода ер адамның қайтыс болғанын хабарлайды
Айтуынша, оны шамамен бір сағат бұрын ауруханаға жеткізген
  
Науқас өзінің де жағдайы нашар екенін мәлімдеді, алайда, дәрігерлер оған біраз күте тұру керектігін айтқан.
Ер адам палатадағы көршісінің жан тапсырар алдында жылағанын жеткізді
Болжамынша, ол қатты ауырған көрінеді
Бейнероликтің авторы дәрігерлердің көз жұмған науқасты әкеліп, "төсекке лақтырғанын, қайта тұруға әрекеттенген жағдайда, оны байлап қоямыз деп қорқытқанын" алға тартты
 
Ақмола облыстық денсаулық сақтау басқармасы аталған жағдайға қатысты пікір білдірді деп жазды Sputnik Қазақстан.
Тағы да оқыңыздар
"Екі науқас жедел жәрдем ішінде өлді": Елді шулатқан шымкенттік дәрігер кешірім сұрады
Басқарманың баспасөз қызметі науқасты емдеу бекітілген хаттама бойынша жүргізілгенін атап өтті

Сондай-ақ олар ауруханаға түсіп жатқан науқастардың көп екенін айтып, түсіністік танытуды сұрады.
Облыстық денсаулық сақтау басқармасы баспасөз қызметінің мәліметінше, провизорлық ауруханадағы көп науқастың жағдайы ауыр.
Тағы да оқыңыздар
"Қастандық деп күмәнданам": Белгілі журналист ауруханада көз жұмды
Сонымен қатар, ведомство бас дәрігердің қаулысына сәйкес, барлық медицина ұйымдарында (жұқпалы аурулар, провизорлық және карантиндік стационарларда) фото және видео түсіруге тыйым салынғанын хабарлады.
Айта кетейік, бұған дейін Қазақстан президенті Қасым-Жомарт Тоқаев коронавирус індетінен қайтыс болған азаматтарды еске алу үшін Қазақстанда жалпыұлттық аза тұту күнін жариялау туралы өкімге қол қойған болатын.
