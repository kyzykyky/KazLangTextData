Соңғы деректерге сәйкес, әлем бойынша коронавирус инфекциясын жұқтырудың 15 миллионнан астам дерегі тіркелді деп хабарлайды KAZ.NUR.KZ Газета.ru-ға сілтеме жасап.
Көрнекі фото: NUR.KZ / Петр Карандашов
Worldometer порталының мәліметінше, инфекциядан жазылып шыққандар саны 9,1 миллионнан асқан, 618,4 мың адам вирустан көз жұмды.
Ауру жұқтырғандар және қайтыс болғандар саны бойынша АҚШ көш бастап тұр
Екінші орында – Бразилия.
Ал көршілес Ресейде өткен тәулік ішінде коронавирус жұқтырудың 5 842 дерегі тіркелді
Жалпы, елде 783 328 адамнан инфекция анықталған, оның 562 384-і жазылып шықса, 12 580 науқас қайтыс болған

Қазақстандағы жағдайға келер болсақ, өткен тәулікте 1685 адамнан коронавирус анықталды
Оның ішінде 743 науқастың клиникалық белгілері жоқ
Осылайша, елде COVID-19 инфекциясы расталғандар саны 75153-ке жетті.
Тағы да оқыңыздар
АҚШ коронавирус бойынша тағы антирекорд орнатты
Айта кетейік, осыған дейін Дүниежүзілік денсаулық сақтау ұйымының бас директоры Тедрос Адханом Гебрейесус карантиндік шектеулердің коронавирустың таралуын толық тоқтата алмайтынын мәлімдеген еді.
Оның пікірінше, кей елдерде шектеу шараларын жеңілдетудің де маңызы бар
Соның арқасында кей мемлекеттер пандемияға байланысты құлдыраған экономикаларын қалпына келтіре отырып, бір уақытта вирустық инфекцияның таралуын тоқтата алады

