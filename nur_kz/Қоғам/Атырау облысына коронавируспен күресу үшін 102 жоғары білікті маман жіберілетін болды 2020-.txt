Премьер-министрдің орынбасары Ералы Тоғжановтың төрағалығымен өткен ведомствоаралық комиссияның отырысында еліміздегі санитарлық-эпидемиологиялық жағдайды тұрақтандыру бойынша бірқатар маңызды шешімдер қабылданды
Бұл туралы KAZ.NUR.KZ үкімет басшысының ресми сайтына сілтеме жасап.
Көрнекі фото: NUR.KZ/Петр Карандашов
Мәселен мемлекет басшысының тапсырмасын орындау үшін Атырау облысының кадрлық әлеуетін нығайту мақсатында өңірге 102 жоғары білікті маман, Маңғыстау облысына 56 маман жіберілетін болды.
Бір рет қолданылатын үш қабатты медициналық масканың бөлшек саудадағы шекті бағасы 118 теңгеден 85 теңгеге дейін, яғни 28%-ға арзандатылды.
Отандық өндірістің көлемін ескере отырып, бүгінгі күні өңірлерде дене қызуын түсіретін және бактерияға қарсы препараттардың айлық қоры қалыптастырылды
Қазақстан Республикасына  дәрілік заттардың 3,5 млн орамасы жеткізілді, олар өңірлер арасында бөлініп, таратылады
Осы аптада қажетті қосымша дәрілік заттарды жеткізу ұйымдастырылады.
Тағы да оқыңыздар
Карантинмен және карантинсіз: Министр эпиджағдайға қатысты үш сценарий ұсынды
Белгіленген санитарлық-эпидемиологиялық нормалардың сақталмауына байланысты, денсаулық сақтау, ішкі істер министрліктеріне, өңірлердің әкімдіктеріне карантин режимінің анықталған бұзушылықтарын жоюға бағытталған барлық шараларды қабылдай отырып, мобильді топтардың жұмысын күшейту тапсырылды (жеке тұлғаларға - 30 АЕК, заңды тұлғаларға - 230 АЕК көлемінде әкімшілік айыппұл салу көзделген).
Сонымен қоса, стационарлардағы пациенттерді оттегімен қолдауды қамтамасыз ету мақсатында өңірлердің әкімдіктері шұғыл түрде 2600-ден астам оттегі концентраты мен медициналық газдарды сатып алуда.
Айта кетейік, соңғы мәліметтер бойынша Қазақстанда коронавирус жұқтырғандар саны 59 899-ға жеткен
Олардың 7928-і Атырау облысынан

