Атырау облысының әкімі Махамбет Досмұхамбетов енді ғана жергілікті медициналық мекемелерге жұмысқа кіріскен жас дәрігерлермен кездесті деп хабарлайды KAZ.NUR.KZ Атырау өңірлік коммуникациялар қызметінің Facebook парақшасына сілтеме жасап.
Көрнекі фото: NUR.KZ / Петр Карандашов
Белгілі болғандай, интернатура және резидентура бітіріп келген 55 маман Атырау қаласындағы және аудандардағы емдеу мекемелеріне жұмысқа кіріскен.
Жас мамандармен кездесу барысында аймақ басшысы Махамбет Досмұхамбетов медицина саласының ауыр кезеңді бастан өткеріп жатқандығын атап өтті

Айтуынша, қазіргі уақытта облыста 9000 медицина қызметкері болса, оның ішінде 2000 медицина маманы пандемиямен күреске жұмылдырылып отыр
Оның үстіне, өңірде 278 дәрігер жетпейді
Бүгінгі таңда Жылыой, Құрманғазы аудандарында ауруханалар салынуда
Сонымен бірге, Атырау кардиоорталығына жапсарлас ғимарат ашылады

Тағы да оқыңыздар
Өзгелерді құтқарамын деп өз өмірін қиған дәрігерлер туралы не білеміз
Аймақ басшысы медицина және білім саласы мамандарын дайындауға қашан да басымдық берілетінін, жас мамандарды әлеуметтік қолдау жалғасатынын жеткізді.
Атырау облысының денсаулық сақтау басқармасының басшысы Нұрлыбек Қабдықапаров бұған дейін хабарлағандай, аймаққа жалпы саны 122 жас маман келеді
Қазіргі кезде олардың алды жұмысқа кірісіп кеткен

Жақында ғана пандемиямен күреске жұмылдырылған отбасылық жұп өз жұмыстары туралы әңгімеледі
  
Тағы да оқыңыздар
Аягөздегі әлеуметтік орталықта тәрбиеленушілер мен қызметкерлер КВИ жұқтырған
Облыстық аурухананың провизорлық стационарында жұмыс істеп жатқан тағы бір маман Дмитрий Ли жатақханаға жайғастырылғанын жеткізді.
Ол үш мезгіл ас-ауқатпен, қажетті қорғаныс киім-кешектермен қамтамасыз етілгенін атап өтті.
Айта кетейік, қазіргі уақытта Ақтөбе медициналық академиясын аяқтаған 53 маманның 11-і стационарлық ауруханаға, 27 –сі бастапқы медициналық көмек көрсететін емханаларға жұмысқа кірісті
Қалған 15 маман аудандарға жіберілді.
Еске сала кетейік, соңғы деректерге сәйкес, Қазақстанда коронавирус жұқтырғандар саны 81 мыңнан асты.
