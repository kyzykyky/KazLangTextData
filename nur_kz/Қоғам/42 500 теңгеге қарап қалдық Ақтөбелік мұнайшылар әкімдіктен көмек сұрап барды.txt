Бүгін Ақтөбедегі "CNLC INTERNATIONAL KAZAKHSTAN INC" ЖШС мекемесінің қызметкерлері облыс әкімдігінен араша сұрап барды
Бірнеше ай жұмыссыз үйде отырған мұнайшылар бір күнде жұмыстан шығарылған деп хабарлайды KAZ.NUR.KZ тілшісі.
Фото: KAZ.NUR.KZ
Жаңажол кен аумағында мұнай өндірумен айналысатын қытайлық компания 21 шілде күні 10 қызметкерін жұмыстан босатқаны белгілі болды
Өндіріс аумағында жұмыстың тоқтамағанын көрген мұнайшылар не үшін жұмыстан шығып қалғанын түсіне алар емес.
"Бізді күні кеше еш себепсіз жұмыстан шығарды
Мекеме басшылары ештеңе түсіндірмей отыр
Жұмыссыз қалғанымыз туралы мекеме бұйрығын WhatsApp арқылы алдық

Өзім алты айдан бері үйде отырмын
Мекеме карантиндік режимге байланысты бізге тек 42 500 теңге көлеміндегі ең төменгі жалақыны беріп отыр
Мен үкіметтің беріп жатқан әлеуметтік көмегіне де өтініш бердім
Себебі соған қарап қалдық
Компания тарапынан төменгі жалақы алып отырғандықтан ол да тиесілі болмай шықты
Мұндай ақшаға өмір сүру мүмкін емес

Тағы да оқыңыздар
Алматыда дәріхана басшысы тексеруге келген депутатты сыртқа қуып шықты
Дәрі алам ба, тамақ алам ба? Отбасының жалғыз асыраушысы өзім
Үш балам бар
Бір үйде бес адам енді қалай күн көреді?! Компания оған назар аударып жатқан жоқ
Не үшін жұмыстан шығарылғанымызды сұрап мекемеге барсақ, есік ашпайды
Адам құсап сөйлесе де алмадық", - дейді жұмыссыз қалған мұнайшы Рустам Такташев.
Жұмыстан босатылғандардың қатарында алпысты алқымдағандар да бар.
Тағы да оқыңыздар
"350 мың теңге": Елімізде жерлеу агенттіктері бағаны шарықтатып жіберген
Мұнайшылар ірі компанияның осындай кезде жұмыстан қысқартқаны қаншалықты заңды екенін түсіне алмай дал.
Мұнайшыларды облыс әкімдігінің алдынан әкімнің экономикалық сұрақтарға жауапты орынбасары Қайрат Бекеновтың көмекшісі қарсы алды
Жұмысшылар арызына қатысты тексеріс ұйымдастырылатынын айтып, компания басшыларынан жауап алынатынына уәде берді

Еңбек инспекциясының басшысы да жұмысшылар арызымен танысып, мәселені анықтауға кірісті.
