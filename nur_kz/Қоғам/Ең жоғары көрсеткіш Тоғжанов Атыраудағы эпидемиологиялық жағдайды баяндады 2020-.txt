Премьер-министрдің әлеуметтік мәселелер жөніндегі орынбасары Ералы Тоғжанов Атырау облысының өңірлік коммуникациялар қызметінде өткен брифинг барысында аймақтағы коронавирусқа қатысты жағдайды баяндады деп хабарлайды KAZ.NUR.KZ.
Ералы Тоғжанов
Фото: ОКҚ
Оның айтуынша, эпидемия басталғалы бері өңірде коронавирус жұқтырудың 7 150 дерегі тіркелген
Өткен тәулікте 336 адам инфекция жұқтырған
Вице-премьер бұл көрсеткіштің ел бойынша ең жоғары екенін атап өтті.
Бұдан бөлек, өңірде пневмонияға шалдығу мәселесі де өткір тұр (2 174 жағдай).
Үкімет басшысының орынбасары келесі бағыттар бойынша теміржол арқылы жолаушылар тасымалын тоқтатуға шешім қабылданғанын жеткізді: Алматы – Атырау, Ақтөбе – Атырау, Маңғыстау – Атырау.
Тағы да оқыңыздар
Қазақстанда сауда орталықтары жұмыс істей ме: Тоғжанов жауап берді
Өңірдегі қоғамдық тамақтану орындары, мейрамханалар, кафе, асханалар мен азық-түліктік емес дүкендердің үйге дейін жеткізу режимінде ғана жұмыс істейтіні белгілі болды
Көпшілік мәдени-ойын-сауық және отбасылық іс-шараларды өткізуге тыйым салынған.
Құзырлы органдарға аталған талаптардың орындалуын қадағалау, сондай-ақ тәртіп бұзғандарға қатысты қатаң шаралар қолдану тапсырылды.
