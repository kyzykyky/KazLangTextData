Дүниежүзілік денсаулық сақтау ұйымы 15 шілде күні Түркіменстандағы өз миссиясын аяқтады
Қорытынды бойынша елде коронавирус жоқ
Осы орайда Ашхабад қаласында өткен баспасөз конференцияда комиссия басшысы Кэтрин Смолвуд ел үкіметіне үндеу жасады деп хабарлайды KAZ.NUR.KZ "Түркіменпорталға" сілтеме жасап.
Көрнекі фото: centralasia.media
ДДСҰ еуропалық секторына жауап беретін Смолвуд Түркіменстанда коронавирустың таралмауының алдын алу үшін енгізілген күшейту шараларына оң баға берді.
Сонымен қатар ол ел билігіне COVID-19 таралған жағдайда бекітілуі қажет қоғамдық денсаулық сақтаудың негізгі шараларын қабылдауды ұсынды.
Кэтриинің айтуынша, оның командасы жедел респираторлық аурулар немесе белгісіз пневмония деректерінің өсуі туралы көптеген хабарламалар бар екенінен хабардар және бұл деректерге өте алаңдаулы.
Тағы да оқыңыздар
Коронавирустың екінші толқыны қараша-желтоқсан айларында басталуы мүмкін
Ол вирусты тоқтату  ортақ міндет екенін атап өтті

ДДСҰ миссиясы Түркіменстанға елдегі коронавирус жағдайын зерттеу үшін 6 шілде күні келді.
Түркіменстан үкіметі миссия мүшелеріне медициналық мекемелерді, қоғамдық денсаулық сақтау орталықтыры мен зертханаларды тексеру сынды жұмыстарды ұйымдастырып берді.
Айта кетейік, ресми түрде Түркіменстан коронавирус инфекциясының бірде-бір дерегі туралы хабарлаған жоқ
Алайда, БАҚ беттерінде ауруханалар пневмония белгілері бар пациенттерге толы екені, олардың кейбірі қайтыс болғаны туралы ақпарат тараған

