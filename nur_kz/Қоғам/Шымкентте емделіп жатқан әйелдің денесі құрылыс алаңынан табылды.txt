Шымкентте провизорлық орталықтан 100 метр жерде орналасқан құрылыс алаңында 63 жастағы науқастың мәйіті табылды
Сапаршылардың айтуынша, әйелді буындырып өлтірген деп хабарлайды KAZ.NUR.KZ порталы Otyrar.kz сайтына сілтеме жасап.
Көрнекі фото: pixabay.com
13 шілде күні марқұмның күйеуі әйелінің жағдайын білу үшін оған қоңырау шалған екен
Алайда, бұған дейін үнемі қоңырауға жауап беріп отырған жұбайы бұл жолы тұтқаны көтермепті.
Полиция марқұмның туыстарына әйелдің рұқсатсыз провизорлық орталықтан кетіп қалғанын және оның денесі құрылыс алаңынан табылғанын хабарлады.
Ал марқұмның туыстары әйелдің провизорлық ауруханадан кетіп қалуына медицина қызметкерлерінің дөрекілігі себеп болған дейді
Бұған дейін әйел осы мәселе бойынша телефон арқылы туыстарына шағымын жеткізген.
Ал провизорлық орталық директоры науқастың емханадан қашып кетуіне ауру салдарынан моральды түрде шаршағанын алға тартады
Оның айтуынша, әйел бірнеше рет үйіне шығаруды сұрағанымен, үйде күтім жасайтын ешкімнің жоқ екенін жеткізген.
Дәрігерлер оны ауруханада қалдыруға шешім қабылдайды
Оның үстіне әйелдің жағдайы жақсарып, үйге шығуға дайындалып жатқан
Әйелдің өзі ауруханадан шығарғалы жатқанын білді
Дәрігерлердің айтуынша, әйел ауруханадан қашуды жоспарлап, бір жарым сағат бойы оңтайлы сәтті күткен.
Провизорлық орталық директоры Дәулет Ержановтың айтуынша, әйелдің ауруханадан шыққан сәтінің видеосы бар
Видео тергеушілерге берілді.
Еске салсақ, Шымкентте өзін мазақ еткен жігітке пышақ сұққан 75 жастағы ер адам сот кезінде қайтыс болғаны жайлы жазған едік.
