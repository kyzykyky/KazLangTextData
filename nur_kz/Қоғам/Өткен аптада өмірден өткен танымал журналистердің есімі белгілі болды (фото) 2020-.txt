Өткен аптада коронавирус пен пневмония ақпарат саласының бірқатар қызметкерін жалмады
Көз жұмғандардың арасында есімі елге танылғандар бар деп хабарлайды KAZ.NUR.KZ порталы.
Көрнекі фото: pixabay.com
7 шілде күні еліміздегі баспа және полиграфия саласына үлкен үлес қосқан Әлібек Наурызбаев дүние салды. 
Тағы да оқыңыздар
"Судың ортасында тұрмыз": Желіде Әбдіғаппар Смановтың соңғы аудиожазбасы тарады
Көп жылдар бойы "Егемен Қазақстан" газетінде қызмет еткен журналист Сырымбет Кәрімұлы өткен аптада қайтыс болды.
"Алматы Ақшамы" газеті мен "Зерде" журналында көп жыл бойы еңбек еткен қаламы қарымды журналист Әшірбек Амангелді өмірден өтті.
Қаралы хабарды ақпарат саласының қызметкері Төребек Байтасов жеткізді.
Сонымен қатар, ол "Оңтүстік Қазақстан" газетінің маманы Үмітхан Алтаеваның да дәм-тұзы таусылғанын әлеуметтік желіде жариялады.
Пневмониядан "Кәсіпкер" журналының бас редакторы Гүлжиян Сүлейменова да келместің кемесіне кетті.
 
Қазақстанның құрметті журналисі Айдос Шөкіш те о дүниеге аттанды
Қаралы хабарды тілші Жаңалық Ахаш желіде жеткізді.
Тағы да оқыңыздар
Қасым-Жомарт Тоқаев Елбасымен қалай танысқанын айтып берді
Сұм ажал жамбылдық журналист Есенгелді Төреқұлды да алып кетті.
Сондай-ақ, ақын, Қазақстан Жазушылар және Журналистер одақтарының мүшесі, Қазақстанның Құрметті журналисі, Қызылорда қаласының, Сырдария ауданының Құрметті азаматы Әскербек Рахымбекұлы ағамыз 78 жасында бақилық болды.
Қаралы күнде тағы бір журналист Мира Мұстафина қауіпті дерттен көз жұмды
Ол 10 жылдан астам уақыт бойы "Литер" газетінде жұмыс істеген.
Еске сала кетсек, коронавирус індетінің құрбаны болған азаматтарды еске алуға байланысты кеше Қазақстанда Жалпыұлттық аза тұту күні жарияланды.
