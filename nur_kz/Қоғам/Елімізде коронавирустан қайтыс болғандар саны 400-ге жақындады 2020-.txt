Бүгін Денсаулық сақтау министрлігінің басшысы министрлер кабинетінің онлайн-отырысында елдегі коронавирус дерті мен қайтыс болғандар туралы жаңа мәліметтерді жеткізді деп жазады KAZ.NUR.KZ

Көрнекі фото: pixabay.com
Министр Алексей Цойдың айтуынша, бүгінде Қазақстанда коронавируспен ауырған 396 адам қайтыс болған.
Жалпы елімізде қауіпті вирус жұқтырғандар саны 61 мыңнан асады

25 мыңнан астам науқас инфекциядан емделіп жатса, 36 мыңға жуық адам жазылып, ауруханадан шығарылған

Өткен карантиндік аптада 12,7 мыңнан аса адам COVID-19 жұқтырған.
Алексей Цой еліміздегі коронавирус жағдайы тәулігіне 1700-1800 жұқтыру дерегі бойынша тұрақтанғанын жеткізді.
Естеріңізге сала кетейік, елімізде өткен тәулікте коронавирус жұқтырған тағы 1856 адам тіркелген
Осылайша, қазіргі уақытта Қазақстанда COVID-19 инфекциясы анықталғандар саны 61 755-ке жетіп отыр.
Тағы да оқыңыздар
Елімізде COVID-19 жұқтырғандар ауру белгілері бар және жоқ деп бөлінбейтін болды
Бұған дейін елімізде қауіпті инфекция салдарынан 375 науқастың көз жұмғанын жазған едік, ал өткен бес тәулікте вирус 111 адамның өмірін жалмағаны хабарланды

Еске сала кетсек, коронавирус індетінің құрбаны болған азаматтарды еске алуға байланысты кеше Қазақстанда Жалпыұлттық аза тұту күні жарияланды

