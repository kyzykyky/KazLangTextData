Отандық танымал композитор Кеңес Дүйсекеев қайтыс болды
Қазақстанның еңбек сіңірген қайраткері 74 жасында өмірден өтті
Қаралы хабарды белгілі журналист Сәуле Әбілдаханқызы жеткізген деп хабарлайды KAZ.NUR.KZ.
Фото: Қызылорда облысы әкімінің баспасөз қызметі
Кеңес Дүйсекеевтің қазасы туралы суыт хабарды ол Facebook желісінде жариялаған

Белгілі композитордың неден қайтыс болғаны әзірге белгісіз

Кеңес Дүйсекеұлы Дүйсекеев 1946 жылы 10 ақпанда Қызылорда облысында дүниеге келген
Композитор, Қазақстанның еңбек сіңірген өнер қайраткері (1994 ж.)
Алматы консерваториясын бітірген (1974 ж.)

1974-1976 жылдары “Гүлдер” ансамблінің бас дирижері және музыка жетекшісі, 1976-1979 жылдары “Қазақконцерт” гастрольдік-концерт бірлестігінің музыка жетекшісі, 1975-1984 жылдары Қазақ теледидары музыка редакциясының бас редакторы болып қызмет атқарған

Тағы да оқыңыздар
"Қайғы үстіне қайғы жамалды": Телепродюсер Бейсен Құранбектің анасы туралы айтты
Дүйсекеевтің жетекшілігімен “Тамаша”, “Халық — талант қайнары”, “Шабыт”, “Жастарға арналған музыкалық кештер”, “Музыка әлемінде”, т.б
теледидарлық бағдарламалар шығарылды

1984- 1997 жылдары Қазақстан мемлекеттік телерадио комитеті эстрадалық-симфония оркестрінің көркемдік жетекшісі және бас дирижері болды

1997 жылдан “Қазақконцерт” гастрольдік-концерт бірлестігінің көркемдік жетекшісі

Ол – “Толғау” симфониясының (1984), “Жалаңтөс батыр” симфония поэма-картинасының (1996), “О, дүние” кантатасының (1997), “Жыл мезгілдері” романстар циклінің (1991), “Мәди”, “Аққу Жібек” мюзиклінің, “Алдар көсе” опереттасының, симфония-концерттер, аспаптарға арналған концерттер, камералық оркестрге шығармалар, соната, рапсодия, вариациялар және 200-ден астам әндердің авторы

Дүйсекеев әндерін Роза Рымбаева, Нағима Есқалиева, Мақпал Жүнісова, Нұрлан Өнербаев секілді әншілер орындап жүр

Тағы да оқыңыздар
Тоқаев жаңа денсаулық сақтау министрі мен үкіметке тапсырма берді

