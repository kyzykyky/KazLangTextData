Атырау облысының әкімдігі өңірлік денсаулық сақтау басқармасы мен "ОралМедРегион" ЖШС арасындағы 45 жасанды желдету аппаратын жеткізуге қатысты келісімшарттың неге бұзылғанын түсіндірді деп хабарлайды KAZ.NUR.KZ.
Көрнекі фото: Getty Images/Buda Mendes / Staff
2020 жылдың 21 шілдесінде Қаржы министрлігінен Атырау облысының әкімдігіне елдегі медициналық ұйымдарға жасанды желдету аппараттарын сатып алу үшін Қазақстан Республикасы Үкіметінің резервінен қаражат бөлініп жатқаны туралы ақпарат түседі

Онда әрқайсысы 8 миллион 900 мың теңге тұратын 63 жасанды желдету аппаратын Атырау облысына жеткізу жоспарланған
Ал "ОралМедРегион" ЖШС-нің Атырау облысының денсаулық сақтау басқармасымен жасалған келісімшарты бойынша әр жасанды желдету аппаратының құны - 13 миллион 285 мың теңгені құрайды.
Тағы да оқыңыздар
Денсаулық сақтау министрлігі 553 млн теңгеге көлік алуға қатысты түсінік берді
Қаржы министрлігінің жоғарыда көрсетілген ақпаратын алғаннан кейін облыстық денсаулық сақтау басқармасы аталған жағдайларды ескере отырып, "ОралМедРегион" ЖШС-нің қазынашылық органдарда 2020 жылғы 21 шілдеде тіркелген келісімшартты бұзу туралы хат жолдаған.
Айта кетейік, елде өткен тәулікте коронавирус жұқтырған тағы 1687 адам тіркелген
Осылайша, қазіргі уақытта Қазақстанда COVID-19 инфекциясы анықталғандар саны 78 486-ға жетіп отыр.
