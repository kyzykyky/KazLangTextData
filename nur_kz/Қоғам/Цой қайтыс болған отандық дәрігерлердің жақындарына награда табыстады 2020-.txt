Денсаулық сақтау министрі қайтыс болған дәрігерлердің жақын-туыстарына мемлекеттік наградаларды табыстады деп хабарлайды KAZ.NUR.KZ порталы министрліктің баспасөз қызметіне сілтеме жасап.
Фото: The Asahi Shimbun via Getty Images
Денсаулық сақтау министрі Алексей Цой қызметтік борышын адал атқарғаны және азаматтардың денсаулығын сақтау жолындағы қажымас еңбектері үшін Қазақстан Республикасының Президенті Қасым-Жомарт Тоқаевтың 2020 жылғы 13 шілдедегі №370 жарлығымен қайтыс болғаннан кейін марапатталған медицина қызметкерлерінің бірқатар туыстары мен жақындарына мемлекеттік наградаларды табыс етті.
ІІ дәрежелі "Барыс" орденімен:
Баймухамбетов Қайрат Қажиманұлы – Алматы облысының Тауарлар мен көрсетілетін қызметтердің сапасы мен қауіпсіздігін бақылау департаментінің басшысы;
Буланов Бекжан Серікбосынұлы – "Семей медицина университеті" КеАҚ Университеттік госпиталінің бөлімше меңгерушісі;
"Парасат" орденімен:
Айжігітов Бақберген Сағымқожаұлы – Қарағанды облысының Тауарлар мен көрсетілетін қызметтердің сапасы мен қауіпсіздігін бақылау департаментінің Бұхар Жырау аудандық басқармасының бас маманы;
Тағы да оқыңыздар
Әбдіғаппар Сманов басшылық еткен колледжге жаңа директер тағайындалды
"Құрмет" орденімен:
Айсауытов Болатбек Нәкібайұлы – Масғұт Айқымбаев атындағы Аса қауіпті инфекциялар ұлттық ғылыми орталығы» РМК дәрігері;
Баркибаева Нұргүл Рамазанқызы – "Семей медицина университеті" КеАҚ Университеттік госпиталінің дәрігері;
Меркуленко Владимир Павлович – Қазақ онкология және радиология ғылыми зерттеу институтының санитары.
Еске сала кетсек, Қазақстан президенті Қасым-Жомарт Тоқаев елімізге еңбегі сіңген бірқатар медицина қызметкерлерін арнайы наградалармен марапаттау туралы жарлыққа қол қойған болатын.
