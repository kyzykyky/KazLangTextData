Мемлекеттік хатшы Майк Помпеоның мәлімдемесіне сәйкес, АҚШ мемлекеттік департаменті Рамзан Қадыровты қара тізімге енгізді
Шешенстан басшысы бұл жаңалыққа қатысты пікір білдірді деп хабарлайды KAZ.NUR.KZ порталы.
Фото: t.me/RKadyrov_95
Пампеоның мәлімдемесінен кейін көп ұзамай Қадыров өзінің Telegram арнасында жауап ретінде жазба жариялады.
Жазбасында Шешенстан басшысы ішінде ірі калибрлі пулеметтер бар қару-жарақтарға толы бөлмеде, әр қолына бір қарудан ұстап тұрған суретін жария етті.
Суреттің жазбасына Рамзан Ахматұлы "Помпео, біз ұрысты қабылдаймыз! Бұдан әрі қызықтырақ болады!" деген жазба қалдырған.
Осыдан кейін саясаткер Мемлекеттік департаменттегілерге арналған тағы бір жазба қалдырды, Қадыров жазбаға өзінің жанұясымен түскен суретін қойған.
Онда Қадыров америкалық саясаткерлерге халқының 100 пайызға жуығы сайлаған көшбасшысы екенін естеріне салды
Болып жатқан жайтты мұхиттың арғы жағында отырып сынағанша, бір рет Шешенстанға келіп, халық оны бірауыздан қолдайтынына көз жеткізуге болатынын жеткізді.
Тағы да оқыңыздар
"Біз оларды қорғаймыз": Цой ел аймақтарында дәрігерлердің қудалануы туралы айтты
Шешенстан Республикасының басшысы санкциялар тізіміне оның әйелі мен қыздарының ену себебін түсінбей, аң-таң
Айтуынша, олар ешбір заң бұзбаған әрі адам құқығын аяққа таптар әрекетке бармаған.
Саясаткер АҚШ оның отбасы мүшелері арасында алауыздық туғыза алмайтынын, оған ешқандай "қара тізімнің" күші жетпейтінін айтты.
Еске сала кетсек, Мемлекеттік хатшы Майк Помпео АҚШ мемлекеттік департаменті Шешенстан басшысы мен оның отбасы мүшелерін қара тізімге енгізгенін мәлімдеген болатын
Айта кетейік, қара тізімге ену АҚШ-қа кіруге тыйым салынады дегенді білдіреді.
