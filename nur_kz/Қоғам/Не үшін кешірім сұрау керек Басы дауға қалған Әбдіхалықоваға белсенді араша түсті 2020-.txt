Желі белсендісі Мақсат Дауылбай Қызылорда әкімі Гүлшара Әбдіхалықованың қатысуымен орын алған шулы видеоға қатысты өз ойын білдірді
Ол ақиқатын білмей, өңір басшысы туралы теріс пікір қалдырған ел тұрғындарынан орнына қойған деп хабарлайды KAZ.NUR.KZ порталы.
Видеодан кадр
Бұл туралы Мақсат Дауылбай Facebook желісіндегі парақшасында жазды.
"Мен қазір бірдеңе десем жарылайын деп тұрсыздар..
Сонда да болса “айтпаса сөздің атасының өлетінін” еске салып, өз пікірімді ұсынамын!
Бүгін Қызылорда облысының әкімі Гүлшара Наушақызы Әбдіқалықова Жаңақорған ауданына іс-сапармен барыпты, қазанына ортақтасып емес, қайғысын бөлісуге, індетпен күрескерлердің жұмысымен танысуға, сырқаттардың жағдайын білуге!..
Кемшіліксіз кеңістік жоқ, қоғамдық көліктің бағытын бұрғызған әрекет ауданның ақпарат белсендісінің “жанайқайына” себеп болыпты.
Тағы да оқыңыздар
Төреғали: Бейсен Құранбек "мүмкіндік бар кезде анамның қасында болайын" дейтін
Гүлшара Наушақызы Облыс әкімі басымен ауданға: “мен барамын, жолымда көлік жүрмейтін болсын!..”,-деп хабарласып отырмайтыны анық

Орын алған оқиғаның видеосын жарыса жариялап жатқан жазбаларға негізгі пікірлер “кешірім сұрамай ма?..”-ның айналасында екен
Не үшін? Өзі бермеген тапсырма, өзі жасамаған қателік үшін алдында “әй-шайсыз” келіп, айқайлап тұрған өзінен жасы кіші әйелден кешірім сұрау керек пе еді?.
Мүмкін аяғына жығылу керек шығар?! 
Ой-өкпесін байыппен жеткізгенде болмас па еді?.

Тағы да оқыңыздар
Дене қызуы көтерілсе де қыз ұзатпақ болған ару елдің қаһарына ұшырады (фото)
Видеоны көріп отырмыз, әкім айқайлап қойған сұрақтарына әдеппен жауап берді және сауалдарға толық жауап қатып барып көлігіне отырды, бұл жерде не кінәрат бар?.
Бұдан артық не керек?.
“Ханның қызысыз ба?..”,-дегеніне “жоқ, қарапайым соғыс ардагерінің қызы едім!..” деп тұруы керек пе еді?! 
Көппен бірге бәрін бақылап отырмыз, ақты “ақ” дей алмасақ, әділетін айтып үн қоспасақ адамдығымыз қайда қалады?.

Ұлттық мүддені қаузаған, ашуға ұласқан айқайларға түсіністікпен қарап жүр едім, ашынған халықтың ақиқаты ғой деген пікірде жүр едім
Бүгінгі бұл оқиғаны, оның айналасында көтеріліп тұрған мәселені де жосықсыз демеймін, бірақ, Қазақтың атүстінде жүрген қарғадай қызын қаралау дұрыс емес!.
Сәл түсіністікпен қарау керек, халыққа, туған жерге қызмет етемін деп келген адамның меселін қайтаруға тырыспау керек!.

Тағы да оқыңыздар
"Айтарым бар": Дене қызуымен қыз ұзатпақ болған ару желіде ақталды (видео)
Ақыры қалай болар екен деп отыр едік, әкім халыққа түсініктеме беріпті..
Бұдан кейін де қаралауды тоқтатпау тым артық болады!.

Айта кетейік, осыған дейін әлеуметтік желіде Жаңақорған ауданының тұрғыны Қызылорда облысының әкімі келеді деп жолды жауып тастағанын айтып, видео жариялаған болатын.
Осы видеоға қатысты кейінірек Гүлшара Әбдіхалықова түсініктеме берді.
