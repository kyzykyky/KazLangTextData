Қазақстандықтар елде енгізілген карантин режиміне байланысты берілетін 42500 теңгеге қатысты телефондарына келе бастаған хабарламалар туралы айтты деп жазады KAZ.NUR.KZ.
Көрнекі фото: pixabay.com
Cмс хабарламалардың скриншоты Instagram-дағы krispi.almaty парақшасында пайда болды
Хабарламада смсті алушының 42 500 теңгені проактивті форматта алуға келісетіні не келіспейтіні нақтыланады.
Фото: instagram.com/krispi.almaty
Еңбек және халықты әлеуметтік қорғау министрлігінде мұндай хабарламалардың 700 мың қазақстандыққа жіберілгенін, олардың мәліметтері төтенше жағдай кезінде төлем алушылардың деректер базасында тіркелгенін түсіндірді

Аталған 700 мың адамның шілде айындағы жәрдемақыны алуға өтініш берушілер екендігі атап өтілді
Өйткені, талдауларға сәйкес, олардың қызметі елдегі қатаң карантиндік шектеулердің салдарынан тоқтап қалған.
Еңбек және халықты әлеуметтік қорғау министрлігі смс-хабарлама алған қазақстандықтар республикадағы эпидемиологиялық жағдайға байланысты кірісінен айырылғанын растап, хабарламаға жауап беруі керек екенін мәлім етті

Тағы да оқыңыздар
Министрлік: 42500 теңгенің қайта төлене бастауы туралы ақпарат жалған
Осыдан кейін оларға ең төменгі жалақы мөлшері - 42 500 теңге мөлшерінде төлем тағайындалады.
Мұндай хабарлама алмаған адамдар "Электрондық үкімет" веб-сайты, 42500.enbek.kz порталы, Aitu мессенджері және басқа да тәсілдер арқылы өздері өтінім тастай алады

Естеріңізге сала кетейік, 42500 теңгеге өтінім беру бүгін басталды

