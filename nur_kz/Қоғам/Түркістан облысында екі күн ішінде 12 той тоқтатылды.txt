Түркістан облысында демалыс күндері карантинге қарамастан өткізілген 12 той тоқтатылған
Жасырын той өткізгендерге  ӘҚБ туралы кодекстің 425-бабы 1 тармағы бойынша хаттама толтырылып, 30 айлық есептік көрсеткіш көлемінде айыппұл салынған деп хабарлайды KAZ.NUR.KZ.
Көрнекі фото: pixabay.com
Атап айтқанда, Түркістан облысы Қазығұрт және Төлеби аудандарының тұрғындары 32-50 адамның басын қосып, қыз ұзату тойын өткізген

Сайрам ауданында мобильді топ қыз ұзату, екі  беташар, бір отбасылық отырыстың үстінен түскен
Арыста үш беташар мен бір қыз ұзату тойы тоқтатылған

Сонымен қатар Келес ауданы Біртілек ауылдық округі Жолбасшы ауылында жергілікті тұрғын 30 адамды жинап, беташар өткізген.
Сондай ақ Түркістан облысының Төлеби ауданы аумағында төрт демалыс аймағының карантин талаптарын бұзып, жұмысын жалғастырғаны анықталды

Тағы да оқыңыздар
Елордада карантинде қонақ шақырып, сауық кешін ұйымдастырған тұрғын ұсталды
Облыстық тауарлар мен көрсетілетін қызметтердің сапасы мен қауіпсіздігін бақылау департаментінің баспасөз қызметі мәлім еткендей, тәртіпке бағынбаған демалыс орындарына 230 АЕК көлемінде айыппұл салынған.
Айта кетейік, бұған дейін Түркістан облысы Сайрам ауданы полицейлерінің карантин кезінде қонақ шақырып, той өткізген тұрғындарды анықтап, жиынды тоқтатқанын хабарлағанбыз.
