"Әскерилендірілген теміржол күзеті" АҚ Ақтөбе филиалының ұжымы Мұхамбет Тержан есімді балалар үйінде тәрбиеленген бозбалаға баспана кілтін табыс етті деп хабарлайды KAZ.NUR.KZ.
Фото: NUR.KZ
Мұхамбет Тержан 2,5 жасынан Ақтөбедегі балалар үйінде тәрбиеленген
Жасөспірім 13 жасынан бастап "Әскерилендірілген теміржол күзеті" АҚ Ақтөбе филиалының патронаттық тәрбиесінде болған

Мекеме қызметкерлері жетім баланың есепшотына алты жыл бойы ақша салып тұрған
Мұхамбет кәмелеттік жасқа толғанда оған баспана кілті табысталып отыр

Тағы да оқыңыздар
Алматы облысында ер азамат бұрынғы сүйіктісін терезе арқылы алып қашып кеткен
Фото: NUR.KZ
Мекеме басшылығының ұйымдастыруымен жиналған ақшаға отбасылық жатақханадан 1 бөлмелі пәтер алынып, ішіне жөндеу жұмыстарын да күзетшілердің өздері жасаған

Түсқағазы мен еденінен бастап жаңартылған баспана қазір жарқырап тұр
Үйге қажетті кілемдер, диван, асхана жиһазы, интернетке қосылған теледидар мен перделерге дейін алынған

Тағы да оқыңыздар
Ұстаз Абдуғаппар Сманов 50 жасында дүниеден озды
Фото: NUR.KZ
Ақтөбе көлік коммунакация  және жаңа технологиялар колледжінің 2 курс студенті Мұхамбет Тержан қамқор ағаларына алғысын жеткізді
 
 "Балалар үйінде тұрғанда бұл кісілердің келгенін көріп қуанытын едім
Жазда лагерьге жіберіп, ойын-сауық орталықтарына апаратын
Әр мереке сайын үйлеріне бардым
Алты жылдан аса маған қамқорлық көрсетті
Өмірдің ақ пен қарасын тануға үйретті
Енді баспаналы болдым
Жасаған жақсылықтарыңыз мың есе сауап болып қайтсын
Қызметтеріңізге табыс тілеймін", - дейді Мұхамбет Тержан

