Әділет министрі Марат Бекетаев карантин кезінде кімдер қылмыстық жазаға тартылуы мүмкін екенін жеткізді деп хабарлайды KAZ.NUR.KZ порталы Sputnik Қазақстан агенттігіне сілтеме жасап.
Көрнекі фото: Sputnik / Табылды Кадырбеков
Бұл туралы Марат Бекетаев орталық коммуникациялар қызметінде өткен онлайн брифинг барысында мәлімдеді.
Оның сөзінше, той өткізетін адамдар әкімшілік құқық бұзушылық кодексінің 425-бабы ("Халықтың санитариялық-эпидемиологиялық саладағы заңнама талапбын бұзу") бойынша жауапқа тартылады. 
Бекетаев қонақтар инфекцияны жаппай жұқтырғаннан кейін науқастардың біреуі қайтыс болса, тойдың иесі қылмыстық жазаға да тартылуы мүмкін екенін жасырған жоқ.
Айта кетейік, қазіргі карантин кезінде кодекстің 462-бабы да қолданылады
Оған сәйкес, жеке тұлғаларға – 3-7 АЕК (1 АЕК - 2 778 теңге) , лауазымды адамдарға, шағын кәсiпкерлiк субъектiлерiне немесе коммерциялық емес ұйымдарға – 10-200 АЕК, орта кәсіпкерлік субъектілеріне – 20-300 АЕК, ал ірі кәсіпкерлік субъектілеріне 50-400 АЕК көлемінде айыппұл салу қарастырылған.
Еске сала кетсек, осыған дейін мемлекет басшысы елдегі коронавирус жағдайына байланысты карантин режимі тағы екі аптаға ұзартылатынын мәлімдеді.
