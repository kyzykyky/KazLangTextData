Түркістан облысының тұрғыны Болат Баймұрзаев жергілікті тәртіп сақшыларының жұмысына көңілі толмайтынын мәлімдеді
Оның сөзінше, 27 жастағы інісі Әуезханды көз алдында өлімші етіп сабаған қылмыскерлер әлі күнге жазасын алмай жүр
Ер адам ішкі істер министрлігі мен бас прокурордан көмек сұрайды деп жазады KAZ.NUR.KZ порталы Астана телеарнасына сілтеме жасап.
Көрнекі фото: Sputnik / Табылды Кадырбеков
Телеарна таратқан ақпаратқа сәйкес, қайғылы жағдай осы жылы мамыр айында орын алған

Шағымданушы інісі тұрмыстағы келіншекпен байланыста болғанын жасырмады
Бұны қыздың әкесі біліп қалып, жергілікті қылмыс әлемінің серкелерін шақыртқан көрінеді.
Осылайша, Әуезхан соққыға жығылып, соның салдарынан жәбірленуші ауруханада төрт күн ес-түссіз жатып көз жұмыпты
 
Полицияның мәліметінше, төбелеске қатысы бар екі күдікті қолға түскен
Қалған төртеуі куәгерге айналыпты

Болат Баймұрзаев інісімен байланыста болған келіншек пен оның әкесін де жауапқа тарту керек, деп отыр.
Полиция департаменті бұл істің жіті қаралып жатқанын мәлімдеді
Ведомство дерегінше, "Денсаулыққа қасақана ауыр зиян келтіру", "Абайсызда жәбірленушінің өліміне әкеп соғу" баптары бойынша қылмыстық іс қозғалған

Ал Болат Баймұрзаевқа марқұмның өліміне себепші болған бұзақылар қысым көрсетіп жатқан көрінеді
 
Автор: А
Төребекқызы

