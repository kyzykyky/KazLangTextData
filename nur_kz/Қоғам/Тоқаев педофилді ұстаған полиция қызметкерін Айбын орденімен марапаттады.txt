Мемлекет басшысы Қасым-Жомарт Тоқаевтың жарлығымен Алматыда педофилді ұстаған полиция майоры Бақытжан Бәкіров ІІ дәрежелі "Айбын" орденімен марапатталды
Бұл туралы KAZ.NUR.KZ порталы Ішкі істер министрлігінің баспасөз қызметіне сілтеме жасап хабарлайды.
Фото: Polisia.kz
Еске сала кетсек, 11 шілде күні Алматыда үй тонап, кәмелетке толмаған жасөспірімді зорлады деп күдіктелген ер азамат құқық қорғау органдары қызметкерлерінен қашу кезінде 13-қабаттан секіріп кеткенін жазған болатынбыз.
Кейінірек 36 жастағы полиция майоры Бақытжан Бәкіров те қылмыскерді ұстау үшін адам сенгісіз жағдайға барғаны анықталды
Тәртіп сақшысы күдіктінің артынан жоғары қабаттан секірген екен.
Бәкіров осы әрекеті үшін Ішкі істер министрі Ерлан Тұрғымбаевтың "Құқық тәртібін қамтамасыз етуде қосқан үлесі үшін" медалімен марапатталды
Медальді Алматы қалалық полиция департаментінің бастығы Қанат Таймерденов табыстады.
