Атырау облысында COVID-19 індетімен күреске 2 мыңнан аса медицина қызметкері тартылған деп хабарлайды KAZ.NUR.KZ ҚазАқпарат агенттігіне сілтеме жасап.
Көрнекі фото: NUR.KZ
Бұдан бөлек, өңірде қазіргі уақытта 278 медицина қызметкері тапшы
Қазіргі уақытта облыстағы дәрігерлер жетіспеушілігі мәселесі шешімін тауып жатыр
Ол үшін ішкі ресурстарды пайдалану туралы шешім қабылданып, медицина факультетінде оқитын жоғары курс студенттері пандемиямен күреске тартылды

Өткен демалыс күндері Атырау облысына Батыс Қазақстан медицина университетінің 32 түлегі, еліміздің медициналық жоғары оқу орындарында оқып жатқан атыраулық 102 интерн мен резидент келді

Қалған 70 дәрігер бір айдың ішінде келеді деп күтілуде
Айта кетейік, бұған дейін өңірге Ақтөбе облысынан - 8 дәрігер, Ресей Федерациясынан - 11 дәрігер, оның ішінде Астрахан облысынан 5 дәрігер келген еді
Бүгінде олар облыстағы медициналық мекемелерде қызмет атқаруда.
Естеріңізге сала кетейік,  Қазақ тағамтану академиясының президенті, медицина ғылымдарының докторы Төрегелді Шарманов індет кезіндегі тамақтану мен гигиенаның рөлі туралы айтып берді
 Оның сөзінше, бірінші кезекте науқастың тамағына ерекше көңіл бөлу қажет.
