Алматы қаласында қылмыскерді ұстау кезінде тұрғын үйдің он үшінші қабатынан секірген полиция қызметкері Бақытжан Бакиров медальмен марапатталды деп хабарлайды KAZ.NUR.KZ порталы Polisia.kz-ке сілтеме жасап.
Фото: Polisia.kz
Еске сала кетсек, осыған дейін Алматыда үй тонап, кәмелетке толмаған жасөспірімді зорлады деп күдіктелген ер азамат құқық қорғау органдары қызметкерлерінен қашу кезінде 13-қабаттан секіріп кеткенін жазған болатынбыз.
Кейінірек 36 жастағы полиция майоры Бақытжан Бакировтың да қылмыскер ұстау үшін адам сенгісіз жағдайға барғаны анықталды
Тәртіп сақшысы да күдіктінің артынан жоғары қабаттан секірген екен.
Бакиров осы әрекеті үшін Ішкі істер министрі Ерлан Тұрғымбаевтың "Құқық тәртібін қамтамасыз етуде қосқан үлесі үшін" медалімен марапатталды
Медальді Алматы қалалық полиция департаментінің бастығы Қанат Таймерденов табыстады.
