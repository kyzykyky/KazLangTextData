Жамбыл облысында коронавирус пен пневмонияны емдеуге қолданылатын дәрі-дәрмектердің тапшылығы мәселесі шешіліп жатыр
Өңірге 9-11 шілде аралығында 98 млн 383 мың теңгеге дәрі-дәрмек партиясы жеткізілген
Бұл туралы KAZ.NUR.KZ Жамбыл облысы әкімдігінің баспасөз қызметіне сілтеме жасап хабарлайды.
Фото: zhambyl.gov.kz
Әкімдік ақпарынша, облыстық денсаулық сақтау басқармасы "СК-Фармация" ЖШС-нің өңірдегі өкілдігімен бірлесіп, жетіспеушілігі туындап отырған дәрі-дәрмектер бойынша өтінім жіберген.
Нәтижесінде, 9-11 шілде аралығында 98 миллион 383 мың теңгеге дәрі-дәрмектердің ауқымды партиясы жеткізілген
Олар пневмония және COVID-19-ды емдеуге арналған.
Денсаулық сақтау басқармасының басшысы Марат Жұманқұлов атап өткендей, препараттар облыстық ауруханаларға үлестірілген
Қазіргі таңда дәрі-дәрмектер аудандық медициналық мекемелерге жіберіліп жатыр.
Жеткізілген дәрі-дәрмектердің қатарында антибиотиктер (1300 ампула), антикоагулянттар (2585 ампула), витаминдер (45,170 ампула), дексаметазон (1850 ампула) бар.
Тағы да оқыңыздар
"Кейде эмоцияға ерік береді": Жеңіс Қасымбек дәрігерлер үшін кешірім сұрады
Оның айтуынша, дәрі-дәрмектер дәріханаларға да жеткізілмек.
Айта кетейік, Фармацевтикалық қызметті қолдау және дамыту қауымдастығының президенті Марина Дурманова онлайн-брифинг кезінде алматылықтарды өз-өзін емдеумен айналыспауға, дәрілерді артығымен сатып алмауға шақырды.
