Еңбек және халықты әлеуметтік қорғау министрі Біржан Нұрымбетов табысынан уақытша айырылған азаматтарға берілетін 42500 теңге жәрдемақы кей тұрғындарға проактивті түрде тағайындалатынын мәлім етті деп хабарлайды KAZ.NUR.KZ порталы.
Көрнекі фото: pixabay.com
Бұл туралы Біржан Нұрымбетов орталық коммуникациялар қызметінде өткен онлайн брифинг барысында айтты.
Тағы да оқыңыздар
Алматылықтар күшейтілген карантин кезінде төлемдерге өтініш бере ала ма
Нұрымбетов министрлік жәрдемақыны проактивті форматта тағайындауды қарастырып жатқанын жеткізді

"Өткенде 42500 теңгені сәтті алған тұрғындарды сараптай келіп, жағдайы өзгермеді-ау деп болжаған кісілерге сұрау жіберіп жатырмыз
"Сіз өткенде 42500 теңге алдыңыз, бұл жолы да табысыңыздан айырылдыңыз ба" деген СМС жібердік
"Иә" деген жауап келсе, сол тұрғынға еш өтінішсіз төлем тағайындау шарасын жасаймыз

Естеріңізге сала кетейік, осыған дейін премьер-министр Асқар Мамин үкімет отысында шілде айында әлеуметтік жәрдемақы кімдерге берілетінін айтқан еді.
