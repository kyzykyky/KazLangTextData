Мүгедектердің қоғамдық бірлестігі елорда әкімдігін сотқа берді
Белсенділер елорда күні пандемияға қарсы атылған от шашуға наразы екенін білдірген деп хабарлайды KAZ.NUR.KZ порталы Еуразия бірінші арнасына сілтеме жасап.
Фото: Желіден алынды
Қоғам белсендісінің айтуынша, отшашуға жұмсалған қаражат шамамен 1,5 миллиард теңге
Ол "бұл қаржы науқастарды емдеуге жұмсалуы керек еді" деген пікірде.
Сонымен қатар, әкімдіктің әрекеті "ақшаны демеушілер бөлді" деген түсініктемемен ақталмауы керек дейді.
Белсенділер отшашу тыныштық туралы заңды бұзғанын жеткізді.
Тағы да оқыңыздар
"Саябақтар жабылмайды": Алматыда демалыс күндері қандай шектеулер болады
Айта кетейік, бұған дейін елордадағы отшашуға қатысты қарсы пікірін Димаш Құдайберген жеткізген болатын
Тума талант дәрі-дәрмек пен тыныс алу аппараттарына ақша жетіспей жатқанда, бұл шараны ұйымдастыру мүлдем орынсыз болды деп есептейді.
Оған қоса, Алтынай Жорабаева да бұл шулы тақырыпқа қатысты өз ойын айтты
Ол отшашуды қазақстандықтардың көңілін көтеру және дәрігерлердің құрметіне жасағанын айтқан әкімдік өкілдеріне шүйлікті.
