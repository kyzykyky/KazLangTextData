Атырау облысының мемлекеттік қызметкерлері, қоғам қайраткерлері мен белсенділері мемлекет басшысы Қасым-Жомарт Тоқаевқа хат жолдап, коронавирус инфекциясы өршіп тұрған өңірге шұғыл көмек көрсетуді өтінді деп хабарлайды KAZ.NUR.KZ порталы.
Көрнекі фото: NUR.KZ
Хаттың толық мәтіні Ақ Жайық газетінде жарық көрді.
Онда Атырау облысының басына қара бұлт үйіріліп, коронавирус инфекциясын жұқтырған науқастар саны күн санап артып жатқаны жазылған.
Тағы да оқыңыздар
Атыраулықтар медицина қызметкерлеріне күнделікті түскі ас таратуда
Мемлекеттік қызметкерлері, қоғам қайраткерлері мен белсенділері барлық емханалар жабылғанын, әсіресе Қызылқоға, Мақат аудандарындағы жағдай қиын екенін жеткізген

Хатқа қол қойғандардың арасында Қазақстан Республикасының мемлекет және қоғам қайраткері, еңбек сіңірген заңгері Ирак Елекеев, Қазақстан Республикасының еңбек сіңірген әртісі, күйші Айгүл Үлкенбаева, этномузыкант, Қазақстан Республикасының еңбек сіңірген қайраткері Еділ Құсайынов, композитор, Қазақстан Республикасының еңбек сіңірген қайраткері Ринат Гайсин, Қазақстан Республикасының еңбек сіңірген қайраткері Сембек Жұмағалиев, "Құрмет" орденінің кавалері Әділ Қойтанов, белгілі әнші Жанна Орынбасарова, қалалық мәслихат депутаты, заңгер Салтанат Рахимова, қоғам қайраткері Ерлан Күмісқалиев, Журналистер Одағының мүшесі, "Айқын" газетінің меншікті тілшісі Тұрсын Қалимова бар.   
Тағы да оқыңыздар
Елімізде екі қала 5 шілдеден бастап жабылады
Айта кетейік, осыған дейін мемлекет басшысы елдегі коронавирус жағдайына байланысты карантин режимі тағы екі аптаға ұзартылатынын мәлімдеді.
Одан бөлек, президент шілде айында мұқтаж жандарға 42 500 теңге төленетінін хабарлады.
 
