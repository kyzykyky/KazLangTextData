Петропавлда 18 жастағы бойжеткен есірткі қылмысын жасады деген күдікке ілінді деп хабарлайды KAZ.NUR.KZ ҚазАқпаратқа сілтеме жасап

Көрнекі фото: sputniknews.kz
СҚО Полиция департаменті баспасөз қызметінің мәліметінше, петропавлдық бойжеткеннен полицейлер 40 граммға жуық мефедрон синтетикалық есірткі тәркілеген

Әсері күшті әрі аса қауіпті есірткінің бұл түрі Солтүстік Қазақстан облысында алғаш рет анықталып отыр

Сондай-ақ, полицейлер пәтерден буып-түйетін материалдарды, ноутбуктарды, таразыны және басқа да есірткі кәсібін растайтын заттарды анықтаған.
Тағы да оқыңыздар
Ақтөбеде автокөлік салонынан салмағы 1,5 келіден асатын марихуана табылды
Тәртіп сақшыларының айтуынша, сотқа дейінгі тергеу материалдарынан күдіктінің бірнеше ай бойы интернет-дүкен арқылы есірткі сатып алып, өзі аса қауіпті затты саудалағаны әшкере болыпты

Қазіргі уақытта сот сараптамасы тағайындалды.
 
