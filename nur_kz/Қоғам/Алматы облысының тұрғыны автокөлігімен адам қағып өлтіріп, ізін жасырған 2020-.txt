Алматы облысында автокөлігімен адам қағып өлтірген жүргізуші оқиға орнынан ізін жасырған деп хабарлайды KAZ.NUR.KZ порталы Polisia.kz-ке сілтеме жасап

Фото: polisia.kz
Жол-көлік оқиғасы 11 шілде сағат 13.30 шамасында Қарасай ауданында орын алған
Полицияға Долан ауылының шетінен ер адамның денесі табылғаны туралы хабарлама келіп түскен.
Тағы да оқыңыздар
Балқашта жүкті әйелді бұрынғы күйеуі аяусыз ұрып-соғып, басын жарған (видео)
Жедел-іздестіру іс-шараларының нәтижесінде Жамбыл ауданынан “Mersedes-Benz 190” маркалы автокөлігінің 25 жастағы жүргізушісі анықталып, ұсталды
Ол бастапқыда машинаның тұрған жерін жасырып, оны көрсетуден бас тартқан, алайда, ұсынылған дәлелдерден кейін әшкереленіп, көлік құралының тұрған жерін көрсеткен.
Аталған дерек ҚР ҚК-нің 345-бабы 3-бөлігі, 346-бабы 1-бөлігі бойынша тіркеліп, тергеліп жатыр.
Айта кетейік, жақында Атырау-Орал тас жолында Toyota Camry маркалы жеңіл көлігінің аударылып, оқиға орнында екі адамның мерт болғанын хабарлағанбыз
Ал ауруханаға жеткізілген жүргізуші мен жолаушы медициналық мекемеде ажал құшты.
 


