Алматы қаласында өз-өзіне қол салмақ болған тұрғынды полиция қызметкерлері құтқарып қалды деп хабарлайды KAZ.NUR.KZ порталы Polisia.kz сайтына сілтеме жасап.
Көрнекі фото: pixabay.com
Ведомство мәліметінше, Айнабұлақ ықшам ауданында қызмет етіп жүрген уақытта тергеуші Елжас Каллимуланов, учаскелік полиция инспекторы Елдос Құдайберген және патрульдік полиция қызметкері Бекжан Әміртаевтан тұратын "Фотон-6" түнгі іздеу тобының бригадасына хабар келген.
Хабарламада 40-44 жастағы белгісіз ер адамның "Ялян" базары маңындағы жолаушылар көпірінің шетінде отырғандығы оның өз-өзіне қол жұмсамақ ойда екені айтылған.
Оқиға орнына жедел жеткен полиция қызметкерлері дереу ер адамды ойынан айнытуға тырысқан
Әңгіме барысында өз-өзіне қол жұмсағысы келген адамның мас екендігі белгілі болған.
Тағы да оқыңыздар
Алматы облысының бас санитар дәрігері қайтыс болды
 Сонымен қатар полиция қызметкерлері бұл әрекетті ерлік деп санамайтынын, бұл олардың жұмысының бір бөлігі ғана екенін атап өтті.

Еске сала кетсек, осыған дейін күдіктіні ұстау кезінде он үшінші қабаттан секіріп кеткен алматылық тәртіп сақшысының марапатталғанын жазған болатынбыз.
