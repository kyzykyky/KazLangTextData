Қобызшы, ұстаз, дирижер, күйші, композитор Қазақстанның еңбек сіңірген қайраткері Оразғали Сейітқазы өмірден озды деп хабарлайды KAZ.NUR.KZ порталы.
Фото: Facebook/Оразғали Сейітқазы
Қаралы хабарды журналист Аманғали Қалжанов Facebook әлеуметтік желісіндегі парақшасында жеткізді.
Өнер иесі Қарқаралы топырағында дүниеге келген
Ол Құрманғазы атындағы консерваторияның прима-қобыз сыныбын Фатима Балғаевадан, қылқобыз сыныбын Дәулет Мықтыбаевтан бітірді
Одан бөлек, Тұрғыт Османовтан дири­жерлікті, Латиф Хамидиден музыкалық шығармаларды оркестрге түсірудің қыр-сырын үйренген

Оразғали Сейтқазы Болат Сарыбаев құрған оркестрдің мүшесі болды
Қазақ кино өнерінің классикасына айналған "Қыз Жібек", "Құлагер" фильмдерінің музыкамен көркемделуіне атсалысты

1974 жылдан бері Семей топырағында жемісті еңбек етті

Осы жылдар аралығында қазақ ұлттық аспаптар оркестріне, үрмелі аспаптар оркестріне, симфониялық оркестрге, хорға, жекелеген музы­калық аспаптарға арнап талай шығарманы лайықтады
Ұстаз ретінде үш әдістемелік оқулық, оннан астам күй, отыздан астам ән жазды.
Фото: Facebook/Оразғали Сейітқазы

