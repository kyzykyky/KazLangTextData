Қазақстанда COVID-19 бен пневмония статистикасы біріктіріледі
Бұл туралы денсаулық сақтау министрі Алексей Цой Орталық коммуникациялар қызметінде өткен онлайн брифингте айтты деп хабарлайды KAZ.NUR.KZ.
Көрнекі фото: pixabay.com
Министрдің айтуынша, статистика 1 тамыздан бастап бірге саналады

ДДСҰ Еуропалық өңірлік бюросымен өткізілген техникалық кеңестерді ескере отырып, біз COVID-19 жағдайларын халықаралық аурулар жіктемесінің жаңа кодтары бойынша кодтауға және есепке алуға көшу туралы шешім қабылдадық.
Тағы да оқыңыздар
Алматыда коронавируспен ауырғандарға қосымша 500 төсек-орын ашылады
Осылайша, COVID-19-дың зертханалық расталған жағдайлары, ПТР тестінің теріс нәтижесі бар, бірақ COVID-19 клиникалық және эпидемиологиялық белгілері бар пневмония жағдайларымен біріктіріледі.
Жинақталған клиникалық тәжірибелерден біз осы аурулар ағымының ұқсастығын және оларды емдеу тактикасына бірыңғай тәсілдерді қолдану қажеттігін атап өтуіміз қажет.
Қазіргі уақытқа дейін Қазақстанда көптеген елдер сияқты COVID-19-дың зертханалық расталған жағдайларын ғана есепке алу жүзеге асырылды.
Сонымен қатар, маусым айының үшінші онкүндігінде қоздырғышты нақтыланбаған, яғни зертханалық расталмаған вирустық пневмонияның өсуі байқалды.
COVID-19 жұқтыру және өлім-жітім статистикасы екі дерек көзінен құралатын болады: Олар: COVID-19 зертханалық расталған жағдайлары және анықталмаған вирустық пневмониялар" ,- деді Цой.
Айта кетейік, елде өткен тәулікте коронавирус жұқтырған тағы 1707 адам тіркелген
Осылайша, қазіргі уақытта Қазақстанда COVID-19 инфекциясы анықталғандар саны 66 895-ке жетіп отыр.
