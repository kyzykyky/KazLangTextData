Қазақстандық дәрігерлер коронавирусқа қатысты мұқият сақтық танытпайды
Ресей денсаулық сақтау министрінің орынбасары Олег Гриднев Нұр-Сұлтан қаласының медициналық мекемелерін аралағаннан кейін осындай тұжырымға келген деп хабарлайды KAZ.NUR.KZ порталы Sputnik Қазақстан-ға сілтеме жасап.
Фото: Sputnik
Ресей денсаулық сақтау министрінің орынбасары жарты күн ішінде бірінші қалалық аурухананың екі бөлімшесіне, тоғызыншы емхана мен елорданың жедел жәрдем станциясын аралап шыққан.
Тағы да оқыңыздар
Петропавлда бес жасар бала коронавирус жұқтырды
Сонымен қатар ресейлік шенеунік 5 шілдеден бастап Қазақстанда енгізілген карантиннің дұрыстығы туралы да айтты
Гридневтің айтуынша, бұл шектеулер елдегі медициналық мекемелерге пациенттердің ағымын азайтады.
Қазақстанға келіп жеткен ресейлік делегация құрамындағы дәрігерлер не істейді деген сұраққа, Олег Гриднев келген дәрігерлердің бәрі Мәскеу облысының ауруханаларында,  Тұтынушылар құқығын қорғау және адам саулығы саласындағы қадағалау жөніндегі федеральдық қызметте (Роспотребнадзор) жұмыс істегенін айтты.
Тағы да оқыңыздар
Оралда коронавируспен ауруханада жатқан пациенттер шу шығарды
Айта кету керек, 6 шілдеде Ресейден арнайы рейспен 32 адамнан тұратын дәрігерлер делегациясы келді
Олардың қатарында реабилитологтар, жұқпалы аурулар жөніндегі мамандар, пульмонологтар мен эпидемиологтар бар.
