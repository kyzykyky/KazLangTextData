Парламент сенатының төрағасы Мәулен Әшімбаев Жалпыұлттық аза тұту күнінде коронавирус инфекциясынан қаза тапқандардың отбасыларына қайғыра көңіл айтты
Ол дүниеден озған әрбір азаматтың мемлекет үшін орны бөлек екенін жеткізді деп жазады KAZ.NUR.KZ.
Фото: senate.parlam.kz
Мәулен Әшімбаев қаралы күндердің артта қалып, қайтадан тыныш заман орнайтынына сенім білдірді

Сенат төрағасы індет құрбандарына арналған жазбасын Facebook парақшасында жариялаған

Өкінішке қарай, пандемия салдарынан көз жұмған жандардың қатарында елдік мұратты ту еткен арыстай азаматтарымыз, зиялы қауым өкілдері, мемлекет және қоғам қайраткерлері, сондай-ақ, өзгенің өмірі үшін соңғы сәтке дейін күресіп өткен дәрігерлеріміз бар
Біз үшін дүниеден озған әр отандасымыздың орны бөлек.⁣⁣ 
Тағы да оқыңыздар
"Елдер жақынын жерлеп жатыр": Асхат Садырбай тойшыл қауымды сынап тастады
Сонымен қатар, Әшімбаев көпті жақынынан айырған індетті тек күш жұмыла жеңуге болатынын айтты.
Қазақ – сан қилы тарихында бұдан да ауыр сынақтардан сүрінбей өткен және талай тар жол, тайғақ кешуден аман қалған халық
Соның бәрінде бекем бірлік пен ырыс-ынтымағымызға табан тіредік

Айта кетейік, бұған дейін індет құрбандарының туыстарына Елбасы Нұрсұлтан Назарбаев көңіл айтқан болатын.
