Елордада жүргізілген кезекті рейд барысында медициналық препараттарды заңсыз саудалаумен айналысқандар ұсталды деп хабарлайды KAZ.NUR.KZ ІІМ баспасөз қызметіне сілтеме жасап.
Көрнекі фото: pixabay.com
Атап айтқанда, Орынбор көшесінде «Фольксваген» автокөлігі тоқтатылып, тексеру барысында Қытайда өндірілген «Lianhua» капсуласының 165 қаптамасы тәркіленген

Бұл препаратты Қазақстан Республикасының аумағында сатуға рұқсат жоқ

Ұсталған жергілікті тұрғын препараттарды сайттардың бірінен алғанын, соны қала аумағында сатып, пайда таппақ болғанын мойындады.
Одан бөлек, полиция қызметкерлері тағы бір азаматтан 6500 масканы тәркіледі

Тағы да оқыңыздар
Алматы дәріханаларындағы парацетамол тапшылығының себебі белгілі болды
8 күннің ішінде Полиция департаменті медициналық маскалар мен қорғаныс құралдарының заңсыз саудасының 36 жағдайын анықтады

Атап айтқанда, 4 500 қаптама дәрі-дәрмек, 238 500 дана маска, градусниктер, қорғаныс халаттары, костюмдер, қолғаптар, медициналық бас киімдер, көзілдіріктер, антисептиктер мен медициналық бұйымдар тәркіленді

Анықталған әрбір оқиғаға қазіргі заңнамаға сәйкес құқықтық баға беріледі

Елорда полицейлері қала тұрғындарын белсенділікке шақырып, дәрі-дәрмекті қымбаттата немесе заңсыз сатқандар анықталса, қалалық Полиция департаментіне жүгінуге немесе 8 (7172) 71-62-91, 71-63-35, 8-747-620-57-93 (WhatsApp), 102 нөмірлеріне хабарласуды сұрайды.
