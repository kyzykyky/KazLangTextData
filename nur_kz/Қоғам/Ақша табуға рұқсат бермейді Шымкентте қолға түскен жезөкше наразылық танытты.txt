Шымкентте карантин талаптарының сақталуын қамтамасыз ету мақсатында үнемі рейдтер өтіп тұрады
Соның нәтижесінде полиция қызметкерлері заңбұзушылық жағдайларының үстінен түсті деп хабарлайды KAZ.NUR.KZ порталы.
Фото: NUR.KZ
Құқық қорғау органдарының қызметкерлері мегополистің Республика даңғылында тексеру жұмыстарын жүргізген
Себебі, тәртіп сақшыларына тұрғындардан жеңіл жүрісті қыздардың "ежелгі кәсібін" жалғастырып жүргені туралы хабарламалар түсіпті.
Арызданушының бірі жезөкшелер тек қана карантин талаптарын ғана бұзып қоймайтынын, сонымен қатар клиент үшін жаға жыртысатынын жеткізген.
Тағы да оқыңыздар
Шымкент тұрғыны анасын "дәрігерлер өлтіргенін" айтып, дабыл қақты
Фото: NUR.KZ
Полиция қызметкерлерін аңғарған қыздар "келісіп тұрған клиенттерінін тастай салып", қаша жөнелген
Алайда тәртіп сақшылары олардың барлығын қолға түсірді.
NUR.KZ тілшісі ұсталғандардың бірін әңгімеге тартып үлгерді
Ол жезөкшелікке ешқандай қатысы жоқ екенін айтып, ақталды.
"Мен құрбыммен бірге қыдырып жүрдім
Сұлу екеніме, маған барлығының тесіле қарайтыны үшін кінәм жоқ шығар
Полицияны көріп, қаша бастадым, басқа не істеуім керек еді", - деді ол.
Қолға түскен екінші ару жұмыс істеуге рұқсат бермегені үшін наразылығын білдірді.
Фото: NUR.KZ
Шымкентте рейдтер жалғасып жатыр
Әр кеш сайын тәртіп сақшылары ондаған заң бұзушылықты анықтайды, бірақ бұл көпшілікке сабақ болмауда.
Еске сала кетсек, осыған дейін танымал тележүргізуші Данияр Есен елордадағы жезөкшелердің бағасын анықтаған болатын.
