Батыс Қазақстан облысында орманнан шыққан өрт ауылға кіріп, 40-тан астам адам қауіпсіз жерге көшірілді деп хабарлайды KAZ.NUR.KZ порталы ҚазАқпарат-қа сілтеме жасап.
Фото: БҚО ТЖД
БҚО ТЖ департаментінің баспасөз қызметі мәлім еткендей, Ақжайық ауданы Бударин ауылдық округі Коловертное ауылынан 10 км жерден шыққан табиғи өрт 13 және 14 шілде күндері 16 гектар аумақты қамтыды.
Фото: БҚО ТЖД
14 шілде күні сағат 18.02-де оқшауланған өрт салдарынан бір тұрғын үй, бір адам тұрмайтын үй және 4 шаруашылық құрылысы жанды
42 адам эвакуацияланып, 15 бас ірі қара, 25 уақ жандық, 30 тауық шығарылды.
Фото: БҚО ТЖД
Аталмыш ауылда 55 үйде 130 адам тұрады
Кейін тұрғындар өз үйлеріне оралды, зардап шеккендер жоқ.
Тағы да оқыңыздар
Жамбыл облысындағы бекетте жанармайы бар вагон өртеніп кетті (фото, видео)
Фото: БҚО ТЖД
14 шілде күні сағат 09.27-де Теректі ауданы Шағатай мен Ақсоғым ауылдары арасында 16 гектар құрғақ шөп пен бұталар отқа оранды.
Фото: БҚО ТЖД
13 шілде күні өңірде 5 табиғи өрт (3 дала, 2 орман өрті) және 9 табиғи жану тіркелді
14 шілде күні де 9 табиғи жану болды
Қазір өрт шарпыған аумақ нақтылану үстінде.
Фото: БҚО ТЖД
Оқиға орнына облыс әкімі Ғали Есқалиев барды
Өңір басшысының тапсырмасына сәйкес жедел штаб құрылып, жағдай бақылауға алынды.
Фото: БҚО ТЖД
Еске сала кетсек, елордада өрт сөндіруге келген көліктің суы таусылып, баспана түгі қалмай жанып кеткені туралы жазған едік.
