Қазақстан мұсылмандары діни басқармасы коронавирус індеті кезінде жаназа намазы мен жерлеу рәсімін өткізуге қатысты халыққа үндеу жасады деп хабарлайды KAZ.NUR.KZ порталы muftyat.kz-ке сілтеме жасап.
Көрнекі фото: wikipedia
Қазақстан мұсылмандары діни басқармасы елімізде жүргізіліп жатқан карантин шараларын сақтай отырып, індеттің алдын алу мақсатында ел азаматтарын жаназа намазы мен жерлеу рәсімін өткізуге қатысты төмендегі талаптарды орындауға және дін қызметкерлеріне барынша қолдау көрсетуге шақырады.
Тағы да оқыңыздар
"Мыңдаған адам жиналды": ҚМДБ Смановтың жаназасына қатысты пікір білдірді
Алла Тағала: "Өздеріңді өз қолдарыңмен қауіп-қатерге салмаңдар", – деп ескерткен ("Бақара" сүресі, 195-аят)
Ардақты Пайғамбарымыз (оған Алланың салауаты мен сәлемі болсын): "Өзгеге және өзіне зиян тигізуге болмайды", – деген (Ибн Мажә)

Сондықтан өз өміріміз бен денсаулығымыз – Алланың бізге берген аманаты
Мұсылман ғалымдары "Залалды жою пайда келтіруден бұрын тұрады" деген (әл-Бахр әл-Мұхит, 7/280)
Қазіргідей жұқпалы аурудың қаупі күшейген кезде одан сақтану – әрбіріміз үшін міндет
Алла Тағала елімізді, халқымызды жаман аурудан, түрлі пәле-жаладан сақтап, тыныштық пен амандық нәсіп еткей!", - делінген ҚМБД хабарламасында

Еске сала кетсек, бұған дейін Қазақстан мұсылмандары діни басқармасы карантин жағдайында Құрбан айтты атап өту тәртібін түсіндірген болатын.
