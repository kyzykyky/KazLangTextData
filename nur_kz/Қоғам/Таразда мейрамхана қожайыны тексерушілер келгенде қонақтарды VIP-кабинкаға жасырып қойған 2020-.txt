Жамбыл облысындағы рейд барысында карантиндік шараларды бұзған нысандар анықталды
Олардың арасында шектеу шараларына қарамастан жұмыс істеген мейрамхана да бар деп хабарлайды KAZ.NUR.KZ облыстық әкімдіктің ресми сайтына сілтеме жасап.
Көрнекі фото: pixabay.com
Әкімдің мәліметінше, Жамбыл облысында карантиндік шаралардың сақталуын   бақылау күшейтілуде
Күн сайын әкімдік, полиция, санитарлық қызмет, қоғам және БАҚ өкілдері енген мобильді топтар көңіл көтеру орындарына рейдтер өткізіп, карантин режимін бұзушыларды анықтауда

Атап айтсақ, Тараз қаласындағы қонақ үйлердің бірінде карантин талаптарының бұзылуы анықталған
Онда бір топ адам спиртік ішімдік ішіп, бассейнге түсіп демалған.
Осындай жағдай облыс орталығындағы мейрамханалардың бірінде де орын алған
Мекеме басшылығы рейд тобын көре сала, 40-қа жуық клиентті үш VIP-кабинкаға жасыруға тырысқан
Нәтижесінде олардың ауру жұқтыру қаупін жоғарылатқан
Тексерушілерге есіктерді ашу үшін құтқарушылардың көмегіне жүгінуге тура келген.
Тағы да оқыңыздар
"Біз оларды қорғаймыз": Цой ел аймақтарында дәрігерлердің қудалануы туралы айтты
Осындай бұзушылықтар қаладағы басқа да ойын-сауық орындарында да кездескен
Рейд нәтижесінде бір түнде шамамен 2 миллион теңге айыппұл салынып, хаттамалар толтырылды.
Сондай-ақ, мобильді топтар карантин кезеңінде қоғамдық тамақтану объектілерінің санитарлық-эпидемиологиялық талаптары мен жұмыс жағдайларын белсенді түрде түсіндіруде.
Айта кетейік, бұған дейін павлодарлық полицейлер тексеріс кезінде мейрамханада дастархан дайындап, қыз ұзату өткізгелі жатқан тұрғындарды анықтағанын хабарлаған  едік

