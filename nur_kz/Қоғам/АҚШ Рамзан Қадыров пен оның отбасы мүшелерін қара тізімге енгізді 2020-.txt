Мемлекеттік хатшы Майк Помпеоның мәлімдемесіне сәйкес, АҚШ мемлекеттік департаменті Шешенстан басшысы Рамзан Қадыровты қара тізімге енгізген деп хабарлайды KAZ.NUR.KZ порталы РИА Новости-ге сілтеме жасап.
Фото: t.me/RKadyrov_95
Бұл шешім республика басшысының әйелі Медни Қадыроваға және қыздары Айшат пен Каринаға (Хадиджат аға) да қатысты.
Айта кетейік, қара тізімге ену АҚШ-қа кіруге тыйым салынады дегенді білдіреді.
Мемлекеттік хатшы 2018 жылы АҚШ пен тағы 15 мемлекет ЕҚЫҰ мәскеулік механизмін жасап, "Қадыров мырзамен кикілжіңге түскен ЛГБТ-тұлғалар, құқыққорғаушылар, тәуелсіз БАҚ өкілдері мен басқа да азаматтарға қатысты теріс әрекеттер туралы қорқынышты хабарламаларға" байланысты фактілерді анықтау бойынша миссия құрғанын еске салды.
Тағы да оқыңыздар
Дәрі-дәрмекті қымбат немесе заңсыз сататындарға қандай жаза беріледі
Оның айтуынша, миссия осындай заң бұзушылықтардың болғанын анықтаған
Помпео, сонымен қатар, аймақ басшысы коронавируспен күресу сылтауымен "Шешенстандағы адам құқығын одан әрі бұзып жатыр" деген алаңдаушылық білдірді.
Еске салсақ, бұған дейін Шешенстан Республикасының басшысы Рамзан Қадыров жергілікті билікпен жиналыс өткізу кезінде Владимир Путинді өмір бойына Ресей президенті етіп сайлауға шақырған болатын.
