Елімізде коронавирус індетінің құрбаны болған азаматтарды еске алуға байланысты бүгін - Жалпыұлттық аза тұту күні жарияланды деп хабарлайды KAZ.NUR.KZ порталы.
Көрнекі фото: pixabay.com
Еске сала кетсек, 13 шілде Қазақстанда Ұлттық аза тұту күні болып жарияланған болатын

Бұл туралы 8 шілде күні мемлекет басшысы Қасым-Жомарт Тоқаев республикалық телеарналар арқылы Қазақстан халқына жасаған үндеуінде айтқан еді.
Тағы да оқыңыздар
"Халық болмаса кімге керекпіз": Қазақ жазушысы індетке байланысты Тоқаевқа ұсыныс айтты
Президент бүкіл күш жігерімізді жинап, індетпен күресе беруіміз керектігін айтты.
Астана ​уақытымен бүгін сағат 12.00-де республикалық телеарналар эфирінде бір минуттық үнсіздіктің тікелей көрсетілімі ұйымдастырылады.
Аза тұту күнінде Қазақстан бойынша мемлекеттік органдардың, сондай-ақ, дипломатиялық өкілдіктердің ғимараттарындағы мемлекеттік Ту түсіріледі.
Соңғы мәліметтер бойынша, елімізде індет салдарынан 375 науқас қайтыс болды
Қайғылы жағдайдың басым бөлігі елордада тіркелген (81 адам).
 
