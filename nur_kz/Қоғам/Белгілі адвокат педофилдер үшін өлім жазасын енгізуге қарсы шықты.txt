Танымал адвокат, заңгер Абзал Құспан әлеуметтік желідегі парақшасында педофилияға қатысты өз ойын білдірді деп хабарлайды KAZ.NUR.KZ порталы.
Фото: Facebook/Абзал Құспан
"Кешелі-бері бірнеше журналистке педофилияға қатысты сұқбат бердім. 
Ең негізгі сұрақ өлім жазасын енгізуге қатысты; қарсымын, себеп:
а) қылмыстың бәрі айқын (очевидный) сипатқа ие бола бермейді, тиісінше резонансты істерді қалайда ашу мақсатында ҚҚ органдары іске қатысы жоқ адамды құрбан ете салуы мүмкін және оған олар саналы түрде барады
Әдетте, ондай адамдар (құрбан/жертва) не қаржысы, не ықпалды танысы (тірегі), тиісінше сұрауы жоқ қарапайым отбасы мүшелерінен таңдалып алынады
Ал сотымыз алдына келгенді соттай салатынына күмәніңіз болмасын!
Тағы да оқыңыздар
"Сұмдық трагедия": Тоқаевтың кеңесшісі еліміздегі жағдай туралы айтты
ә) қателік
Тергеуде де, сотта да адами фактор әсері тым жоғары
Сот қателігі - жемқорлық пен дилетантизм батпағында қайраңдаған ҚР тұрмақ, небір дамыған елдерде де орын алуда, оған тарихтан мысал жетеді.
б) кәсібиліктің төмендігі/жоқтығы
Басқа саланы білмесем де, ҚҚ жүйесінде дилетанттар жетіп артылады! Оның үстіне соңғы кезде жаппай орын алған, заңгер мамандығына кез келген жерде, кез келген ЖОО-да дайындай беру де бүгіндері өз жемісін беруде...
Тағы да оқыңыздар
"Бұл - біздің жеке сценарий": Тоқаевтың кеңесшісі елдегі ахуал жайлы шындықты айтты
Барлық қылмыскерге тән ортақ нәрсе өздерін ешқашан ұстатпайтын Фантомас сезінетіндері
Әйтпесе, қазіргі өзгеріс бойынша ең кемі 10 жыл айрықша (особый) режимге сотталу + кастрацияға ешқайсысы қуана қоймасы анық.
- гуманизм
Ол жайлы айтпай тұра тұрайын әзірге", - деді Абзал Құспан Facebook әлеуметтік желісіндегі парақшасында.
Тағы да оқыңыздар
Нұр-Сұлтанда ер адам бұрынғы әйелін 8 рет пышақтаған
Заңгер ойын қорытындылай келе көп балалы ата-ана ретінде Сәтпаев тұрғындарын толық қолдайтынын жеткізді
Оның сөзінше, қиратса да, бүлдірсе де мүлік - адам өмірі, адам тағдырынан жоғары болмау керек.
Еске сала кетсек, 23 шілде күні түнде Сәтбаев қаласында 5 жастағы қыз бала жоғалып кетіп, кейін бөтен пәтерден табылды
Полиция қызметкерлері күдіктіні ұстаған, алайда жергілікті тұрғындар оны өздеріне беруді талап еткен.
Ал 24 шілде күні орталық коммуникациялар қызметінде өткен онлайн брифингте ішкі істер министрі Ерлан Тұрғымбаев Сәтпаев қаласындағы жағдайға байланысты түсініктеме берген болатын.
 
