 Мемлекет басшысы Қасым-Жомарт Тоқаев республикалық телеарналар арқылы елімізде қалыптасқан ахуалға байланысты жасаған үндеуінде Қазақстанның денсаулық сақтау жүйесі коронавирус індетіне тойтарыс беруге дайын болмағанын айтты
Бұл туралы KAZ.NUR.KZ Ақордаға сілтеме жасап хабарлайды

Фото: Берік Уәлидің Facebook парақшасынан алынды
Президенттің сөзінше, коронавирустың таралуына байланысты денсаулық сақтау жүйесіне көп ауыртпалық түсуде.
Тағы да оқыңыздар
Президент: Биліктегілер де – өздеріңіз секілді ет пен сүйектен жаралған адамдар
"Бұл індетті адамзат жуық арада жеңе қоймас
Алайда, уайым мен қайғыға батып, түрлі қауесеттерге сеніп, еңсемізді түсіруге тағы да болмайды.
Салмақты, сабырлы болайық!
Біздің жұмысымыз – айқын, қоғам алдында ешнәрсені жасырмай, ашық айтамыз
Болашақта да солай болады.
Бүкіл күш жігерімізді жинап, індетпен күресе беруіміз керек", - дейді Қасым-Жомарт Тоқаев.
Естеріңізге сала кетейік, 13 шілде елімізде коронавирустан қайтыс болғандарды Ұлттық аза тұту күні болып жарияланды

