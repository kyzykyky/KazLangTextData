Сербия астанасы Белградтың орталығына наразы жұрт жиналып, ел президенті Александр Вучичтің COVID-19 індетінің қарқын алуына байланысты карантин шектеулері қайта енгізіледі деген мәлімдемесіне наразылық білдірді деп хабарлайды KAZ.NUR.KZ порталы "Азаттық радиосына" сілтеме жасап.
Сербиядағы наразылық
Фото: globallookpress.com
Жиналған халық парламент ғимаратын басып алмақ болып, полициямен қақтығысып қалды
Полицейлер оларды тарату үшін көз жасаурататын газ қолданды.
Мыңнан астам адам қатысқан наразылық Вучичтің 7 шілдедегі мәлімдемесінен кейін басталды
Президент Белградтағы жағдайдың қиын екенін, 1,3 миллион тұрғыны бар қаланың ауруханаларында бос орын жоқтың қасы екенін айтқан болатын.
Кейбір наразы тұрғындар үкіметтің коронавируспен күрес шараларын сынға алып, Вучичтің отставкаға кетуін талап етті
Өзгелері алау тұтатып, полицияға тас лақтырды.
Тағы да оқыңыздар
Мәскеуге келген қырғыз басшысы вирустың "кесірінен" шеруге қатыса алмады
Сербиядағы COVID-19 ахуалы 21 маусымдағы парламент сайлауынан бірнеше апта бұрын экономика “қайта ашқан” соң қатты ушыға бастады
Биліктің сыншылары Вучичті шектеулерді өзіне керек сайлауды өткізу үшін ғана босаңсытты деп айыптады
Сайлауда Вучич төрағалық ететін “Сербияның прогрессивті партиясы” мен оның коалициясы жеңіске жетті.
7 шілдедегі баспасөз мәслихатында Вучич сол күннен бастап бес адамнан артық жиналуға болмайтынын, үкіметке жағдайды қайта бағалау үшін демалыс күндеріне комендант сағатын енгізу туралы өтініш білдіретінін айтты.
Тағы да оқыңыздар
Алматы дәріханаларындағы парацетамол тапшылығының себебі белгілі болды
Президенттің сөзінше, шектеулердің қалай болатыны 8 шілде күні қарулы күштердің басшылығымен кездесуден кейін белгілі болады.
Ресми деректерге сәйкес, елде коронавирустан 330 адам қайтыс болған
Елде коронавирус ел алғаш 6 наурызда анықталса, бүгінде вирус жұқтырғандар 16 719-ке жетті.
Еске сала кетейік, бұған дейін Бразилия президенті Жаир Болсонару өзінен коронавирус анықталғанын растаған болатын.
