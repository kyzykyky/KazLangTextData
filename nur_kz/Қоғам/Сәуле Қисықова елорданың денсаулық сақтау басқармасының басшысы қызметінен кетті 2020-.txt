Сәуле Қисықова елорданың денсаулық сақтау басқармасының басшысы қызметінен босатылды
Басшының міндетін оның орынбасарларының бірі Әлия Рүстемова атқарады деп хабарлайды KAZ.NUR.KZ.
Сәуле Қисықова
Фото: аstana.gov.kz
Нұр-Сұлтан қалалық денсаулық сақтау басқармасының баспасөз хатшысы Айжан Иса Сәуле Қисықованың басқарма басшысы қызметінен кеткені туралы ақпаратты растады.
Ол Қисықованың нақты қандай қызметке ауысқанын хабарламады, тек басқа ақпараттың жоқтығын жеткізді

Баспасөз хатшысының ақпаратына сәйкес, Қисықованың орынбасарларының бірі Әлия Рүстемова басшының міндетін атқарады.
Еске сала кетсек, 7 шілде күні орталық коммуникациялар қызметіндегі онлайн-брифинг кезінде Нұр-Сұлтан денсаулық сақтау басқармасының басшысы Сәуле Қисықова жаздың алғашқы айында елордада пневмониямен ауыратындар саны өткен жылдағы көрсеткішпен салыстырғанда екі есеге артқанын айтқан еді.
Тағы да оқыңыздар
Қазақстандағы Грузия елшісі коронавирус жұқтырды
Оған қоса, елордалық Денсаулық сақтау басқармасының басшысы күнделікті ауруханаға пневмония мен коронавирус инфекциясы диагнозымен 350-400 адам түсетінін  мәлімдеген болатын

Ресми статистикаға сәйкес, бүгінгі күнге дейін Нұр-Сұлтанда коронавирус жұқтырудың 7 149 жағдайы тіркелген.
