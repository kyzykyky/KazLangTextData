Отандық телеарна 42 500 теңге әлеуметтік төлемге өтініш берген өнер иелерінің есімдерін атады
Олардың арасында есімі ел арасында кеңінен танылған эстрада жұлдыздары да бар деп хабарлайды KAZ.NUR.KZ порталы Еуразия бірінші арнасына сілтеме жасап.
Көрнекі фото: pixabay.com
Телеарна таратқан ақпаратқа сәйкес, 42500 теңгеге өтінім берген әртістердің арасында танымал әншілер Қарақат Әбілдина, Бағлан Әбдірайымов, Серікбол Сайлаубек, Дидар Кәден, сазгер Сара Жүнісбек, актер Дәурен Айдарқұлов, "Алашұлы" тобының бұрынғы мүшесі Әзімбек Байлин мен өнердегі басқа да әріптестері бар
  
"Бәйтерек" тобының әншісі Ерлан Малаев өнер иелерінің бұндай қадамға баруының өзіндік себебі бар екенін айтты.
Тағы да оқыңыздар
"350 мың теңге": Елімізде жерлеу агенттіктері бағаны шарықтатып жіберген
Осы орайда қоғам белсендісі Тұрар Саттарқызы әншілердің әлеуметтік төлемге өтінім беруін "шын мұқтаж адамның қазанына қол салу" деп түсінетінін жеткізді.
"Шын мұқтаж адам ала алмай қалған, шын мұқтаж адамның жағдайы жоқ бірақ әншілердің алуы мен үшін ұят сияқты
Олардың бәрінің бір-бір басына керемет үйлері бар, бір-бір басында қанша көліктері бар, мақтанып инстаграмда неше түрлі жазады, сөйтіп отырғанда халықтың асына қол сұғу ол мен дұрыс емес деп ойлаймын", - деді ол.
Тұрар Саттарқызы әншілердің карантинде  ақшасыз қалғандарына қанша айтса да сенбеймін деп отыр

Естеріңізге сала кетейік, осыған дейін премьер-министр Асқар Мамин үкімет отысында шілде айында әлеуметтік жәрдемақы кімдерге берілетінін айтқан еді.

