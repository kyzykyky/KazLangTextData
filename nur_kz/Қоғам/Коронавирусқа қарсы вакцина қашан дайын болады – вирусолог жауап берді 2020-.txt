Асфендияров атындағы Қазақ ұлттық медицина университеті Микробиология және вирусология кафедрасының доценті, медицина ғылымдарының кандидаты Толқын Бегадилова коронавирусқа қарсы вакцина шамамен қашан дайын болатынын айтып берді деп хабарлайды KAZ.NUR.KZ порталы ҚазАқпаратқа сілтеме жасап
 
Көрнекі фото: NUR.KZ / Петр Карандашов
Толқын Бегадилова бүгінгі таңда COVID-19 штамының вакцинасы табылмағанын атап өтті

Тағы да оқыңыздар
Коронавирустың екінші толқыны қараша-желтоқсан айларында басталуы мүмкін
Доценттің айтуынша, Қытайдан басқа, Гамалеи атындағы Ұлттық эпидемиология және микробиология зерттеу орталығының ресейлік ғалымдары клиникалық сынақтардан сәтті өткені туралы жариялаған

"Pfizer фарминдустриясында әлемдік көшбасшысымен ынтымақтастықтағы Biotech неміс компаниясының басшысы вакцинаның осы жылдың желтоқсан айына қарай дайын болады деген пікірде
Бірақ бірнеше компания вакцинаны шығарғанның өзінде жеткілікті иммунитет қалыптасу үшін оншақты жыл уақыт қажет деген үрей бар екенін айтады
Вирусты жеңу үшін жер жүзіндегі адамдардың 90 пайызында коронавирус инфекциясына қарсы иммунитеті болуы керек", - дейді маман.
Медицина ғылымдарының кандидаты коронавирусқа қарсы вакцинаның келесі жылдың соңына қарай шығуы мүмкін екенін жеткізді.
"Нақты дайын вакцина 2021 жылдың соңына таман шығып қалуы мүмкін, ерте дайын болмайды
Өйткені бұл вакцинаны жасаумен, қорғау қабілеті мен қандай мерзімге әсерін зерттеумен ғана емес, сондай-ақ өндіруші елдердің өндірістік мүмкіндіктері және әлеуетімен де байланысты болады
Қазірдің өзінде барлық елдер үшін вакциналардың қолжетімділігі, вакциналау топтары және тағы да өзге мәселелер талқылануда", – дейді Толқын Бегадилова.
Еске сала кетейік, бұған дейін Қазақстанда коронавирусқа қарсы вакцина бірінші кезекте кімдерге егілетіні мәлім болды.
