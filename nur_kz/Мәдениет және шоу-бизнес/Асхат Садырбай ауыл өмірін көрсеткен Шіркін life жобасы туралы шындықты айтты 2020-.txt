Отандық танымал журналист Асхат Садырбай өнер жұлдыздарын түрлі сынақтан өткізіп, "әуреге" салған атышулы "Шіркін life" жобасы туралы естеліктерімен бөлісті
Ол ауыл өмірін насихаттайтын бағдарламаны құру идеясы қалай туындағанын айтып, көрермендерді қызықтырып жүрген сұрақтарға жауап берді деп жазады KAZ.NUR.KZ.
Фото: Instagram/askhatsadyrbay
Коллаж: KAZ.NUR.KZ
Асхат Садырбай болашақта "Шіркін life" жобасын қайтадан жаңғыртпақ ойы бар екенін жасырмады

Журналист Instagram парақшасында сахнадан көз ашпайтын жұлдыздарды ауылдың тұрмыс-тіршілігіне үйреткен бағдарлама туралы жазбасын жариялады
Ол көпшілік сүйіп көрген теле-туындыны түсіру кезінде жүйкесі біраз жұқарғанын айтып қалды

Тағы да оқыңыздар
Қорқыт ата туралы не білеміз?
Аталмыш реалити шоудың авторы әрі ұйымдастырушысы ретінде қысқаша жауап берейін

Сол кездегі “ЕлАрна” телеарнасының директоры Айгүл Мукей "ауылмен байланысты жоба қажет, ұсыныс беріңіздер" дегенде осы жобаны “Байланыс аясынан тыс жерде” деген атаумен жазып алып бардым

Айгүл Адиятоллақызына идея бірден ұнады, атауын өзгертейік, ұзақтау екен деді
Мұндай атты таңдаған себебім телефонсыз, байланыссыз нағыз ауыл өміріне, тіршілігіне араласу дегенім еді

Сосын ауылда да өмір бар, бәріміздің түп тамырымыз ауылда, шіркін өмір дей келе “Шіркін life” деген атау бердік
Бірден жанымдағы жүргізуші Маржан болады деп іштей шешіп қойдым

Тағы да оқыңыздар
Тележүргізуші Дана Нұржігіттің өмірбаяны
Ұзақ талқыланды, бірнеше рет қорғалды, дәлелденді, содан соң барып қана түсірілімге шықтық
Өзім жобаның сценарийі, қатысушылары, жүргізушілігі сынды жұмыстарды атқарған соң продюсерлікті Т.Сейдоллақызына ұсындым.
Асхат Садырбайдың айтуынша, кезінде "Шіркін life"қаралым бойынша бүгінде отандық телевидениені жаулап алған түрік және кәріс телехикаяларынан да асып түскенін жеткізді.
