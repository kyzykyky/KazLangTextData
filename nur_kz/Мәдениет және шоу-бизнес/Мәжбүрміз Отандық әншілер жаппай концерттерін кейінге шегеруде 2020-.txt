Қазақстандық  эстрада жұлдыздары коронавирус пандемиясына байланысты мемлекет басшысы Қасым-Жомарт Тоқаев жариялаған мәлімдемеге сәйкес, барлық ән сапарларын тоқтатуда
Өнер иелері алдын ала жоспарланып, билеттері сатылып қойған концерттерін кейінге шегеруге мәжбүр болған деп жазады KAZ.NUR.KZ.
Фото:Instagram/ibragimovserik/kair_n/nurbullin/omirkul_ainiyazov
Коллаж: KAZ.NUR.KZ
Шоу-бизнес жұлдыздары еліміздегі коронавирустың алдын алу шараларына байланысты түрлі қалаларда ән кештерін бере алмайтын болды

Олар жоспарлы түрде өтуге тиіс болған концерттерін президенттің үндеуінен кейін тоқтатып тастаған

Бір топ әнші өзін асыға күткен жанкүйерлерін орын алған жағдайға түсіністікпен қарауға шақырып, кешірім сұрады

Ән сапарларын уақытша тоқтатқан өнер иелері қатарында Қайрат Нұртас, Нұрболат Абдуллин, Серік Ибрагимов, Өмірқұл Айниязов және өзге де әншілер бар.
Нұрболат Абдуллин де өз тыңдармандарын әлеуметтік желі арқылы хабардар еткен

Билет алған ағайын билетті сақтап қойыңыз.Рұқсат етілген кезде ғана концерт күнін нақты айтатын боламын

Өмірқұл Айниязов та коронавирус пандемиясы салдарынан бірнеше концертін шегеруге мәжбүр болған.
Осы орайда, сіздерге 16 наурызда Қызылорда және 18-і күні Ақтау қаласында жоспарланған концертім кейінге шегерілгенін хабарлаймын
Қазақстанның қай түкпіріндегі болмасын, әрбір тыңдарманмен қауышу - үлкен бақыт, зор мәртебе
Сондықтан бұл мен үшін өте өкінішті жағдай

Серік Ибрагимов бұл хабарламаны Stories арқылы жеткізген

Айта кетейік, бұған дейін Қасым-Жомарт Тоқаев коронавирус пандемиясына қатысты маңызды мәлімдеме жасаған болатын


 

 

Ең маңызды әрі қызықты жаңалықтарды біздің Telegram арнамыздан оқыңыздар!
 
