Танымал ресейлік әнші Александр Серов Қазақстанға жеке концертін беру үшін ұшып келді
Оңтүстік астанаға ат басын бұрған өнер иесі жергілікті журналистерге сұхбат беріп, тіпті, Димаш Құдайбергенмен қалай танысқанын да айтып берді деп хабарлайды KAZ.NUR.KZ

Фото: instagram.com/kudaibergenov.dimash / instagram.com/alexander_serov_official
Ресейдің халық әртісі Александр Серов zakon.kz тілшісіне эксклюзивті сұхбат беріп, өзінің шығармашылығы, Игорь Крутоймен қарым-қатынасы, сондай-ақ талантты әнші Димаш Құдайбергенмен қалай танысқаны жөнінде баяндады

Серовтың сөзінше, ол қазақстандық әнші туралы шамамен бір жыл бұрын білген және содан бері оның талантына тәнті болып келеді

Сұхбат барысында Александр Николаевич Димашпен қалай танысқаны жайлы сөз етті
Олар Түркияда өткен Игорь Крутойдың 65 жылдық мерей тойында танысқаны белгілі болды
Мерекеде Серов сазгермен бірлесіп шығарған 15 хитін орындаған

Ән салып болған соң залға қарай түскен Серовқа Димаш барып, өнері үшін алғысын білдірген
Артынша оның ата-анасы Қанат пен Света Айтбаевтар да келіп, өнер иесімен әңгімелескен

Александр Серов Димашпен бірге дуэт айтып, халықты қуантулары мүмкін екенін де жоққа шығармады

Еске сала кетсек, бұған дейі Димаш Құдайбергеннің суреті Нью-Йорктегі әйгілі "Barclays Center" аренасының жұлдыздар қабырғасына ілінгені хабарлаған едік

 Ең маңызды әрі қызықты жаңалықтарды біздің Telegram арнамыздан оқыңыздар! 
