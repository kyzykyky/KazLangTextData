Отандық танымал продюсер Алуа Қонарова әйгілі "Орда" тобымен жұмыс істеген кезін есіне алды
Екі жыл бойы танымал музыкалық ұжымға продюсерлік еткен шоу-бизнес өкілі оларға деген өкпесін жеткізіп, жан сырын ақтарды
Бірге көптеген жетістіктерге жеткенімен, ордалықтар продюсерімен арақатынасты үзіп, шетелді бағындыруға аттанып кеткен
Қоластындағы шәкірттерінің бұл әрекеті Қонарова үшін аса ауыр соққы болған деп жазады KAZ.NUR.KZ "Ел аузында" бағдарламасына сілтеме жасап

Фото: видеодан кадр/Instagram
Коллаж: KAZ.NUR.K
Алуа Қонарова "Орда" жігіттерімен жұмысын тоқтатқаннан кейін, біраз уақытқа дейін өзіне келе алмай жүргенін жасырмады
Продюсер күйзеліске түсіп, үйінде өкіріп жылаған кезі болғанын жайып салды

Олар ТМД елдеріне танылып, кейін тіптен әлемді бағындырғысы келді
Мен олармен екі жыл ғана жұмыс істедім
Мұндай қысқа мерзімде олар мүмкін емес нәрсені сұрады
"Орданы" жан-жақты таныту үшін мен көп адамдардан қарыз алғанмын
Кейін табысқа кенеліп, оларды шетінен қайтарып жаттық
Халық оларды бірден қабылдай алмады
Басында шынымен, қиналдық
Алайда, бір жылдан кейін олардың әндері хит бола бастап, біз гастрольдік сапарлардан көз ашпадық

"Орда" тобы Қонаровамен жұмысын тоқтатып, бірден Ресейге музыкалық турға аттанған
Алайда, әлемді бағындырмақ болып арман қуып кеткен ұжым көрші елде сәтсіздікке ұшырап, елге қайта оралады

Өз қателігін түсінген жігіттер ең алдымен, бұрынғы продюсеріне келіп, одан кешірім сұраған
Бірақ, Қонарова "Ордамен" жұмысын жалғастырмады
Ол кезде белгілі продюсер атышулы "Ringo" тобын құрып, олармен бірқатар жетістіктерге жетіп үлгерген еді

Айта кетейік, Алуа Қонарова алдағы уақытта кітап жазып, отандық шоу-бизнестегі былықтардың барлығын ашатынын айтты

 Ең маңызды әрі қызықты жаңалықтарды біздің Telegram арнамыздан оқыңыздар!
 
