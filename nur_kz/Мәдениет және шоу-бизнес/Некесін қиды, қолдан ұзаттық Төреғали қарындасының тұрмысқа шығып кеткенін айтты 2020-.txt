Отандық танымал әнші Төреғали Төреәлі қарындасын қолдан ұзатып, құтты ұясына қондырғанын хабарлады
Белгілі болғандай, Дархан Нортаев пен Фариза Төреәлі үйлену тойлары болмаса да некелерін қидыртып, ерлі-зайыпты атанып алған деп жазады KAZ.NUR.KZ.
Фото: Instagram/farizatoreali
Коллаж: KAZ.NUR.KZ
Төреғали Төреәлі бұл жайтқа елімізде белгіленген ТЖ режимі себеп болғанын алға тартты
Оның айтуынша, қос тарап үйлену тойының күнін белгілеп қойып, оған барын сала дайындалып жатқанда мемлекетте карантин басталып кеткен.
Сол себепті, жұлдызы әулет Фаризаның бағын байламай, сүйіктісі екеуіне некесін қидыра беруіне келісімін берген көрінеді

Алайда, өнер иесі тұрмысқа шығып кеткен қарындасын қимай жүргенін жасырмады
Ол тіпті Instagram парақшасында оған әсерлі жазба арнап, оның үйлену тойында айтпақ болған әнін паш еткен.
Тағы да оқыңыздар
Қорқыт ата туралы не білеміз?
Бір анамыздың құрсағынан шығып, бір әкенің құшағында өскен қарындасымның өмірлік жарына жолығып, рұқсат сұрап келген күнінен бастап, беймаза күй кештік
Қуаныш пен қимастықтың ортасындағы түсініксіз сезім
Әкемнің қызын қалай қимай тұрғанын қайдам, менің өзім зорға-зорға жүрдім.
Тағы да оқыңыздар
Тележүргізуші Дана Нұржігіттің өмірбаяны
Алла барған жерден бағын ашсын, тастай батып, судай сіңіп, әулетінің дәулетін арттыратын, ырысын тасытатын, жарының жан тыныштығы, көз қуанышы болып жүре берсін, жан Фаризам менің
Сіздердің де дұғаларыңызға мұқтажбыз, көптің тілегімен қалқайып жүрміз ғой, менің қарындасыма да бақ тілеп қойыңыздар" , - деп жазды ол.

Ең маңызды әрі қызықты жаңалықтарды біздің Telegram арнамыздан оқыңыздар! 
