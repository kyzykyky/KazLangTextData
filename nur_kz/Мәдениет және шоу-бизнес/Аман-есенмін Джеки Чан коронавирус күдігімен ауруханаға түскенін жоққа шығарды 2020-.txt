Батыс бұқаралық ақпарат құралдарының өкілдері әйгілі актер әрі кинорежиссер Джеки Чанның коронавирус күдігімен ауруханаға түсіп, карантинге жатқызылғаны туралы ақпарат таратқан еді
Алайда бұл мәліметтің жалған екені белгілі болды деп хабарлайды KAZ.NUR.KZ Zakon.kz-ке сілтеме жасап.
Джеки Чан
Фото: Getty Images
Джеки Чанның өзі Instagram парақшасында бұл ақпаратты жоққа шығарған.

Бұған дейін БАҚ-та Джеки Чанның коронавирус күдігімен шұғыл түрде ауруханаға жеткізілгені жайлы ақпарат пайда болған еді

Айта кетейік, бұған дейін Голливуд жұлдызы коронавирусқа қарсы вакцина ойлап тапқан адамға миллион юань көлемінде сыйақы ұсынуға уәде берген еді

Актердің ойынша, бөлінген 143 мың доллар яғни 54 миллион теңге дәрілік заттың жылдамырақ табылуына себеп болады
Джеки Чан бұдан бөлек қорғаныш киімдері мен медициналық бетперделер үшін де қаражат бөлетінін айтқан

Соңғы деректерге сүйенсек, коронавирустан Қытайда 2744 адам қайтыс болған
Соңғы бір тәулікте 29 адам көз жұмып, 32,5 мың адам айығып шыққан

Сондай-ақ, вирус тағы алты елден анықталған

