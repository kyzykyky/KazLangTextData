Күллі әлемді ғажайып даусымен таңдай қақтырып жүрген Димаш Құдайберген коронавирус пандемиясы салдарынан өзінің ән сапарын кейінге шегеруге мәжбүр болды деп хабарлайды KAZ.NUR.KZ.
Фото: Instagram/kudaibergenov.dimash
Коллаж: KAZ.NUR.KZ
Қауіпті вирустың көптеген мемлекеттерге тарап кетуіне байланысты қазақстандық әншінің Прага, Гамбург, Дюссельдорф, Штутгарт және Минск қалаларындағы концерттерін басқа уақытқа ауыстыру шешімі қабылданған
Бұл туралы өнер иесінің ән сапарын ұйымдастырушылар мәлім етті

Олар ән кештері өтетін уақыт жайлы ақпаратты кейінірек хабарлайтын болады
Ұйымдастырушылар Димаштың өнерін аса бағалайтын тыңдармандар онымен концерттік алаңдарда көп ұзамай қауышатынына сенім білдірді

Әлемдік ән сапардың уақытша тоқтатылғанына қатысты жаңалықтан соң, Димаш Құдайбергеннің өзі де жанкүйерлерімен байланысқа шықты
Ол Instagram желісінде жазба жариялап, көпшілікті денсаулыққа үлкен мән беруге шақырды

Айта кетейік, коронавирус пандемиясы кесірінен отандық әншілер де Қазақстан аумағындағы концерттерін кейінге шегеріп тастаған болатын




Ең маңызды әрі қызықты жаңалықтарды біздің Telegram арнамыздан оқыңыздар!
 
