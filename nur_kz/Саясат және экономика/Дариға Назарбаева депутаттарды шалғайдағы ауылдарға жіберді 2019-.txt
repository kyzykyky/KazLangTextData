Сенат төрайымы Дариға Назарбаева депутаттарға ауылдардағы білім беру, денсаулық сақтау және интернет жүйесіндегі цифрландыру мәселесін шешуді тапсырды
Бұл туралы парламент жоғарғы палатасының баспасөз қызметі мәлім етті деп хабарлайды KAZ.NUR.KZ Newtimes.kz-ке сілтеме жасап.
Фото: Парламент жоғарғы палатасының баспасөз қызметі
Сенат төрайымының айтуынша, қазір өңірлерде "интернет жоқ және мұғалімдердің жүктемесін арттырады" деген сылтаумен электронды "Күнделік" қызметін жауып жатыр.
Айта кетейік, кең жолақты интернет облыстағы 519 ауылда қолжетімді
Алайда, олардың тек 53 пайызы сапалы интернетпен қамтылған
Сол себепті, Солтүстік Қазақстан облысының мұғалімдеріне интернет жүктемесі төмендейтін түнгі уақытты күтіп, немесе электронды күнделікті толтыру үшін көршілес ауылдарға баруға тура келеді.
Осы орайда сенат төрайымы ауылдағы нысандарға жоғары жылдамдықты интернет өткізу үшін әкімдіктерге бөлінген қаражаттың игерілуін тексеру қажеттілігіне тоқталды.
Сондай-ақ Дариға Назарбаева интернет тарифтеріне назар аударды.
Еске сала кетейік, сенат төрайымы Дариға Назарбаева Ақтөбе облысына жұмыс сапары барысында шенділерді әлеуметтік желі арқылы есеп беруге шақырған болатын

