Ақордада Қасым-Жомарт Тоқаевтың баспасөз хатшысы брифинг өткізді
Берік Уәли президенттің 2019 жылы жасаған жұмыстарын қорытындылады деп хабарлайды KAZ.NUR.KZ.
Фото: NUR.KZ
Мемлекет басшысы жасаған жұмысты қортындылау бірнеше журналистің қатысуымен баспасөз конференциясы залында болды
Брифинг таныстырылым түрінде өткен

Тоқаев осы жылы 12 елге және 25 рет Қазақстан өңірлеріне іс-сапармен барған
Жалпы айтқанда, президент 7,5 тәулігін жолға жұмсаған
Осы жылдың наурыз айынан бастап Тоқаев 200-ден астам кездесу өткізген

Президент 31 рет өзге елдердің көшбасшыларымен телефон арқылы сөйлесіп, 30 елшіні тағайындаған

Фото: NUR.KZ
Мемлекет басшысының әлеуметтік саладағы жұмысы ерекше атап өтілді
Жарты миллионға жуық азаматтар несиесін жабу үшін қаржылай көмек алған
Бұған 100 млрд теңге жұмсалған

 Сондай-ақ баспасөз хатшы 2019 жылы президенттің кадрлық резерв құрғанын атап өтті.
Фото: NUR.KZ
 Айта кету керек, ел президентінің баспасөз хатшысы есеп беретін мұндай іс-шара Ақордада алғаш рет өткізіліп отыр

2019 жылы Тоқаев 9 ай президенттік қызметті атқарған
Осы уақыт аралығында Қазақстан басшысы 45 заң мен 200 жарлыққа қол қойған

Еске сала кетейік, мемлекет басшысы қырғыз халқының аса көрнекті режиссері Болот Шамшиевтің қайтыс болуына байланысты оның отбасына көңіл айту жеделхатын жолдағанын хабарлаған едік

