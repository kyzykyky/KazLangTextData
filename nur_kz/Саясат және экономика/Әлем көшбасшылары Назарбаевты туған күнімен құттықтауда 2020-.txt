Қазақстанның Тұңғыш президенті Нұрсұлтан Назарбаевтың туған күні мен Елорда күніне орай шетел мемлекеттері мен үкіметтері басшыларынан құттықтау хаттар келіп түсуде деп хабарлайды KAZ.NUR.KZ порталы Elbasy.kz-ке сілтеме жасап.
Фото: elbasy.kz
Қытай Халық Республикасының төрағасы Си Цзиньпин Елбасыға мықты денсаулық пен ұзақ ғұмыр тіледі.
Әзербайжан Республикасының президенті Ильхам Әлиев өзінің жеделхатында Назарбаевтың басшылығымен Қазақстан Республикасы дамудың үлкен жолыннан өткенін атап өтті.
Армения Республикасының президенті Армен Саркисян Елбасының әлемдік деңгейдегі тұлғалығы мен даналығына әрдайым тамсанып келетінін атап өтті.
Сондай-ақ Украина президенті Владимир Зеленский Назарбаевты 80 жылдық мерейтойымен құттықтады.
Польша Республикасының президенті Анджей Дуда Елбасының мемлекетаралық ынтымақтастықты дамытудағы күш-жігерін атап өтті.
Армения Республикасының премьер-министрі Никол Пашинян да Нұрсұлтан Назарбаевқа және күллі Қазақстан халқына татулық пен бақ-береке тіледі.
Сондай-ақ Литва Республикасының президенті Гитанас Науседа, Латвия Республикасының президенті Эгилс Левитс, Иордания Королі ІІ Абдалла ибн Хусейн әл-Хашими, Үндістанның премьер-министрі Нарендра Моди және Люксембург премьер-министрі Ксавье Беттель өздерінің құттықтау хаттарында Елбасының Қазақстанның тәуелсіздігін қалыптастырудағы және халықаралық қатынастарды нығайтудағы ерекше рөлін атап өтті.
