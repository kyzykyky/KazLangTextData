Қазақстан президенті Қасым-Жомарт Тоқаев премьер-министр Асқар Маминді қабылдады деп хабарлайды KAZ.NUR.KZ порталы Ақорданың баспасөз қызметіне сілтеме жасап

Фото: Ақорда
Кездесу барысында коронавирустың таралуы салдарынан әлемдік нарықтағы қалыптасқан жағдайға байланысты Қазақстан экономикасының қазіргі ахуалы мен оны дамытудың перспективалары қарастырылды.
Еске сала кетейік, Қытайда жаңа вирустан туындаған пневмонияға шалдыққандар саны 2043, ал көз жұмғандар саны 425-ке жетті.
2 ақпанда Қытай аумағынан 83 қазақстандық эвакуацияланды
Олардың елге ұшып келуі ҚР ДСМ Ұлттық шұғыл медицина үйлестіру орталығының ұйымдастыруымен жүзеге асты
Қайтып келген отандастарымыздың 80-і Ухань қаласында білім алған студенттер болып табылады.
3 ақпанда Денсаулық сақтау министрлігі Тауарлар мен қызметтер қауіпсіздігінің сапасын бақылау комитеті төрағасының орынбасары Нұрхан Сәдуақасов Уханьнан Қазақстанға жеткізіліп, карантинге жатқызылған студенттердің жағдайын баяндап берді.
Ал 83 отандасымен ілесіп, арнайы борттың көмегімен Қазақстанға оралуы керек болған студент, дене қызу көтеріліп, ұшаққа отыра алмай қалған
Енді қайтып келген студенттердің ата-аналары президенттен қазақстандық жігітті туған жеріне қайтаруды сұрап отыр.
Ең маңызды әрі қызықты жаңалықтарды біздің Telegram арнамыздан оқыңыздар! 
