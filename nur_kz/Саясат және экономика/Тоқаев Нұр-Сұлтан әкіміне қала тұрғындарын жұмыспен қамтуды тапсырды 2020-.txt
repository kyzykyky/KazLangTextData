Қазақстан президенті Қасым-Жомарт Тоқаев Нұр-Сұлтан қаласының әкімі Алтай Көлгіновті қабылдады деп хабарлайды KAZ.NUR.KZ Ақорданың ресми сайтына сілтеме жасап.
Фото: Ақорда
Мемлекет басшысына елорданың әлеуметтік-экономикалық дамуы және 2019 жылы қазан айындағы кеңесте берілген тапсырмалардың орындалу барысы туралы баяндалды.
Алтай Көлгіновтің айтуынша, президенттің тапсырмасымен биыл қолжетімді тұрғын үй құрылысы айтарлықтай жандана түскен
Осы орайда баспана кезегінде тұрған азаматтар мен халықтың әлеуметтік тұрғыдан қорғалмаған топтары үшін 8 мың пәтерді пайдалануға беру жоспарланып отыр.
Сонымен қатар, Тоқаевқа үлескерлердің проблемасын шешу және бітпей қалған тұрғын үйлердің құрылысына қатысты ахуалды реттеу жайында мәлімет берілді.
Мемлекет басшысы Жұмыспен қамтудың жол картасының орындалуын ерекше бақылауда ұстау қажеттігін айтты
Сондай-ақ инфрақұрылымдық жобаларды, оның ішінде, мектептер мен оңалту орталығын салу, жолдар мен әлеуметтік нысандарды жөндеу, көшелерді, тұрғын үй алаптары мен қоғамдық орындарды абаттандыру сияқты жұмыстарды сапалы жүзеге асырудың маңыздылығын атап өтті.
Тағы да оқыңыздар
Тележүргізуші Дана Нұржігіттің өмірбаяны
Бұдан бөлек кездесуде инвестиция тарту, шағын және орта бизнесті қолдау, әлеуметтік жағдайы төмен азаматтарға көмек көрсету мәселелеріне баса мән берілді.
Кездесу қорытындысы бойынша Қазақстан президенті құрылыс секторындағы жұмыстардың көлемін арттыру, үш ауысымдағы мектептердің мәселесін шұғыл шешу, сондай-ақ, жұмыссыз қала тұрғындарын жұмыспен қамту жөнінде тапсырма берді.
Айта кетейік, бүгін Қасым-Жомарт Тоқаев мектеп оқушыларын "соңғы қоңырау" күнімен құттықтаған болатын

Ең маңызды әрі қызықты жаңалықтарды біздің Instagram парақшамыздан оқыңыздар>> 
