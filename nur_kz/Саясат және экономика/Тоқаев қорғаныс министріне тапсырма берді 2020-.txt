Мемлекет басшысы Қорғаныс министрі Нұрлан Ермекбаевты қабылдады деп хабарлайды KAZ.NUR.KZ порталы Ақордаға сілтеме жасап.
Фото: Ақорда
Кездесу барысында Қазақстан президенті – Қарулы Күштердің Жоғарғы Бас қолбасшысына Қазақстан армиясының штаттық құрылымын оңтайландыру мақсатында жүргізіліп жатқан жұмыстар, қару-жарақтарды, әскери техника мен оқ-дәрілерді инвентаризациялау және тексеру, коронавирус індетінің таралуына қарсы күрес баяндалған.
Сондай-ақ, жүзеге асырылып жатқан ірі инфрақұрылымдық жобалар туралы айтылған.
Қорғаныс министрі мемлекет басшысына қазіргі уақыттағы сын-қатерлерді ескере отырып, Қарулы Күштердің жаңа келбетін қалыптастыру, түрлі табиғи және техногендік төтенше жағдайларды жою кезінде әскери қызметшілерді жұмылдыру мүмкіндігі мен қажеттігі жайында мәлімет берді.
Сонымен қатар Қасым-Жомарт Тоқаев Нұрлан Ермекбаевтың әскери бөлімшелердің дайындығы, мемлекеттік қорғаныс саласындағы тапсырыс мәселелері, бюджет мүмкіндіктерін ескере отырып, әскери техникамен жабдықтау, Қорғаныс министрлігін автоматтандыру және цифрландыру жөніндегі есебін тыңдады.
Тағы да оқыңыздар
Тележүргізуші Дана Нұржігіттің өмірбаяны
Жоғарғы Бас қолбасшы еліміздің қорғаныс қабілетін күшейтуді, Қарулы Күштердің жабдықталуын жақсартуды, шығындарды оңтайландыруды, әскери қызметшілердің білім деңгейін көтеріп, біліктілігін арттыру мүмкіндіктерін пысықтауды тапсырды.
Айта кетейік, бүгін мемлекет басшысы Ақордада "Самұрық-Қазына" ҰӘҚ" АҚ басқарма төрағасы Ахметжан Есімовпен кездескен болатын

