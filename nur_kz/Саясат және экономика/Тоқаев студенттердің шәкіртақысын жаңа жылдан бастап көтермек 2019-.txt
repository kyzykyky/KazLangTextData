Қасым-Жомарт Тоқаев Қазақстандағы жастар жылының жабылу және еріктілер жылының ашылу салтанатына қатысуда
Жиын барысында мемлекет басшысы 2020 жылы еліміздегі студенттердің стипендиясы көтерілетінін жариялады деп жазады KAZ.NUR.KZ.
Көрнекі фото: pixabay.com
Тоқаев мемлекет Қазақстанның жастарын бақытты етуге тырысып жатқанын жеткізді.
Президенттің сөзінше, қазіргі уақытта еліміздің тұрғындары әлемнің үздік университеттерінде оқып, дүниежүзіне белгілі компанияларда жұмыс істей алады.
Ол қазақстандық жастардың талантты екенін, бүгінгі таңда оларды көптеген ел мойындайтынын тілге тиек етті.
Президент 2020 жылдың 1 қаңтарынан бастап елімізде студенттердің шәкіртақысы 25%-ға көтерілетінін мәлімдеді.
Оларға бакалавр дәрежесіндегі студенттер, магистранттар мен докторанттар кіреді.
Сондай-ақ, Тоқаев жиын кезінде қазақстандық жастардың ең дарынды өкілдерін медальдармен марапаттады.
