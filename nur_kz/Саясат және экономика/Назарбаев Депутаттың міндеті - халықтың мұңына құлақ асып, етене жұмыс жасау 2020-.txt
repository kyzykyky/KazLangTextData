Қазақстанның Тұңғыш президенті Парламент мәжілісінің төрағасы Нұрлан Нығматулинді қабылдады
Кездесу барысында Нұрсұлтан Назарбаевқа былтыр күзде өткен кеңес барысында берілген тапсырмалардың Nur Otan партиясы фракциясының орындауы жөнінде мәлімет берілді деп хабарлайды KAZ.NUR.KZ Elbasy.kz-ке сілтеме жасап.
Фото: Elbasy.kz
Елбасы депутаттардың азаматтардың сұраныстарына уақытылы жауап беру  жұмыстарын жалғастырудың маңыздылығын атап өтті.
Сонымен қатар, Нұрсұлтан Назарбаев экономикалық өсімге қол жеткізу, халықтың әл-ауқатын арттыру үшін атқарушы және заң шығарушы билік тармақтарының үйлесімді жұмысын қамтамасыз етудің маңыздылығына тоқталды.
Сонымен бірге, Нұрсұлтан Назарбаев парламенттің рөлін арттыру мәселесіне назар аудару қажеттігін атап өтті.
Кездесу барысында Нұрлан Нығматулин Елбасына Мәжіліс депутаттарының өңірлерге сапарларының қорытындылары және парламенттің төменгі палатасының заң шығару қызметі туралы ақпарат ұсынды.
Онда көптеген мәселелер көтерілді
Соның ішінде, әлеуметтік көмектің жаңа форматы, жаңа денсаулық сақтау Кодексі, халықты жұмыспен қамту мәселелері қозғалды
Алдағы заң шығару ісінде тұрғындардың барлық пікірлері мен ұсыныстары ескеріледі

 Ең маңызды әрі қызықты жаңалықтарды біздің Telegram арнамыздан оқыңыздар! 
