Мемлекет басшысы Қасым-Жомарт Тоқаев қазақстандықтарды бірінші наурызда тойланатын Алғыс айту күнімен құттықтады деп хабарлайды KAZ.NUR.KZ Ақорданың ресми сайтына сілтеме жасап

Қасым-Жомарт Тоқаев
Фото: Ақорда
Президенттің ресми сайтында жарияланған құттықтаудың мәтінін назарларыңызға ұсынамыз:
"Баршаңызды Алғыс айту күнімен шын жүректен құттықтаймын!
Елбасы белгілеген бұл мейрам – өзара құрмет пен сенімнің, мейірім мен ізгіліктің мерекесі.
Қазақ жұрты қиын-қыстау кезеңде амалсыз қоныс аударған миллиондаған адамның құтты мекеніне айналды
Олардың өздері де, ұрпақтары да жерімізден пана тауып, өсіп-өніп, Қазақстанның дамуына зор үлес қосты.
Бұл күні біз елді өркендететін тату тіршілік пен жарасымды сыйластық жолындағы ниетіміздің тоғысқаны үшін бір-бірімізге алғыс айтамыз.
Тәуелсіздік кезеңіндегі табыстарға береке-бірліктің арқасында ғана қол жеткіздік
Бұл – егемен еліміздің баға жетпес байлығы
    
Сондықтан бұл қастерлі құндылықтар әрдайым айнымас темірқазығымыз болып қала береді
Ішкі саяси тұрақтылық – әрбір қазақстандықтың зор жауапкершілік пен белсенділік танытуының нәтижесі.
Еліміздің барлық азаматтарына Қазақстанды дамытуға қосқан өлшеусіз үлесі үшін шынайы ризашылығымды білдіремін.
Әр отбасына амандық пен игілік тілеймін".
 Ең маңызды әрі қызықты жаңалықтарды біздің Telegram арнамыздан оқыңыздар!
