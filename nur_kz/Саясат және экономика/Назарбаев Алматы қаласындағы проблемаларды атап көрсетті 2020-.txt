Қазақстанның Тұңғыш президенті Нұрсұлтан Назарбаев Алматы қаласының әкімі Бақытжан Сағынтаевты қабылдады деп хабарлайды KAZ.NUR.KZ порталы Елбасының ресми сайтына сілтеме жасап.
Фото: Elbasy.kz
Мегаполис басшысы қала дамуының 2020 жылғы қаңтар айындағы негізгі әлеуметтік-экономикалық көрсеткіштеріне тоқталып, олардың әрі қарай өсу перспективалары жайлы айтып берді.
Сонымен бірге, Сағынтаев Елбасына өндірісті дамыту, құрылыс, шағын және орта бизнес, сондай-ақ, инвестиция тарту салаларындағы мемлекеттік және салалық бағдарламалардың жүзеге асу барысы туралы мәлімет берді.
Алматы қаласы әкімінің мәліметінше, 2020 жылдың қаңтар айында инвестиция көлемі 43,2 млрд теңгеден асқан
Өткен жылғы қаңтармен салыстырғанда өсім 22 пайызды құрады
Бөлшек сауда көлемі 7,5 пайызға өсті

Осы жылдың алғашқы айында қалада 84,4 мың шаршы метр тұрғын үй пайдалануға берілді
Бұл былтырғы қаңтардағы көрсеткіштен 6,7 пайызға артық.
Елбасы қала басшылығының атқарып жатқан жұмыстарының маңыздылығын атап өтті.
Сондай-ақ, Қазақстанның Тұңғыш президенті өсіп келе жатқан қала халқын әлеуметтік нысандармен – емханалар, мектептер және балабақшалармен қамтамасыз ету қажеттігіне назар аударды.
Еске сала кетсек, осыған дейін Шымкент қаласының тұрғыны Жақсылық Құлтаевтың түсінде Елбасы Нұрсұлтан Назарбаевпен 11 рет жүздескенін жазған болатынбыз

 Ең маңызды әрі қызықты жаңалықтарды біздің Telegram арнамыздан оқыңыздар! 
