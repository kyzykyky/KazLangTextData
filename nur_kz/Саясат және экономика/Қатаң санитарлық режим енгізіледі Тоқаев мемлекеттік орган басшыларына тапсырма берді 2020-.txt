Мемлекет басшысы Қасым-Жомарт Тоқаев бірқатар мемлекеттік орган басшыларымен кеңес өткізді деп хабарлайды KAZ.NUR.KZ Ақордаға сілтеме жасап.
Фото: Ақорда
Кеңес барысында денсаулық сақтау министрі Елжан Біртанов президентке Дүниежүзілік денсаулық сақтау ұйымы коронавирусты пандемия деп жариялағаннан кейінгі әлемдегі ахуал жайында баяндады

Сондай-ақ, министр ДДСҰ-ның індетке қарсы күреске қатысты ұсыныстары, сондай-ақ, Қазақстан азаматтарының қауіпсіздігін қамтамасыз етуге байланысты қабылданып жатқан шаралар туралы мәлімет берді.
Мемлекет басшысы үкіметке және басқа мемлекеттік органдарға вирустың елімізге енуіне және таралуына жол бермеу шараларын қатаңдату жөнінде бірқатар нақты тапсырма берді

Қасым-Жомарт Тоқаев халықты азық-түлікпен және ең қажетті тауарлармен үздіксіз қамтамасыз ету мәселесін ерекше атап өтті
Президент шектеу шараларынан шағын және орта бизнестің зардап шекпеуі тиіс екенін айтты.
Бұған дейін мектеп оқушыларының 16 наурыздан бастап мерзімінен бұрын демалысқа шығатынын хабарлағанбыз

Ең маңызды әрі қызықты жаңалықтарды біздің Telegram арнамыздан оқыңыздар! 
