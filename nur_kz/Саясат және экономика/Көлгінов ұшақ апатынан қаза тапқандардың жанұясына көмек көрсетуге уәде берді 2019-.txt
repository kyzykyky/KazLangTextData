Нұр-Сұлтан қаласының әкімі Алтай Көлгінов Алматы қаласында болған ұшақ апатына байланысты пікір білдірді
Елорда басшысы марқұмдардың жанұясы мен жақындарына көңіл айтып, зардап шеккен және қайтыс болған жандардың отбасына барлық көмек көрсетілетінін айтты деп хабаралйды KAZ.NUR.KZ.
Коллаж: NUR.KZ
Фото: ҚР ІІМ ТЖК; instagram.com/altay_kulginov_official
Қала әкімі өзінің Instagram-дағы парақшасында «Нұр Сұлтан» әуежайында төтенше жағдайлар департаментінің қызметкерлері мен психологтары психологиялық көмек көрсетіп жатқанын алға тартты.
Сонымен қатар, Алтай Сейдірұлы қаза болғандардың отбасыларына жан-жақты, оның ішінде материалдық көмек көрсетілетіндігін атап өтті.

Еске сала кетсек, бүгін 27 желтоқсанда Алматыдан Нұр-Сұлтанға бағыт алған Bek Air әуе компаниясының рейсі апатқа ұшырады.
Ішкі істер министрлігі әуе апатынан қаза тапқандардың саны мен есімдерін жариялады.
28 желтоқсан елімізде жалпыұлттық аза тұту күні болып жарияланды.
