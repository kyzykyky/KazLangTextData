Қазақстан президенті Қасым-Жомарт Тоқаев Берлин еуразиялық клубының 28-отырысына қатысты деп хабарлайды Ақорда.
Фото: Ақорда
Мемлекет басшысы жиында сөйлеген сөзінде Тұңғыш президент Нұрсұлтан Назарбаевтың бастамасымен құрылған Берлин еуразиялық клубы өз маңыздылығын дәлелдегенін атап өтті.
Президенттің пікірінше, соңғы үш жыл ішінде әлемдегі геосаяси, геоэкономикалық ахуал елеулі өзгерістерге ұшырады
Санкциялар мен сауда-саттық шектеулер дәстүрлі дипломатиялық құралдарды жиі алмастыра бастады
 
Мемлекет басшысы Қазақстанның сыртқы саясаттағы басымдықтарына тоқталып, Еуропа одағымен қарым-қатынастарға баса мән беретінін айтты
 
Фото: Ақорда
Мемлекет басшысы форум қатысушыларының назарын Қазақстанның қарқынды өсіп келе жатқан инвестициялық әлеуетіне аударды
 
Президенттің айтуынша, Үкімет ауыл шаруашылығына, жаңа технологиялар мен цифрлық қызметтер көрсету салаларына неміс инвестициясын тарту ісіне қолдау көрсетуге әзір.
Фото: Ақорда
Қасым-Жомарт Тоқаев Германияны Қазақстанның стратегиялық серіктесі екенін тағы да атап өтіп, еліміздегі неміс бизнесіне тиісті жағдай жасайтынын айтты.
Германия бизнесінің еліміздегі жобаларын іске асыруға «Бәйтерек» холдингі мен Қазақстан даму банкі қолдау көрсететін болады.
– Бұл еліміздің инвестициялық жүйесі үшін жаңа шара болып саналады
Біз бұған дейін ешқандай елге мұндай жағдай жасаған емеспіз
Осы бастама дұрыс ұйымдастырылған жағдайда Үкімет пен инвесторлар мұны тиімді жұмыс істейтін тетікке айналдырады деп  сенемін, – деді Қасым-Жомарт Тоқаев.
Берлиндегі АХІСА конгресс-орталығында өткен іс-шараға ГФР үкіметінің жоғары лауазымды қызметкерлері, сарапшылар, журналистер және неміс бизнесінің 250-ден астам өкілі қатысты.
