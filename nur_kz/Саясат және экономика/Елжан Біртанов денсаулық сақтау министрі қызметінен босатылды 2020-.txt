Елжан Біртанов еліміздің денсаулық сақтау министрі қызметінен босатылды
Тиісті қаулыға мемлекет басшысы Қасым-Жомарт Тоқаев қол қойды деп хабарлайды KAZ.NUR.KZ Ақордаға сілтеме жасап.
Фото: KAZ.NUR.KZ
Біртановтың орнына оның бірінші орынбасары болған Алексей Цой Денсаулық сақтау министрі болып тағайындалды

Айта кетейік, Елжан Біртанов Денсаулық сақтау министрі болып 2017 жылдың 25 қаңтарында тағайындалған еді.
Таяуда экс-министр өзінен коронавирус анықталғанын Facebook парақшасында хабарлады.
Осыдан кейін Жамбыл облысында Біртановпен сапарда бірге болған үкімет басшысы Асқар Мамин, Жамбыл облысының әкімі Бердібек Сапарбаев, экология, геология және табиғи ресурстар министрлігінің басшысы Мағзұм Мырзағалиев, ауыл шаруашылығы министрі Сапархан Омаров өзін-өзі оқшаулау режиміне көшкен еді.
Шенеуніктер Қордай ауданының Гвардейский кентінде жаңадан бой көтеретін коронавирусқа қарсы вакцина шығаратын зауыттың құрылыс нысанына барған болатын.
