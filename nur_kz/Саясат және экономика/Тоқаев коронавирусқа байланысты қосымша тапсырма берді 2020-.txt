Қазақстан президенті Қасым-Жомарт Тоқаев жедел әрекет ету штабының отырысын өткізді деп хабарлайды KAZ.NUR.KZ порталы Ақорданың баспасөз қызметіне сілтеме жасап.
Фото: Ақорда
 Жиынға Үкімет пен бірқатар мемлекеттік органдардың басшылары қатысты.
Мемлекет басшысы үйде балалармен бірге қалуға мәжбүр болатын ата-ананың біреуіне ақылы еңбек демалысын беру жөнінде жұмыс берушілермен жұмыс істеуді тапсырды.
Сонымен қатар мемлекет басшысы медицина мекемелері мен азаматтарды дәрі-дәрмекпен қамтамасыз ету мәселесін тез арада шешуді, медицина мекемелерінің дайындығын тексеруді тапсырды.
Президент қысқа мерзім ішінде елдің әлеуметтік-экономикалық даму болжамын және бюджет шығынын қайта қарауды тапсырды
Үкіметке тауарды, жұмыс пен қызметті делдалсыз, отандық өндірушілерден тікелей және ашық түрде сатып алу жүйесіне көшу тапсырылды.
Фото: Ақорда
Еске сала кетсек, 11 наурызда Дүниежүзілік денсаулық сақтау басқармасы COVID-19 коронавирусын пандемия деп бағалады

Ең маңызды әрі қызықты жаңалықтарды біздің Telegram арнамыздан оқыңыздар! 
