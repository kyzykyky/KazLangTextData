Мемлекет басшысы Қасым-Жомарт Тоқаевтың Instagram желісіндегі оқырмандарының саны миллионнан асты
Бұл туралы Мемлекет басшысының баспасөз хатшысы Берік Уәли Facebook-тегі парақшасында жазды деп хабарлайды KAZ.NUR.KZ.
Фото: NUR.KZ
Оның жазуынша, Қасым-Жомарт Тоқаев брифингтер мен баспасөз мәслихаттарын жиі өткізіп, отандық және шетелдік БАҚ-қа сұхбат беріп тұрады

Сондай-ақ, Twitter және Instagram секілді әлеуметтік желілерді белсенді қолданады

2019 жылдың 1 сәуірінде ашылған Мемлекет басшысының Instagram желісіндегі парақшасына жазылушылар саны 1 миллионнан асты

Президент 9 ай ішінде өз парақшасында ресми шаралардан, кездесулер мен сапарлардан 60 пост жариялады

Мемлекет басшысы алдағы уақытта Instagram желісінде бейресми сәттерде түсірілген суреттер мен бейнероликтер жариялауды да жоспарлап отыр.
 
 
