Мемлекет басшысы Қасым-Жомарт Тоқаев Еуропалық кеңес президенті Шарль Мишельмен телефон арқылы сөйлесті деп хабарлайды KAZ.NUR.KZ Ақордаға сілтеме жасап.
Фото: Ақорда
Тараптар әлемдегі коронавирус індетінің таралуына қатысты қазіргі ахуалды және оның салдарын жою жөніндегі бірлескен шараларды талқылады.
Шарль Мишель елімізде COVID-19 вирусының одан әрі таралуына жол бермеу үшін Қазақстан президентінің нақты іс-қимылдары мен шешімдеріне жоғары баға берді

Еуропалық Кеңестің басшысы Қазақстан президентінің шағын және орта бизнесті қолдау, азаматтарды жұмыспен қамту, мемлекеттің халық алдындағы әлеуметтік міндеттемелерін орындау мақсатында дағдарысқа қарсы қабылдаған іс-шараларын ерекше атап өтті

Тағы да оқыңыздар
Гиннес рекордтар кітабына енген қазақстандықтар тізімі
Қасым-Жомарт Тоқаев мемлекеттің әлеуметтік-экономикалық тұрақтылығын қамтамасыз ету үшін Қазақстанның нақты шешімдер қабылдайтынын айтты.
Әңгімелесу барысында мемлекет басшысы Еуроодақ өкіліне пандемияға қарсы күрес бойынша Ресейдің, Қытайдың және Орталық Азиядағы бірқатар елдердің басшыларымен телефон арқылы жүргізген келіссөздердің қорытындылары туралы ақпарат берді.
Тараптар Қазақстан мен Еуропалық одаққа мүше елдер арасындағы қатынастардың қазіргі жағдайы мен даму перспективалары, атап айтқанда, Қазақстан мен Еуропалық одақ арасындағы Серіктестік пен ынтымақтастықты кеңейту туралы жаңа келісімді жүзеге асыру туралы пікір алмасты.
Тағы да оқыңыздар
Тележүргізуші Дана Нұржігіттің өмірбаяны
Мемлекет басшысы аталған құжаттың саяси диалогты одан әрі нығайтудың, Қазақстан мен Еуропалық одақ арасындағы өзара тиімді сауда-экономикалық және инвестициялық ынтымақтастықты арттыруға берік негіз болатынын мәлім етті.
Cөз соңында тараптар өңірлік және жаһандық күн тәртібіндегі бірқатар өзекті мәселеге назар аударды

Телефон арқылы сөйлесуге еуропалық тарап бастамашы болды.
