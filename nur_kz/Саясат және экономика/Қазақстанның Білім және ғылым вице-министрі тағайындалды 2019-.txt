Үкіметтің қаулысымен Мирас Мұхтарұлы Дәуленов Қазақстан Республикасының Білім және ғылым вице-министрі лауазымына тағайындалды
Бұл туралы KAZ.NUR.KZ порталы премьер-министрдің баспасөз қызметіне сілтеме жасап хабарлайды

Фото: primeminister.kz
Мирас Дәуленов 1983 жылы Шығыс Қазақстан облысы Өскемен қаласында дүниеге келген

Ол Аманжолов атындағы Шығыс Қазақстан мемлекеттік университетін тәмамдаған, құқықтану магистрі, құқық саласындағы доктор (PhD)

Дәуленов еңбек жолын 2003 жылы бастаған

Әр түрлі жылдары заңгер ретінде жеке секторда жұмыс істеген

2012 жылғы тамызда "Қазақ Гуманитарлық Заң университеті" АҚ Халықаралық құқық және халықаралық қатынастар кафедрасының меңгерушісі лауазымына тағайындалды
2015-2018 жылдары — Нәрікбаев атындағы КАЗГЮУ университетінің Зиманов атындағы іргелі және қолданбалы зерттеулер Академиясының директоры – Басқарма Төрағасының орынбасары

2018 жылдан бастап қазіргі уақытқа дейін — Нәрікбаев атындағы КАЗГЮУ университетінің Зиманов атындағы құқықтық және экономикалық зерттеулер академиясының директоры болды.
Еске сала кетсек, білім және ғылым министрінің орынбасары Рүстем Биғари өз қызметінде қанша жалақы алатыны жөнінде мәліметпен бөліскен болатын.
