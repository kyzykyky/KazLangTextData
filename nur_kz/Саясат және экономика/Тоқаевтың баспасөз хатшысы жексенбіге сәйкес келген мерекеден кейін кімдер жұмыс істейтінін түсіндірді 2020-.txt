Мемлекет басшысының баспасөз хатшысы Берік Уәли президенттің мерекеден кейін келетін демалыс күндері мемлекеттік қызметшілердің жұмысқа шығуы туралы мәлімдемесіне пікір білдірді деп хабарлайды KAZ.NUR.KZ.
Көрнекі фото: NUR.KZ
Бұл туралы Берік Уәли Facebook желісіндегі парақшасында жазды

Оның айтуынша, мемлекеттік қызметшілердің демалыс және мейрам күндеріндегі жұмысы жөнінде президент Қасым-Жомарт Тоқаевтың жазған жарияланымына байланысты көптеген өтініш келіп түскен.
Мемлекет басшысының баспасөз хатшысы бүгінде еліміз көршілес мемлекеттердегі коронавирус індетінің таралу қаупімен, табиғи және техногенді сипаттағы төтенше жағдайлармен (қардың қалың болуы, су тасқыны) және басқа да қатерлермен бетпе-бет келіп отырғанын еске салды

Оның сөзінше, мұның бәрі барлық мемлекеттік құрылымдардың шұғыл әрі жүйелі жұмыс істеуін талап етеді.
Ол осы ретте, Қазақстанның заңнамалары толық сақталуы тиіс екенін жеткізді.
Сонымен қатар президенттің баспасөз хатшысы еңбек одексінің талаптарын сақтай отырып, мемлекеттік қызметшілерді мерекеден кейінгі демалыс күні де жұмысқа шақыруға болатынын айта кетті.
"Мемлекет басшысы ондай тапсырма берген жоқ
Қасым-Жомарт Кемелұлының жаңа еңбек этикасын қалыптастыруға, мемлекеттік қызметшілер мен еліміздің барлық азаматтарын еңбекқорлық пен жауапкершілік идеологиясын ілгерілетуге шақырғанын атап өткім келеді", - деп түйіндеді ел президентінің баспасөз хатшысы.
Еске сала кетсек, бұған дейін мемлекет басшысы мереке күндеріне қатысты қолданыстағы тәртіпті қайта қарауды тапсырғанын хабарлағанбыз

Ең маңызды әрі қызықты жаңалықтарды біздің Telegram арнамыздан оқыңыздар! 
 
