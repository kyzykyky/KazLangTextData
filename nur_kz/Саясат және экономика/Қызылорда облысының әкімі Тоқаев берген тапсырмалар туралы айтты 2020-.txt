Бүгін облыс әкімі Қ.Ысқақовтың төрағалығымен актив отырысы өтті
Аймақ басшысы  24 қаңтарда Нұр-Сұлтан қаласында Президент Қасым-Жомарт Кемелұлы Тоқаевтың төрағалығымен Үкіметтің кеңейтілген отырысында берілген тапсырмалар туралы айтты

Фото: Қызылорда облысы әкімінің баспасөз қызметі
Нұр-Сұлтан қаласында өткен Үкіметтің кеңейтілген отырысында Премьер-Министрі Асқар Мамин экономикалық дамудың 7 көрсеткіші бойынша  Қызылорда облысы үздік 8 облыстың қатарында екендігін мәлімдеді.
Аймақ  экономикасына тартылған инвестиция көлемі (117,4%), құрылыс көлемі (154,3%), үй беру (108,8%) бойынша өсім қамтамасыз етілген
Ал, өңдеу өнеркәсібіндегі өндіріс көлемі (101,3%), ауыл шаруашылығында (104,3%) өскен.
2012 жылдан бастап, қолданыстағы кен орындарының сарқылуына байланысты мұнай өндіру көлемі (2019 жылы 830 мың тоннаға – 13 %) қысқарған
Бұл жағдай өнеркәсіп өніміндегі көрсеткішке (2018 жылға қарағанда 89,3%) кері әсерін тигізуде
Алайда, статистикалық мәлімет бойынша  мұнай өндірудің жыл сайынғы төмендеуіне қарамастан, 2019 жылдың 9 айында, 2018 жылдың осы кезеңіне қарағанда облыстағы  жалпы өңірлік өнім – 102,4% құраған

Фото: Қызылорда облысы әкімінің баспасөз қызметі
Актив отырысында облыс әкімі Қ.Ысқақов мұнай өндірудегі шығын салдарын жою мақсатында шикізаттық емес секторды дамытуға, әсіресе, экспортқа бағытталған өндірістерді дамытуға жұмыстар жүргізіліп жатқандығын  жеткізді.
