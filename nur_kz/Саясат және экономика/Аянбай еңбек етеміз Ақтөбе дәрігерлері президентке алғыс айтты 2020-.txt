Ақтөбе өңірінің дәрігерлер қауымы марқұм әріптестерін мемлекеттік наградамен марапаттаған Қасым-Жомарт Тоқаеқа алғыс білдірді
Ақ халаттылар індетпен күрес жолында жан аямастан қызмет ететінін айтып, барша жұртқа амандық тіледі деп жазады KAZ.NUR.KZ.
Фото: NUR.KZ
Облыстағы ақ желеңді абзал жандардың алғысын "SENIM" денсаулық сақтау жүйесі жұмыскерлерінің салалық кәсіподағы" Республикалық қоғамдық бірлестігінің Ақтөбе облыстық филиалының төрағасы Қайрат Сабыр, Ақтөбе облысының денсаулық сақтау саласы қызметкерлерінің ардагерлер кеңесі төрағасы Роман Рахиев, Ақтөбе облысы дәрігерлері мен провизорларының ассоциациясы қоғамдық бірлестігінің президенті Роза Ізтілеуова жеткізді.
Тағы да оқыңыздар
"Жаман дерттің қаупі сейілер емес": Бас мүфти Смановтар отбасына көңіл айтты
Медицина қызметкерлері осы "майданда" жанқиярлық ерлік көрсетіп жүрген әріптестері аз емес екенін атап өтті
Олар дертпен айқасып жүріп көз жұмған дәрігерлерді де еске алды.
Ортамыздан әлемге әйгілі болған шипагерлеріміз Аққағаз Досжанова, Ишанбай Қарақұлов, Жақсылық Досқалиев, Серік Ақшолақов сынды жерлестеріміз шыққан өлкеден, осы індетпен күресте соңғы демі қалғанша басқаларға жан арашашы болып жүріп, өзі де келмес сапарға кеткен әріптесіміз Қозбағаров Қалихан Есбосынұлына мемлекеттік жоғары марапат - "Қазақстанның Еңбек Ері" атағы берілуін тек марқұмның жеке басына ғана көрсетілген құрмет қана емес, ақтөбелік барша дәрігердің еңбегінің еленуі деп түсіндік",- деді ақ халаттылар

Тағы да оқыңыздар
Түркістан облысында медициналық қолғаптың сапасын сынаған хирург жұмысынан босатылды
Өңір шипагерлері пандемиямен күресте табандылық танытып, жан аямастан қызмет етуге уәде берді.
Өйткені, біздің өңірдің оған толық мүмкіндігі бар, қажетті мамандарымыз, құрал-жабдық, тиісті дәрі-дәрмек жеткілікті
Жанға шипа болар жылы сөзіміз бен мейіріміміз де жетерлік",-  деп ағынан жарылды медқызметкерлер.
Ақ халаттылар атқарылып жатқан еңбекті дұрыс бағалап, рахметін айтып жатқан халық, тиісінше жәрдем беріп, қолдау көрсететін басшылар бар екенін де жеткізді.
Тағы да оқыңыздар
Атыраулықтар медицина қызметкерлеріне күнделікті түскі ас таратуда
 
