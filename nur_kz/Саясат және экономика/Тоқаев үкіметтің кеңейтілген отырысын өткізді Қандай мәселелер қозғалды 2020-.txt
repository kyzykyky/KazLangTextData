Қазақстан президенті үкіметтің кеңейтілген отырысын өткізді
Бейне байланыс режимінде өткен жиынға премьер-министр Асқар Мамин, Президент әкімшілігінің басшысы Ерлан Қошанов, үкімет мүшелері, облыстар мен Нұр-Сұлтан, Алматы, Шымкент қалаларының әкімдері, орталық мемлекеттік органдардың және Ұлттық компаниялардың жетекшілері қатысты деп хабарлайды KAZ.NUR.KZ Ақордаға сілтеме жасап.
Фото: Ақорда
Қасым-Жомарт Тоқаев жиында сөйлеген сөзінде жыл басынан бері ұлттық экономиканың күрделі жағдайда дамып келе жатқанын атап өтіп, ел экономикасының жалпы 1,8% төмендегенін айтты

Еліміздегі эпидемиологиялық ахуал әлі де күрделі
Президенттің тапсырмасы бойынша коронавируспен күрес барысында шұғыл мәселелерді шешу үшін қосымша 150 миллиард теңге бөлінеді

Басты мақсат – коронавирус инфекциясының таралуын тоқтату және науқастарды емдеу ісінде нақты нәтижелерге қол жеткізу
Полиция және санитарлық дәрігерлер карантин режимінің қатаң сақталуын қамтамасыз етуі керек
Сондай-ақ толыққанды медициналық көмек көрсету және қажетті дәрі-дәрмектермен қамтамасыз ету де маңызды міндет.
Тағы да оқыңыздар
Карантинмен және карантинсіз: Министр эпиджағдайға қатысты үш сценарий ұсынды
Президент Сыбайлас жемқорлыққа қарсы іс-қимыл агенттігінің төрағасы Алик Шпекбаевқа «СҚ Фармация» ұйымының жұмысында сыбайлас жемқорлық көріністерінің бар-жоғын тексеруді тапсырды.
Тағы да оқыңыздар
Елімізде екі қала 5 шілдеден бастап жабылады
Сонымен қатар Президент барлық өңірді тез арада дәрі-дәрмекпен қамтамасыз ету керектігін, індет кезінде дәрі сату арқылы пайда тапқысы келгендерді қатаң жауапқа тарту қажеттігін айтты
Қасым-Жомарт Тоқаев мұның ұлттық қауіпсіздік мәселе екенін ескере отырып, мемлекеттік органдарға аса қажетті дәрі-дәрмектердің және медициналық бұйымдардың жеткілікті қорын қалыптастыруды міндеттеді.
Мемлекет басшысы пандемияға қатысты барлық шешімдерді жедел қабылдауды тапсырды
Сондай-ақ денсаулық сақтау министрінің нұсқаулары мен талаптарын үкіметтің өзге мүшелері мен әкімдер бірінші кезекте орындауы тиіс деді
Жиын барысында президент үкіметтің жалпы құрамына да ескерту жасады.
Тағы да оқыңыздар
Гүлшара Әбдіқалықова Қызылорда облысының тұрғындарына үндеу жолдады
Мемлекет басшысы пандемиямен күреске және экономикалық дағдарысты қайта қалпына келтіруге бөлінген қаржыға қатаң бақылау жасауды есеп комитеті мен президент әкімшілігіне тапсырды

Үкімет мүшелері бірінші кезекте дағдарысқа қарсы қабылданған шешімдердің тиімді жүзеге асырылуын қамтамасыз ету керек
Сондай-ақ Мемлекет басшысы үкімет пен Ұлттық банкке аталған салаларды және ахуал қиындаған жағдайда халықты қолдау үшін қосымша шаралар әзірлеуді тапсырды.
Тағы да оқыңыздар
Алматы әкімдігі жаңа карантиннің ТЖ режимінен айырмашылығы қандай екенін айтты
Қасым-Жомарт Тоқаев ішкі нарықты қамтамасыз ету үшін іске қосылған «Қарапайым заттар экономикасы» бағдарламасының жүзеге асырылу барысын сынға алды
Оның қаржыландырылуы 1 триллион теңгеге дейін жеткен.
Тағы да оқыңыздар
Алматыға 1 миллионнан астам парацетамол жеткізілді
Президент 1 триллион теңге қаржы бөлінген Жұмыспен қамту жол картасының жүзеге асырылу барысында да көптеген мәселе бар екенін айтты
 
Мемлекет басшысы Үкімет пен әкімдердің шұғыл түрде тұрақты жұмыс орындарын көбейтуге кірісуі керек екенін айтты
Сондай-ақ жекелеген салықтардың мөлшерлемесін арттыру мәселесі бойынша өзінің пікірін білдірді.
Тағы да оқыңыздар
Тоқаев: Ел экономикасы 1,8 пайызға төмендеді
Бюджет тұрақтылығын қамтамасыз ету үшін тиімсіз шығындарды қысқартқан жөн
Экономика үшін тиімділігі аз салықтық жеңілдіктердің есебінен қосымша резервтерді қарастыру ұсынылуда

Президент мемлекеттік-жекеменшік серіктестіктер жобаларының жүзеге асырылу барысында мемлекеттің міндеттемелеріне,  сондай-ақ, мемлекеттік инфрақұрылымдық бағдарламалар аясында отандық өнімдердің үлесін сақтауға қатысты мәселе барын айтты.
Тағы да оқыңыздар
Мемлекет басшысы: Карантин режимін бұзғандар жауапқа тартылады
Пандемия елді азық-түлікпен қамтамасыз етудің әлсіз тұстарын көрсетіп берді
Халықтың табысы азайды, бірақ, әлеуметтік маңызы бар азық-түлік тауарлары қымбаттай түсті.
2021 жылы Жер кодексінің кейбір нормаларына қойылған мораторий аяқталады
Мемлекет басшысы бұл мәселе бойынша түпкілікті шешім қабылдау қажеттігі туралы айтты.
Қасым-Жомарт Тоқаевтың пікірінше, пандемия цифрлық  экономиканың дамуына тың серпін беріп қана қоймай, ондағы елеулі кемшіліктер мен олқылықтарды көрсетті
Президент үкіметке «Цифрлық Қазақстан» бағдарламасындағы барлық кемшіліктерді түзетіп, жыл соңына дейін 250-ден астам тұрғыны бар елді мекендерді сапалы интернетпен қамтамасыз етуді тапсырды.
Тағы да оқыңыздар
Президент: Денсаулық сақтау министрлігі өрескел қателіктер жіберді
Мемлекет басшысы қазіргі таңда әрбір басшыдан шұғыл мәселелер мен тапсырмаларды барынша тиімді шешуді талап етт
Сондай-ақ Үкімет пен әкімдерді жауапкершіліктен қашпауға, бюрократияға жол бермеуге шақырды.
Тағы да оқыңыздар
Тоқаевтың тапсырмасы: Мектептерде жаңа пән енгізіледі
Тағы да оқыңыздар
Саяси реформаның бір бөлігі: Мемлекет басшысы билікті қалай өзгертпекші
Президент өз сөзінде ұлттық экономиканың тиімділігі мен бәсекеге қабілеттілігін арттыру мақсатында құрылымдық реформалардың уақыты келгенін айтты
Яғни, Үкімет пен мемлекеттік органдар экономиканың беталысын халыққа қарай бұруы тиіс
Барлық белгілері айқындалған жаңа бағдар қажет.
Бұл туралы Қасым-Жомарт Тоқаев өзінің Қазақстан халқына арнайтын алдағы Жолдауында толығырақ тоқталмақ
Қазір жаңа міндеттерді сапалы орындау үшін кадрларды іріктеудің маңызы зор.
