Мемлекет басшысы Қасым-Жомарт Тоқаев 5-6 желтоқсанда Германия Федеративтік республикасына ресми сапармен барады
Бұл туралы KAZ.NUR.KZ президенттің баспасөз хатшысы Берік Уәлидің Facebook парақшасына сілтеме жасап хабарлайды.
Ангела Меркель мен Қасым-Жомарт Тоқаев
Фото: kremlin.ru, Ақорда
Коллаж: NUR.KZ
Баспасөз хатшысының мәліметінше, сапар барысында Канцлер Ангела Меркельмен келіссөз жүргізіледі және Қазақстан мен Германия арасындағы екіжақты өзара қарым-қатынастардың қазіргі жағдайы мен даму перспективаларын қарастырады деп жоспарланған

Сонымен қатар сапар бағдарламасына мемлекет басшысының президент Франк-Вальтер Штайнмайермен және Бундестаг төрағасы Вольфганг Шойблемен кездесуі енгізілген.
Қасым-Жомарт Тоқаев 6 желтоқсанда Берлинде көрнекті саяси және қоғам қайраткерлерінің, Германияның мемлекеттік органдары өкілдерінің, "Германия – Орталық Азия" парламенттік достық тобы мүшелерінің алдында сөз сөйлейді, Берлин еуразиялық клубының 28-отырысына қатысады

Сондай-ақ, неміс компанияларының басшыларымен кездесу өткізеді.
Еске сала кетейік, Қасым-Жомарт Тоқаев таяуда ғана мемлекеттік сапармен Қырғызстанға барған еді

Президентті Бішкектің "Манас" халықаралық әуежайынан қырғыз президентінің өзі Сооронбай Жээнбеков қарсы алған болатын

