Он жылдан астам уақыт кәсіпкерлікпен айналысып келе жатқан Исмаил Тунжер мен Индира Жамалова бес бала тәрбиелеп отыр
Кәсібін тауар алып-сатумен бастап, 2011 жылдан бері «Galaksi Group» компаниясының Қызылорда облысындағы дилері қызметін атқарып келеді
Бүгінде Исмаил Тунжер аймақта пластик терезелеріне қажетті құрал-жабдықтарды жеткізіп беруші ірі кәсіпкерлердің бірі

Фото: Қызылорда әкімдігі
Үнемі ізденісте жүретін кәсіпкер отбасымен бірге өндірісті қолға алуды ойластырып, мамандардан кеңес ала бастайды
Алғашында кәсібін Шымкент қаласында ашпақшы болған ол кейін Қызылордада болғаны тиімді деген шешім қабылдайды
Осылайша осы жылдың қаңтар айында Кәсіпкерлер палатасының мамандарымен кеңесіп, жеңілдетілген несие алуға талаптанады.
Тағы да оқыңыздар
«Банк Хоум Кредит» басшысы ТЖ кезінде клиенттерге қандай қолдау көрсетілетінін айтты
Жеке кәсіпкерлер қолға алған жоба сәуір айының аяғында іске қосылды
Жобаға қажетті қаржының төрттен бір бөлігі, яғни айналым қаражаты, «Бизнестің жол картасы» мемлекеттік бағдарламасы аясында 6 пайызбен берілді
Кәсіпкер «Даму» Қорының облыстық филиалы арқылы алған несиесіне субсидия да ала алды.
Фото: Қызылорда әкімдігі
Кәсіпкер жеңілдетілген несиеге алған қаржыны Алматы қаласынан және Қытай мен Түркиядан шикізат алу үшін пайдаланбақ
Жоба аясында сантехникалық және кәріздік, сондай-ақ өзге де құбырлар шығаруда
Аталмыш тауарға сұраныс қазірдің өзінде бар
Дайын өнім облыстың аудандарынан өзге Шымкент қаласына да жеткізілуде
Бүгіннің өзінде Жамбыл облысы мен Алматы қаласынан, Бішкектен тапсырыс берілуде.
Кәсіпкер Исмаил Тунжер жаңа жобасы аясында әзірге күніне 3,5 тонна өнім шығарылыа жатқандығын айтуда
Жоба толық іске қосылғанда күніне 10 тоннаға дейін өнім шығаруға мүмкіндігін бар екен
Әзірге 12 адамды жұмыспен қамтуда
Алдағы уақытта жұмысшыларының санын жиырмаға жеткізуді көздеуде

