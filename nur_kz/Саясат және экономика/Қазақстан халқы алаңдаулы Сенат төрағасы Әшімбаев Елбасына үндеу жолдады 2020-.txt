Сенат төрағасы Мәулен Әшімбаев коронавирус инфекциясымен күресіп жатқан Нұрсұлтан Назарбаевқа үндеу жолдады
Ол Елбасының денсаулығы үшін барша Қазақстан халқы алаңдаулы екенін жеткізіп, тезірек сауығып кетуін тіледі деп хабарлайды KAZ.NUR.KZ.
Мәулен Әшімбаев
Фото: ҚР Парламент сенаты
Парламент сенатының баспасөз қызметі жолдаған үндеудің мәтінін еш өзгеріссіз назарларыңызға ұсынамыз:
Бүкіл әлем Өзіңізді тәуелсіз Қазақстанның негізін қалаушы тұлға, көреген саясаткер ретінде мойындап, аса құрметтейді.
Қазіргі таңда барша Қазақстан халқы Сіздің денсаулығыңызға алаңдап, қобалжуда
Дегенмен, біз Сіздің бұл сынақтан да сүрінбей өтетініңізге кәміл сенеміз.
Сіз бұған дейін де талай қиын-қыстау кезеңдер мен тағдыршешті сәттерді еңсеріп, соның бәрінен елімізді аман-есен алып шықтыңыз.
Салиқалы саясатыңыздың сабақтастығы аясында еліміз әлі талай биік белестерді бағындырады деп сенеміз.
Сіздің Құрметті сенатор болуыңыз да біз үшін үлкен абырой және зор мақтаныш.
Ізгі ниетпен, Қазақстан Республикасы Парламенті сенатының төрағасы 
Мәулен Әшімбаев
