 Еліміздің Тұңғыш президенті Нұрсұлтан Назарбаев премьер-министр Асқар Маминді қабылдады деп хабарлайды KAZ.NUR.KZ elbasy.kz сайтына сілтеме жасап

Фото: elbasy.kz
Кездесу барысында Елбасына Қазақстандағы қазіргі әлеуметтік-экономикалық ахуал және халықтың әл-ауқатын арттыру бойынша қабылданған шаралар туралы ақпарат ұсынылды.
Қазақстанның Тұңғыш президенті Бес институционалдық реформаны іске асыруға бағытталған "100 нақты қадам" Ұлт жоспары тармақтарын сапалы орындаудың маңыздылығына назар аударды.
Өз кезегінде Асқар Мамин 2019 жылдың қорытындысы бойынша қол жеткізген экономикалық дамудың негізгі көрсеткіштері және ұлттық экономиканы одан әрі нығайту жөніндегі жоспарлары туралы мәлімет берді.
Маминның баяндамасына сәйкес құрылыс саласының даму қарқыны 12,9%, сауда – 7,6%, байланыс – 5,2%, көлік – 5,1%, өңдеу саласы – 4,4%, тау-кен өнеркәсібі – 3,7%, халықтың табысы 5,5%, негізгі капиталға инвестициялар 8,5% өсіп, сауда айналымы 97 млрд долларды құраған.
Еске сала кетейік, бұған дейін Нұрсұлтан Назарбаев, Қасым-Жомарт Тоқаев, Владимир Путин және Дмитрий Медведев бейнеленген картина сатылымға шыққаны жайлы хабарлаған едік

