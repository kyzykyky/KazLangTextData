Жамбыл облысы өткен жылдың қорытындысына сәйкес экономикалық өсім бойынша алдыңғы қатарда
Бұл туралы бүгін ел Президенті Қасым-Жомарт Тоқаевтың қатысуымен өткен Үкіметтің кеңейтілген отырысында айтылды
Мемлекет басшысына өңірлердің экономикалық көрсеткіштері туралы баяндаған ҚР Премьер-Министрі Асқар Мамин Жамбыл облысының үздіктердің қатарында екенін тілге тиек етті.
Фото: Жамбыл облысы әкімдігі
Мемлекеттік-жекеменшік әріптестік шеңберінде Еуропалық Қайта Құру және даму банкімен бірлесіп жеті өңірде, оның ішінде Жамбыл облысында да көп бейінді аурухана іске қосылатынын жеткізді.
Айта кетейік, облыстың дамуында оң динамика сақталып отыр
Өткен жылғы экономиканың өсуі 105,5 пайызды құраса, өнеркәсіп, ауыл шаруашылығы, тұрғын үй, инвестиция, сауданың өсуі республикалық орта көрсеткіштен жоғары
Ал, құрылыс жұмыстары 109 пайызға орындалған.
Фото: Жамбыл облысы әкімдігі
Бюджеттік кірістер артығымен орындалып, 99,9 пайызға игерілген
Ол өңірлер арасында жоғарғы көрсеткіштің бірі
Сол сияқты, былтыр өңірде кәсіпкерлерге 8,6 миллиард теңге шағын несие берілсе, екі мың адамға 505 мың теңгеден 1,2 миллиард теңге грант бөлінген
Бұл да республикадағы алдыңғы нәтиже.
Сондай-ақ, Асқар Мамин Жамбыл облысының тұрғындарының тұрмыстық табысын жақсарту жобасының барысына тоқталып, күтілетін нәтижесіне назар аудартты.
Айта кетейік, аталған жобаның пилоттық кезеңінде өңірдегі 11 ауылдық округ қамтылуда
Жоба аясында жалпы 7 886 аула қамтылмақ
Оның 2 459 өтінімі «Тараз» ӘКК АҚ-ы арқылы тікелей несилендірілуде
Сол сияқты қажетті тұқым, минералды тыңайтқыш және химиялық қорғау заттары кооперативтер арқылы қаржыландырылуда.
