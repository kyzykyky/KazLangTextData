Қазақстан президенті Қасым-Жомарт Тоқаевтың баспасөз хатшысы Берік Уәлиден коронавирус инфекциясы анықталды деп хабарлайды KAZ.NUR.KZ порталы.
Фото: Facebook/Берік Уәли
Бұл туралы Берік Уәли Instagram әлеуметтік желісіндегі парақшасында жазды.
Әлемді айналып, елімізді шарлап кеткен коронавирус індеті менен де табылды
Кеше тапсырған тест қорытындысы оң нәтиже берді
Қазір ауруханада, дәрігерлердің қарауында жатырмын
Жағдайым бір қалыпты
Аса алаңдайтындай емес
Ем қабылдаудамын.
Тағы да оқыңыздар
Қорқыт ата туралы не білеміз?
Осы індет басталғалы барлығымыз дабыл қағып, сақтануға, дертті жұқтырмаудың жолдарын қарастыруға шақырып келеміз
Бірақ пандемияға сенбейтін, ауруды жоқ деушілер азаймай тұр

Мұндағы мақсат алаңсыз жүрген азаматтар ойлансын, сенбей жүрген кісілердің көзі жетсін дегенім
Ауру бар
Оны жұқтырушылардың саны күн сайын артып жатыр
Қанша жерден сақтық шараларын қатаң сақтап жүрсек те, біз де жұқтырдық
Енді емделу керек.
Еске сала кетсек, соңғы дерек бойынша, елімізде коронавирус жұқтырған науқастардың саны 12511-ге жетті.
