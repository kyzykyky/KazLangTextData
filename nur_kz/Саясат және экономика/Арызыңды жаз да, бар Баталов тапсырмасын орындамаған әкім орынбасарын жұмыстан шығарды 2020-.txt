Алматы облысының әкімі Амандық Баталов Талдықорған қаласы әкімінің орынбасары Асхат Қалиасқаровқа жұмыстан шығу туралы өтініш жазуын талап етті деп хабарлайды KAZ.NUR.KZ Қазақпаратқа сілтеме жасап

Амандық Баталов
Фото: ОКҚ
Халықпен кездесу барысында Талдықорған тұрғыны өңір әкіміне шағымын айтқан

Әйел 21 жылдан бері пәтерінің құжаттарын рәсімдей алмай жүр
Ол бұған дейін облыс әкіміне жүгінген, ал әкім істі Асхат Қалиасқаровқа тапсырыпты
Тұрғынның сөзінше, осыған қарамастан оның мәселесі әлі шешілмепті

 Тұрғынның шағымын тыңдаған Амандық Баталов әкім орынбасары Асхат Қалиасқаровты өзіне шақырып, тапсырманың не себепті орындалмағанын сұрады

"Nur Otan" партиясының өкілдерімен бірлесіп шешім қабылдау және комиссия құру керек", - деді Алматы облысының әкімі

Осыдан соң Амандық Баталов нақты тапсырманы орындамаған шенеуніктен орнын босатуын талап етті

Өңір басшысы қала әкіміне босаған орынға лайықты кандидат табуды тапсырды
Алматы облысы әкімдінің хабарлауынша, Асхат Қалиасқаровты жұмыстан шығару туралы тапсырма берілген

Еске сала кетсек, кеше Аманадық Баталов камерадан қорықпайтынын, өзінің адал еңбек етіп келе жатқанын дәлелдей алатынын айтқан еді

Ең маңызды әрі қызықты жаңалықтарды біздің Telegram арнамыздан оқыңыздар! 
