Сенат төрайымы Дариға Назарбаева қазақстандық банктердің мәселесі турасында сөз қозғады деп жазады KAZ.NUR.KZ порталы Sputnik Қазақстанға сілтеме жасап

Фото: NUR.KZ
Сенаттың бүгінгі отырысында халық қалаулылары "ЕЭО мүше мемлекеттердің қаржы нарығы саласындағы заңнамасын үйлестіру туралы келісімді ратификациялау туралы" заң жобасын қабылдады

Осы орайда кейбір сенаторлар ортақ қаржы нарығында қазақстандық банктердің қиындыққа тап болатынын алға тартты.
Себебі еліміздің қаржы ұйымдары әлі күнге дейін мемлекеттің көмегіне мұқтаж
Ал халықаралық қаржы ұйымдары техникалық жағынан мықты және олар қазіргі қаржы құралдарын пайдаланады
Жоғары бәсекеге төтеп беру қиын. 
Сенат төрайымы Дариға Назарбаева да әріптестерінің ойымен келіседі
Алайда оның айтуынша, егер бәсекелестік болмаса, қазақстандық банктер мен несие ұйымдарында өзгеріс орын алмайды.
Төрайымның сөзінше, отандық банктер басқа қаржы ұйымдарымен бәсекеге түссе, өз шарттарын өзгертуге мәжбүр болады
Бұл – нарық заманының талабы.
Еске сала кетсек, күні кеше Санкт-Петербургте өтетін ЕЭО-ның бейресми саммитіне президент Қасым-Жомарт Тоқаев емес, Елбасы Нұрсұлтан Назарбаевтың қатысатыны мәлім болды
Мұндай хабарды мемлекет басшысының көмекшісі Берік Уәли таратқан

 Уәлидің айтуынша, Қазақстанда Елбасы мен мемлекет басшысы шетелдік сапарларға бірге аттанбайтын белгілі бір тәжірибе бар

