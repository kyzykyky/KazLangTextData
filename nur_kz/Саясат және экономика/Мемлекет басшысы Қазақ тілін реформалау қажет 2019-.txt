Елордада өтіп жатқан Ұлттық кеңестің отырысында президент Қасым-Жомарт Тоқаев мемлекеттік тілді реформалау қажеттігі туралы айтты деп хабарлайды KAZ.NUR.KZ.
Қасым-Жомарт Тоқаев
Фото: Ақорда
Қасым-Жомарт Кемелұлы Қазақстанның мемлекеттік тілін реформалау және жаңарту қажеттілігі жөнінде баяндады.
Ол осы саладағы мамандардың - лингвист ғалымдар мен филологтардың айшықты пікірін күтіп отырғанын жеткізді.
Тоқаев реформа мен модернизация тек қазақ тіліне қатысты болатынын тағы бір еске салды.
Еске сала кетсек, Нұр-Сұлтанда Қазақстан президенті Қасым-Жомарт Тоқаевтың қатысуымен Қоғамдық сенім Ұлттық кеңесінің отырысы басталғаны хабарланды.
 
Осыған дейін мемлекет басшысы басқа шараға - Санкт-Петербургте өтетін Жоғары Еуразиялық экономикалық кеңеске қатысатыны хабарланған еді.
Алайда, артынша президенттің орнына халықаралық кездесуге Елбасы Нұрсұлтан Назарбаев баратыны белгілі болды.
 
 
