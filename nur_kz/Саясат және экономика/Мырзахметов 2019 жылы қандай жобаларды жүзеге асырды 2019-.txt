Асқар Мырзахметов Жамбыл облысына келіп,  аймақ тізгінін ұстағанына жақында екі жыл толады
Ауылшаруашылығы министрлігіндегі қызметін қоспағанда көршілес жатқан бұрыңғы Оңтүстік Қазақстан облысы, бүгінгі Түркістаннан кейін Жамбыл облысын басқарып отыр
Санаулы күннен кейін 2019 жылды қорытындылайтын киелі Әулиеатаның әкімі биыл қандай жобаларды іске асырды?
Аграрлық саланың "жілігін шағып, майын ішкен" Мырзахметов ауылшаруашылығын алшаң бастыра алды ма? Тарихы мен мәдениеті астасқан аймақта нендей жаңалықтар болды?
Оңтүстікті өркендетіп, Шымқаланы шырайландырған Мырзахметов Жамбыл жеріндегі жұмысын былтыр Таразды түрлендіруден бастаған болатын
 
Аймақ басшысы жыл басталысымен арнайы жұмыс тобын құрып аудан емес әр ауылды аралады
Тұрғындармен жүздесіп, тілектерін тыңдады
Тұрмысын түзеп, табысын арттыру үшін тас-түйін жоба жасап, Үкіметтен қолдау тапты.
Пилоттық  жобаға 8564 отбасы тартылып,  41 мың адам қамтылмақ
7,2 милилард теңге тартылып 2,5 пайызбен  несие түрінде белгіленді

Бүгінде құжаттары сараптамадан өткен тұрғындар қаражатқа қол жеткізіп, тұрмысын тіктеуге кірісіп те кетті
Мырзахметовтің мықты жобасы ел аузында.
Екі жылдың бедерінде ауқымды жобаларға жан бітіріп, талай тірліктің тетігін тапқан Жамбылдың әкімі жуырда өткен брифингте сандарды да «сөйлетті»
Өңірде өнәркәсіптің өсуі 106,5 пайызды құрап, салалардың дамуында оң динамика сақталған
Оған қоса ауыл шаруашылығы өнімдері бойынша алдыңғы қатарға шыққан өңір республика көлемінде көш бастады

Тындырымды тірліктің бір көрінісі 6,2 мың гектар суармалы жерді қалпына келтіруде де көрінді
Сондай-ақ, өткен жылы Жамбыл облысы ет экспортынан да көш ілгері жылжып, республикаға тиесілі мөлшердің 43 пайызын құрады
   
Асқар Мырзахметов қазына қаржысын үнемдеуде де көпке үлгі іс қылды
Қаражаттың тиімділігін арттыру үшін арнайы регламент бекітіп, құрылыс параметрлеріне қатысты қатаң талаптар қойды
  
Нәтижесінде 134 жобаның құны оңтайландырылып, 11 миллиард  теңге үнемделді.
Бұл сөз жоқ бас бармақпен бағалауға тұрарлық еңбек
Бұдан бөлек өңірде медициналық нысандар тапшылығы мен үш ауысымды және апатты жағдайдағы мектептер мәселесі де оң шешімін тапқаны жан жадыратты

Иә, бұл Асқар Исабекұлының екі жылдың бедерінде бағдарын таптырып, тірлігін тіктеген ауқымды ісі
Өңірдің мерейлі 80 жылдығын атап өткен жамбылдықтар жылды қорытындылап, оң бағасын беріп отыр.
