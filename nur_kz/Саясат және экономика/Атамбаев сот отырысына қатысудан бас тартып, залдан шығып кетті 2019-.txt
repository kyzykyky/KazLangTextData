Бүгін Қырғызстан мемлекеттік қауіпсіздік комитеті елдің бұрынғы президенті Алмазбек Атамбаевқа қатысты қылмыстық іс бойынша көшпелі сот отырысын өткізуге тырысты
Алайда қорғаушы Сергей Слесарев Атамбаевтың аталған сот отырысынан шығып кеткенін мәлім етті деп хабарлайды KAZ.NUR.KZ Sputnik Қырғызстанға сілтеме жасап

Алмазбек Атамбаев
Фото: instagram.com/almazbek_atambaev_official
Слесаревтің айтуынша, Атамбаевты қорғаушы тарап сот процесін басқа жерге ауыстыруға, сондай-ақ сот отырысын экс-президенттің қатысуынсыз өткізуге өтініш берген
Себебі, елдің бұрынғы басшысының сот отырысына қатысуға және сұрақтарға жауап беруге ниеті жоқ

Еске сала кетейік, Қырғызстанның бұрынғы президенті Алмазбек Атамбаевқа 14 қылмыстық іс бойынша айып тағылды
Оның ішінде, экс-президент кісі өлтіруді ұйымдастырды деген күдікке ілінген

Бұған дейін Атамбаевтың қорғаушылары экс-президенттің заңсыз тұтқындалғаны туралы шағым түсіріп, Первомай аудандық сотында оған қатысты бұлтартпау шарасын өзгертуге тырысқан

Алайда, Бішкек қалалық соты Қырғызстанның бұрынғы президенті Алмазбек Атамбаевты тұтқындау туралы шешімді заңды деп тапты

