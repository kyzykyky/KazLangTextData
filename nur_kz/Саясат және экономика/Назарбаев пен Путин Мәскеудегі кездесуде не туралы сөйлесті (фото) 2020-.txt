Нұрсұлтан Назарбаев РФ президенті Владимир Путинмен кездесуде Ресей барлық сала бойынша Қазақстанның сенімді серіктесі екенін атап өтті деп хабарлайды KAZ.NUR.KZ Елбасының сайтына сілтеме жасап.
Фото: elbasy.kz
Әңгіме барысында тараптар ЕАЭО аясындағы серіктестік мәселелерін талқылады.
Қазақстанның Тұңғыш президенті екі ел арасындағы қатынастар тату көршілік пен одақтастық рухында және қағидаттарына сәйкес дамып келе жатқанын атап өтті.
Сонымен қатар, Нұрсұлтан Назарбаев пен Владимир Путин ғылым және білім саласындағы ынтымақтастық мәселелеріне ерекше назар аударды.
Фото: elbasy.kz
Өз кезегінде Владимир Путин Қазақстанның Тұңғыш президентінің интеграциялық процестерді дамытуға және екі ел арасындағы стратегиялық серіктестікті нығайтуға қосқан үлесін атап өтті.
Сонымен қатар, тараптар халықаралық күн тәртібіндегі өзекті мәселелерді талқылап, әлемдік көмірсутегі нарығындағы ахуал туралы пікір алмасты.
Естеріңізге сала кетсек, бұған дейін Ресей астанасында Нұрсұлтан Назарбаев пен Владимир Путин кездескені туралы хабарлаған едік.
Ең маңызды әрі қызықты жаңалықтарды біздің Telegram арнамыздан оқыңыздар!
 

