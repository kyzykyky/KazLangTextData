Сыбайлас жемқорлыққа қарсы іс-қимыл агенттігінің басшысы Алик Шпекбаев қоластындағы қызметкерлерінің жемқорлық әрекеті үшін басшылардың отсавкаға кетуін қарастыратын жаңа заңнама номаларын толығырақ түсіндіріп берді деп хабарлайды KAZ.NUR.KZ.
Алик Шпекбаев
Фото: kyzmet.gov.kz
Қараша айының соңында мемлекет басшысы Қасым-Жомарт Тоқаев бірінші басшылардың өздеріне тікелей бағынышты адамдарының сыбайлас жемқорлық қылмысын жасағаны үшін дербес тәртіптік жауапкершілікке тартылуына қатысты заңға қол қойды.
Алик Шпекбаев өзінің Facebook парақшасында бұл санатқа жататын саяси мемлекеттік қызметкерлерді атап өтті

Сондай-ақ Шпекбаев отставкаға кету тәртібін түсіндіріп өтті.
Біріншіден, басшылар сыбайлас жемқорлық қылмысы бойынша кінәлі деп танылған қызметкеріне қатысты сот шешімі заңды күшіне енгеннен кейін отсавкаға кетуге өтініш беруі керек
Немесе, мемлекеттік қызметкерге қатысты іс ақталмайтын негіздер бойынша тоқтатылған кезде.
Бұл жағдайда басшы өтінішті 10 күн ішінде беруі қажет

Екіншіден, шенеунік басшылық қызметіне тағайындалғанына 3 ай өткен жағдайда ғана отставкаға кетеді.
Алайда, ол әкімшілік жетекшілердің бұндай жағдайда дисциплинарлық тәртіпте жауапқа тартылатынын жеткізді.
Жоғарыда аталған лауазымды тұлғалар өз құзырындағы мекемелерде сыбайлас жемқорлықты жою үшін алдын-алу шараларын жүргізбегені үшін де жауапқа тартылады

Сыбайлас жемқорлыққа қарсы іс-қимыл агенттігі басшысының айтуынша, қазіргі уақытта басты мақсат – "басшыларды осындай фактілерді болдырмау үшін сөзбен емес іспен әрекет етуге мәжбүрлеу".
Ол жаңа құқықтық нормалардың 10 желтоқсанда заңды күшіне енетінін еске салды
  
