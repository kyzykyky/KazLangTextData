Ағымдағы жылдың он айының қорытындысы бойынша Жамбыл облысы экономикасының барлық салаларында оң динамика қалыптасып, өсім байқалып отыр
Бұл туралы бүгін Нұр-Сұлтан қаласындағы Орталық коммуникациялар қызметінде өткен брифингте облыс әкімі Асқар Мырзахметов айтты.
Фото: Акимат Жамбылской области
Облыс басшысының айтуынша, өңір экономикасының өсуі есепті мерзімде 105,7 пайызды құраса, ол өнеркәсіп өндірісінің көлемі 6,5 пайызға, ауыл шаруашылығы 4,4 пайызға, құрылыс 9,2 пайызға, көлік 3,6 пайызға, сауда 4,5 пайызға, байланыс 6,4 пайызға артуы есебінен қамтамасыз етілді
Ал, негізгі капиталға салынған инвестиция он бес пайызға пайызға артқан.
Ол ғана емес, аймақта шағын және орта кәсіпкерлікті дамыту мақсатында да оң жұмыстар атқарылуда екен
Бұл бағытта кәсіпкерлерге тиімді қызмет көрсету үшін Тараз қаласында «Бір терезе» қағидаты бойынша жұмыс жасайтын заманауи фронт-офис ашылғаны айтылды
Сол секілді, облыстағы шағын және орта кәсіпкерлердің саны 70 мыңнан асып, онда 125 мың адам жұмыспен қамтылған, олармен өндірілген өнім мен қызмет көлемі биыл 167 миллиард теңгені құрап, 6,3 пайызға артқа.
Фото: Акимат Жамбылской области
Сондай-ақ, спикердің айтуынша, кәсіпкерлікті қолдау картасы аясында 2025 жылға дейін облыста 2,9 триллион теңгені құрайтын 69 инвестициялық жобаны іске асыру жоспарлануда екен

Ағымдағы жылы 89 миллиард теңгені құрайтын 15 жоба іске қосылады деп күтілуде десек, оның ішінде шетел инвесторларының қатысуымен жүзеге асып жатқан қуаттылығы 100 МВт болатын «M-KAT GREEN» күн электр станциясы жобасы да бар
Осы ретте айта кетейік, облыста баламалы электр қуатын өндіретін 5 жобаның құрылысы жүргізілуде
Қолданыстағы 9 жобаны қосқанда олардың жалпы қуаттылығы 403 МВт-қа жетеді деп көзделуде
Бұл республика бойынша ең алдыңғы көрсеткіш.
