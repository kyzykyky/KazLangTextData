Мемлекет басшысы Қасым-Жомарт Тоқаев үкіметтің кеңейтілген отырысын өткізеді
Бұл туралы премьер-министр Асқар Мамин мәлім етті деп хабарлайды KAZ.NUR.KZ үкімет басшысының ресми сайтына сілтеме жасап.
Фото: Ақорда
Премьер-министр жарты жылдың қорытындысы бойынша орталық мемлекеттік органдар мен әкімдіктер жұмысының тиімділігі мемлекет басшысы Қасым-Жомарт Тоқаевтың төрағалығымен өтетін үкіметтің кеңейтілген отырысында қаралатынын атап өтті

Ол өңірлердің экономикалық өсімді қалпына келтірудің кешенді жоспары мен мемлекеттік бағдарламаларды іске асыру, отандық өндірісті барынша қолдау, инвестициялар тарту, экспортты ілгерілету, халықтың жұмыспен қамтылуын сақтау және тұрақты жұмыс орындарын құру үшін барлық  шараларды белсенді түрде қабылдау қажеттігін жеткізді

Тағы да оқыңыздар
Тележүргізуші Дана Нұржігіттің өмірбаяны
Оның айтуынша, осы жылдың бес айының қорытындысы бойынша негізгі капиталға салынған инвестициялар көлемі өткен жылдың сәйкес кезеңімен салыстырғанда 0,1%-ға өскен
Сонымен қатар, мамыр айында биылғы сәуір айымен салыстырғанда бұл көрсеткіш 32%-ға артты
Оған қоса негізгі капиталға салынған жеке инвестициялар көлемінің өсімі 25,7%-ды құрады.
Еске сала кетейік, жақында мемлекет басшысы Қасым-Жомарт Тоқаев құқық қорғау органдарының басшыларымен кеңес өткізген болатын.
