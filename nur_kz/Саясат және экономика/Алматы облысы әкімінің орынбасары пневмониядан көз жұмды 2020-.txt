Талдықорған қаласында Алматы облысы әкімі Амандық Баталовтың орынбасары Серікжан Бескемпіров қайтыс болды деп хабарлайды KAZ.NUR.KZ порталы.
Фото: inbusiness.kz
Бұл ақпаратты әкімдіктің баспасөз қызметі растап отыр
Марқұм 60 жаста болған.
Хабар 24 арнасы таратқан ақпаратқа сәйкес, Серікжан Бескемпіров пневмониядан көз жұмды.
Серікжан Бескемпіров 1960 жылы 1 қаңтарда Алматы облысының Үштөбе қаласында туған.
1983 жылы Алматы энергетика институтын "инженер-электрик" мамандығы бойынша бітірді
Еңбек жолын Үштөбе ет комбинатының аға шебері, механик, шебер болып бастады (1983, 1985-1993).
Әр жылдары Қаратал ауданының әкімі (2002-2004), Панфилов ауданының әкімі (11.2004-09.2005), Алматы облысы Текелі қаласының әкімі (09.2005-01.2012), V шақырылымдағы Алматы облыстық мәслихатының хатшысы (01.2012-06.2012) болды.
Ол 2012 жылдың маусым айынан бастап Алматы облысы әкімінің орынбасары қызметін атқарды.
Тағы да оқыңыздар
Ажар Ғиният денсаулық сақтау вице-министрі қызметіне тағайындалды

Еске сала кетсек, осыған дейін Алматы облысының бас санитар дәрігері Қайрат Баймұхамбетовтың пневмониядан қайтыс болғаны хабарланды

Өңір басшысы Амандық Баталов Facebook желісіндегі парақшасында марқұмның жақындарына көңіл айтты

