Нұрсұлтан Назарбаев «Nur Otan» партиясы төрағасының бірінші орынбасары Бауыржан Байбекті қабылдады
 Кездесу барысында Қазақстанның Тұңғыш президентіне «Birgemiz» қорының қазіргі қызметі және партия мүшелері арасындағы іріктеу жұмыстарына дайындық – праймериз туралы мәлімет берілді деп хабарлайды KAZ.NUR.KZ Елбасының сайтына сілтеме жасап.
Фото: elbasy.kz
Ұсынылған ақпаратқа сәйкес, «Birgemiz» қорының қаражаты есебінен 360 мыңнан астам жанұяға 50 мың теңге көлемінде біржолғы көмек көрсетіліп, 240 мың отбасыға қажетті азық-түлік жеткізілген

Сондай-ақ, «Birgemiz» қорының қаражатынан Мақтаарал ауданы Достық ауылының тұрғындарына баспана салу мақсатында 340 миллион теңге бөлінгені айтылды

Тағы да оқыңыздар
Тележүргізуші Дана Нұржігіттің өмірбаяны
Сонымен қатар, партия белсенділері мен еріктілері бір мың тоннадан астам гуманитарлық көмек жинап, зардап шеккен елдімекендерге жіберді.
Атқарылып жатқан жұмыстың маңыздылығын айта келе, Елбасы «Birgemiz» қоры арқылы еліміздің шағын қалалары мен ауылдарындағы мұқтаж адамдарға қолдау көрсетуді жалғастыруды тапсырды.
Қазақстанның Тұңғыш президенті халықтың партияға деген сенімін нығайту жұмысын жалғастыруды тапсырды.
Тағы да оқыңыздар
Қазақстан туралы қызықты деректер
Кездесу барысында Байбек өңірлерге жасаған жұмыс сапарларының нәтижелері, партияның сайлауалды бағдарламасының орындалу барысы және праймеризге дайындық туралы баяндады.
