Мемлекет басшысы Қасым-Жомарт Тоқаевтың жарлықтарымен Филиппин және Австралиядағы жаңа төтенше және өкілетті елшілер тағайындалды деп хабарлайды KAZ.NUR.KZ Ақорданың ресми сайтына сілтеме жасап
 
Ақорда
Фото: 2gis.kz
Қазақстан Республикасының Индонезия Республикасындағы Төтенше және Өкілетті Елшісі Данияр Қабидоллаұлы Сарекенов Қазақстан Республикасының Филиппин Республикасындағы Төтенше және Өкілетті Елшісі қызметін қоса атқарушы қызметіне тағайындалды.
Сонымен қатар, Қазақстан Республикасының Сингапур Республикасындағы Төтенше және Өкілетті Елшісі, Қазақстан Республикасының Жаңа Зеландиядағы Төтенше және Өкілетті Елшісі қызметін қоса атқарушы Аркен Кеңесбекұлы Арыстанов Қазақстан Республикасының Австралия Одағындағы Төтенше және Өкілетті Елшісі қызметін қоса атқарушы қызметіне тағайындалды.
Данияр Сарекенов дипломатиялық еңбек жолын 1993 жылы сыртқы істер министрлігінде атташе қызметінен бастады
2013 жылы Қазақстан Республикасының Малайзиядағы елшілігінде кеңесші болып жұмыс істеді
Кейінірек, сол жылы ол Қазақстанның Малайзиядағы елшісі болды, бұл қызметті 2019 жылға дейін атқарды.
Тағы да оқыңыздар
Гиннес рекордтар кітабына енген қазақстандықтар тізімі
Аркен Арыстанов әр жылдары қаржы саласында еңбек етті
2011-2013 жылдары "Қазпошта" АҚ басқарма төрағасы болды
2014-2019 жылдары – Қазақстанның Франциядағы елшілігінде инвестициялар жөніндегі кеңесші.
2019 жылы ол Қазақстанның Сингапур мен Жаңа Зеландиядағы елшісі болып тағайындалды.
Еске сала кетейік, жақында мемлекет басшысы Қасым-Жомарт Тоқаев қаржы министрі Ерұлан Жамаубаевты қабылдаған болатын

Ең маңызды әрі қызықты жаңалықтарды біздің Telegram арнамыздан оқыңыздар!
