Қазақстанның Тұңғыш президенті Нұрсұлтан Назарбаев ел тұрғындарына арнап үндеу жариялады
Елбасы Қазақстан қауіпті дерттің алдын алуға әлем елдерінің арасында ең алғашқылардың бірі болып кіріскенін және тиісті сақтандыру шаралары дер кезінде жасалғанын сөз етті деп хабарлайды KAZ.NUR.KZ.
Нұрсұлтан Назарбаев
Фото: elbasy.kz
Назарларыңызға "Егемен Қазақстан" газетіне жарияланған үндеудің толық мәтінін ұсынамыз.
Бүгінгідей бүкіл әлем алаң күй кешіп, ұлт саулығы сынға түскен қазір­гі сәтте де баршаны сабырға, байсал­ды­лыққа шақырып, тағы да жұртыма ақ тілеулі сөзімді арнағалы отырмын

Тағы да оқыңыздар
Қорқыт ата туралы не білеміз?
Тұтқиылдан келген жаман індет – коронавирус дерті барша адамзатқа қауіп-қатер төндіруде
Қазірдің өзінде дүние жүзі бойынша 1,4 миллионнан астам жан осы сырқатқа шалдығып, ондаған мың адамның өмірі қиылды

Сондықтан әлем мемлекеттері қатерлі дертке бірлесе дауа іздеп, бүгінгі заманның бар күш-қуа­тын, ақыл-ойы мен ғылым-білімінің же­тістігін ортақ мақсат жолына бірлесе жұ­мыл­дырып, ынтымақтаса әрекет етуде.
Соның нәтижесінде індеттің етек алып кетуіне мүмкіндігінше жол бе­ріл­мей, ахуал күн сайын тұрақты назарда ұсталып отыр
Жағдайды оңалту үшін көп жұмыс істелді, әлі де талай шаруа атқарылатын болады. Игі мақсаттағы іс-шаралардың бәріне жер-жерлерде бүкіл халық болып қолдау көрсеткеніміз жөн.
Тағы да оқыңыздар
Дұрыс тамақтану ережелері
Тәуелсіздіктің ең алғашқы күндері­нен бастап мен ұлы Абай атамыз­дың «Кімге достығың болса, дос­тық дос­тық шақырады» деген дана қағи­­да­сын басшылыққа алып, әлемнің бар­лық мем­­лекетімен арадағы келісім мен дос­тық­қа, өзара сенім мен ықпал­дастыққа не­гізделген саясат ұстандым

Еге­мен­дік­­тің бастапқы жылдарында іргелес ел­­дер­­дің бәрімен тату қарым-қаты­нас ор­на­­тып, шекара мәселесін түбе­гейлі шеш­­кен­нен кейін түрлі деңгей­дегі ынты­­­мақ­тастық ұйымдарын құруға бас­тамашы болғанымның басты себебі де сол еді.
Тағы да оқыңыздар
Жүктілік кезінде әйел адамдар не істеуі керек?
Өмірдің өзі, дәл бүгінгі қа­лып­тасқан жағдай біз ұстанған бірі­гу мен бірлесуге негізделген саясаттың бір­ден-бір дұрыс жол екендігіне көзі­мізді жеткізіп отыр.
Жаһан жұртшылығын әбігерге салған пандемия бүкіл әлемде жаңа эко­но­микалық дағдарыс туғызды
Алып кәсіп­орындардың жұмысы тоқтады, көлік атаулының қозғалысы шектелді
Мұ­найдың бағасы құлдырады
Ел мен ел арасындағы шекаралар жабылып, алыс-беріс тыйылды
Мұның бәрі бұрын-соңды болмаған аса ауқымды рецессияға әкеліп соқтырып, жұмыссыздықты көбейтіп отыр.
Сондықтан егемендік жылдары біз ел экономикасын әртараптандырумен болдық
Осы мақсатты жүзеге асыру үшін «Қазақстан-2050» стратегиясын жасап, «Үдемелі индустриялық-инновациялық даму» бағдарламасы аясында 1000-нан астам жаңа кәсіпорын аштық

Тағы да оқыңыздар
Сарышаян, жұлдыз-жорамал
Соның арқасында әлемдік бәсекеге қабілетті өнімдер шығарылып, елімізге жаңа технологиялар келді
Бұл еліміздің үшінші технологиялық жаңғыруына жол ашты.
Ел аумағында бұрын-соңды бол­ма­ған теміржол, автокөлік жолдары са­лынды.
Болашақ үшін, алда күтіп тұрған осындай алмағайып замандар сынағын еркін еңсеру үшін көп қаржы-қаражат салып, зор жауапкершілікпен атқарылған бұл реформалардың дұрыс болғанын өмірдің өзі дәлелдеді.
Біздің Ата заңымыздың бірінші бабында «Қазақстан Республикасының ең қымбат қазынасы – адам және оның өмірі» деп нақты жазылған

Тағы да оқыңыздар
Жын кірген адамды қалай анықтауға болады?
Елордада әлемдік деңгейдегі ең озық техникалармен жарақталған аса ірі ғылыми-медициналық орталықтар ашып, оның мамандарын әлемнің ең дамыған елдерінде тәжірибеден өткіздік және «Болашақ» бағдарламасы аясында оқыттық
Осылай алдын ала қамданудың нәтижесінде ұлт денсаулығына қатер төндірген бүгінгідей қиыншылық заманда жұқпалы дерттің дәл диагностикасын жасау, оның алдын алу, науқасты емдеу сияқты тиісті шараларды біздің дәрігерлеріміз жоғары кәсіби деңгейде атқаруда.
Әрине қалыптасып отырған жағдай оңай емес
Бұл – бүкіл әлем мемлекеттеріне түскен зор ауыртпашылық
Біз оны осындай сын сағатта септігін тигізетін халқымыздың төзімділігі, ерік-жігері және өзіне деген зор сенімі арқасында міндетті түрде жеңіп шығамыз
Ол үшін бізге қажетті нәрсе – қаржы-қаражат, материалдық ресурс, техника, азық-түлік – бәрі бар
Алаңдайтын, абыржитын еш негіз жоқ.
Тағы да оқыңыздар
Қазақстан туралы қызықты деректер
Шынымен көптің қамын көздейтін адам айғайшыл күшімен емес, игілікті ісімен қызмет еткені дұрыс
Ғайбат пен байбалам орнына ғылым-біліммен шұғылданған абзал.
Бүгінгі күрес даңқты қолбасшы Бауыржан Момышұлының: «Тәр­тіпсіз – ел болмайды, тәртіпке бас иген ел құл болмайды» деген қанатты сөзін еске салады және соны бекем ұстануды талап етеді

Өздеріңіз білесіздер, бұл пандемияны көршіміз Қытай елі ұйымшылдығы мен темірдей берік тәртібінің арқасында ауыздықтай алды.
Тағы да оқыңыздар
Шәкәрімнің өмірбаяны туралы не білеміз?
Ретімен, үнемді пайдаланар болсақ, ол бүгін басымызға түскен тағдыр мен тарих сынынан еңсемізді тік ұстап өтуімізге мол мүмкіндік береді.
Ел Президенті Қасым-Жомарт Кемелұлы Тоқаев халыққа арнаған таяудағы үндеуінде барлық әлеуметтік топтарға, кәсіпкерлерге, ауыл шаруашылығы саласына көрсетілетін алуан түрлі көмек туралы жан-жақты мағлұмат берді

Егер Қазақстанның ұлттық экономикадағы қол жеткізген табыстары мен жоғарыда аталған қор құрылмаса, мұның бірі де болмас еді
Кезінде соның бәрін таратып берейік дегендер де болған, бірақ өмір біз қабылдаған шешімнің дұрыс болғанын көрсетті.
Тағы да оқыңыздар
Кәмшат Жолдыбаеваның өмірбаяны
Nur Otan пар­тиясының мүшелері де осы бір сауапты істің алдыңғы қатарынан табылуы тиіс.
Еліміздің ең үлкен байлығы – адам мен оның өмірі болғандықтан, әрбір адам өзінің, отбасының, ата-анасы мен бала-шағасының өміріне, денсаулығына зор жанашырлықпен, ерекше жауапкершілікпен қарауы керек
Өйткені ұлт денсаулығы – мемлекет қауіпсіздігінің құрамдас бөлігі.
Дәл осы тұста бәрімізге халқы­мыз­дың әрдайым үлкенге құрмет көрсе­тіп, кішіге қамқор болатын абзал қа­сиет­тері септігін тигізеді деп сенемін.
Біз қазір көмекке аса мұқтаж қарияларды, ардагерлерімізді, көпбалалы аналарды, әл-ауқаты төмендерді, жұмысқа жарамсыз жандарды ерекше қамқорлыққа алуы­мыз керек
Халқымыздың бойын­дағы ұрпақтан ұрпаққа үзілмей жеткен ең ізгі қасиеттер бізді осыған үндейді.
Тағы да оқыңыздар
Көздің ісігін басу үшін не істеу керек?
Дәл қазір бүкіл адамзат жолайрықта тұр
Әлемдік геосаясатты, экономиканы, экологияны, қоғам өмірінің сан алуан саласын қамтып, тізбектеле келген, бұрын-соңды болмаған проблемалар әлем мемлекеттерінің қарым-қатынасын да өзгерте бастады

Үнді халқының ұлы гуманист қайраткері Махатма Ганди: «Әлемді өзгерту үшін әуелі өзіміз өзгеруіміз керек», деген екен

Әлем тарихында ондаған жылға, тіпті жүз жылдан да астам уақытқа созылған талай соғыстар, шиеленісті жағдайлар мен кикілжіңдер орын алған
Миллиондаған адамды баудай түсірген індеттер де аз болмаған
Адамзат соның бәрін жеңген
Жан алқымнан алып тұрған бұл шырғалаңнан да шығамыз
Әлемнің ең алпауыт мемлекеттері осы қиындықтан сабақ алуы керек.
Кезінде Әйтеке би бабамыз: «Ел мұраты – көрешек, ер мұраты – келешек
Осыларды ойлаған – қоймас түбі сүйінбей», деген екен
Қандай керемет айтылған сөз! Дәл қазір бізге бүкіл адамзат өркениетін сүріндіретін емес, барша әлем халқын сүйіндіретін жаңашыл саясат керек.
Кез келген қиындық адамды тығы­рықтан шығуға, өзгеше ойлауға, қалып­тасқан жұмыс тәсілдерін жетілдіруге бастайды
Ал бұл ғылым мен технологияны дамытуға, сергек өмір салтын қалыптастыруға алып келеді

Рухы мықты, өзіне сенімді адамды қиындықтар шынықтырады
Сондықтан біз бойкүйездіктен, сарыуайымнан, енжарлықтан арылып, тығырықтан шығудың жолын іздеген бүкіл әлем халқымен бірге ширыға, шыңдала түсуіміз керек.
«Бірлік жоқ жерде тірлік жоқ», деген екен әйгілі данышпан Төле би
Береке-бірліктің алмайтын қамалы, бағындырмайтын биігі болмайды

Алуандығымыз – бәсекелі және жаһандық әлемдегі біздің баға жетпес байлығымыз бен артықшылығымыз
Тәуелсіздік жылдары қол жеткізген барлық табысымыздың қайнары – ең алдымен халқымыздың береке-бірлігі

Алла тағала бізді осы бірлігімізден де, тірлігімізден де айырмасын.
Мен сөзімді алдымен аға ұрпақ пен зиялы қауым өкілдеріне арнаймын: халықты ынтымаққа шақырып, жақсылыққа, ізгі амалдар жасауға, саламатты өмір салтын ұстануға үндеңіздер
«Ырыс алды – ынтымақ» екенін ұмытпаңыздар
Жастарды еңбекке, білім алуға, қатарының алды болуға тәрбиелеңіздер
Ұрпақ алдындағы жауапкершілік бізді осыған міндеттейді.
Аға ұрпақ сендер үшін қолдан келгеннің бәрін жасады, енді сендердің де күш-қайрат жұмсайтын кездерің келді
Жамандықтан, жат әдеттен сақтанып, игі істер жасауға ұмтылыңдар
Үлкенге – ізетті,  кішіге  – қамқор, бір-біріңе дос болыңдар

«Біріңді, қазақ, бірің дос, көрмесең – істің бәрі бос» деген Абай аталарыңның өсиетін ешқашан естен шығармаңдар.
Кәсіпкерлерге де арнайы айтарым бар: сіздер тәуелсіздіктің арқасында өз істеріңізді қалыптастырып, аяқтарыңызға нық тұрдыңыздар, мол дәулетке кенелдіңіздер
Енді «Мен еліме не беремін?» дейтін кездеріңіз де келді.
Ұрпақ пен дәстүр сабақтастығы болған жерде ғана игілік пен ізгілік қатар өркен жаяды
Осы қасиетті қағида әрбір қазақстандықтың жадынан, жүрегінен орын алуы керек.
Маған небір қиын-қыстау күндерде ешқашан намысын бермеген, қашанда бірлігі бекем, пейілі кең, құшағы ашық, бауырмал халыққа басшылық ету бақыты бұйырды
Сондықтан қазіргідей алабұртпа көңіл жағдайында дана да дарқан халқыма – баршаңызға зор ризашылыққа толы осы сөздерімді жолдадым.
Біз тәуелсіздік жылдары сан алуан қиындық пен дағдарысты бастан өт­кер­дік
Соның бәрінде мен анық жағдайды, түйткілді проблемаларды ашық түрде алдарыңызға жайып салып отырдым

Ұлт денсаулығы мен мемлекет қауіп­сіздігі – бір-бірімен етене, егіз ұғымдар

Мем­лекет бұл қиындықтан шығу үшін қолдан келгеннің бәрін жасайды және тиісті шараның барлығын атқарады
Бірде-бір адам, еліміздің ешбір азаматы қамқорлықсыз қал­майды.
Біз біргеміз
Қиындыққа қайыспай, белімізді бекем буып, береке-бірлі­гімізден айрылмайық
Сонда ғана ­біз қас­тер­лі тәуелсіздігімізді сақтап, Қазақ­стан­ды Мәңгілік ел болуға лайықты ете аламыз.
