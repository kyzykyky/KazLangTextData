Мемлекет басшысы Қасым-Жомарт Тоқаев Ұлттық банктің есебін тыңдады деп хабарлайды KAZ.NUR.KZ Ақордаға сілтеме жасап.
Фото: Ақорда
Бүгін перзидентке Ұлттық банк төрағасы Ерболат Досаев пен басқарма мүшелері, екінші деңгейдегі банк активтерінің сапасын бағалау бойынша өткен жылғы қаржы-несие саясатына қатысты жүргізілген жұмыстардың қорытындылары, Ұлттық банктің алтын-валюта резервінің ахуалы және Ұлттық қордың активтері жөнінде есеп берді.
Сонымен қатар мемлекет басшысына Ұлттық банктің дағдарысқа қарсы бастамалары, 2020 жылдың екінші жартыжылдығына арналған жоспары және коронавирус пандемиясы кезіндегі қаржы тұрақтылығын қамтамасыз ету үшін қабылдаған шаралары туралы баяндалды. 
 Қасым-Жомарт Тоқаев өз сөзінде қазіргі жағдайда ақша-несие саясатын тиімді іске асырудың маңыздылығын атап өтіп, 2030 жылға дейінгі ақша-несие саясатын іске асыру стратегиясын әзірлеу барысында халықаралық нарықтағы іргелі үрдістерді ескеру қажеттігін айтты

Тағы да оқыңыздар
«Банк Хоум Кредит» басшысы ТЖ кезінде клиенттерге қандай қолдау көрсетілетінін айтты
Жаңа стратегия еліміздегі макроэкономикалық тұрақтылықты қамтамасыз етіп, қаржы жүйесінің орнықты дамуына тың серпін беруі керек. 
Мемлекет басшысы Ұлттық банкке, Қаржы нарығын реттеу және дамыту агенттігіне AQR қорытындысы бойынша Жол картасын жүзеге асыруды жалғастыруды, отандық банк секторының сапасына белгіленген мерзім бойынша бағалау жүргізуді тапсырды. 
Президент айырбас бағамының тұрақтылығын қамтамасыз етуді маңызды мәселе ретінде атап өтті. 
Сонымен қатар Ұлттық банкке Қаржы нарығын реттеу және дамыту агенттігімен бірлесіп, кепілсіз тұтыну несиесіне қатысты мәселені ұдайы бақылауда ұстау жөнінде тапсырма берілді. 
Тағы да оқыңыздар
Тоқаев: Үкімет эпидемиологиялық жағдайды тұрақтандыру шараларын жариялайды
Мемлекет басшысы қаржы ұйымдарының жұмысын ашық жүргізуді маңызды міндет деп санайды
Бұл мәселе жалған ломбардтар мен микроқаржылық ұйымдардың алаяқтық іс-әрекеттері үдей түсуіне байланысты өте өзекті болып отыр. 
Пандемия кезіндегі әлемдік үрдістер мен еліміздегі жағдай қаржы саласына заманауи технологияларды енгізу қажеттігін көрсетті
Осыған орай Қасым-Жомарт Тоқаев Ұлттық банкке Үкіметпен және "Астана" халықаралық қаржы орталығымен бірлесіп, 2025 жылға дейінгі қаржы технологиясы мен инновациясын дамытудың тұжырымдамасын бекітуді тапсырды. 
Тағы да оқыңыздар
Сағынтаев алматылықтарды демалыс күндері үйде болуға шақырды
Сондай-ақ экономика мен бизнеске белсенді несиелеу бойынша қолдау көрсету – Ұлттық банктің маңызды міндеті. 
Жиын соңында мемлекет басшысы Ұлттық банктің жаңа қонысындағы жұмысына табыс тіледі
Президент Ұлттық банктің көшіп келуі елордадағы қаржы секторын күшейтіп, үкіметпен және "Астана" халықаралық қаржы орталығымен арадағы жұмысының үйлесімділігін арттыратына сенім білдірді. 
Еске сала кетсек, осыған дейін Ұлттық банктің оңтүстік астанамыз Алматыдан елордамыз Нұр-Сұлтанға қоныс аударғанын жазған болатынбыз.
