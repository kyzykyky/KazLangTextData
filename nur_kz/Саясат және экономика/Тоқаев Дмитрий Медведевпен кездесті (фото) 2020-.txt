Мемлекет басшысы Ресей Федерациясының Қауіпсіздік кеңесі төрағасының орынбасары Дмитрий Медведевпен кездесті деп хабарлайды KAZ.NUR.KZ Ақордаға сілтеме жасап.
Фото: Ақорда
Кездесу барысында Қасым-Жомарт Тоқаев пен Дмитрий Медведев екі мемлекет арасындағы жан-жақты стратегиялық серіктестіктің қазіргі ахуалы мен перспективаларын қарастырған

Сондай-ақ, халықаралық және өңірлік қауіпсіздікті қамтамасыз ету мәселелеріне баса мән берілген.
Фото: Ақорда
Сонымен қатар, ел президенті Дмитрий Медведевті жоғары лауазымға тағайындалуымен құттықтаған
 
Дмитрий Медведев өзінің жаңа лауазымда елімізге жасаған сапарының символдық мәні бар екенін айтты.
Фото: Ақорда
Медведев Қасым-Жомарт Тоқаевқа Ресей президенті Владимир Путиннің жүрекжарды сәлемін де жеткізді.
Ол Қазақстан мен Ресей арасындағы ынтымақтастық туралы айта келе, оның мейлінше маңызды даму кезеңінде тұрғанын атап өтті
 
Фото: Ақорда
Одан бөлек, тараптар өңірлік және халықаралық күн тәртібіндегі өзекті мәселелер жөнінде, соның ішінде коронавирус індетінің таралуына қарсы күресу үшін қабылданып жатқан шаралар туралы пікір алмасты.
Айта кетейік, бұған дейін Дмитрий Медведевтің Қазақстанға келгенін хабарлаған едік
 
Ең маңызды әрі қызықты жаңалықтарды біздің Telegram арнамыздан оқыңыздар!

