 Энергетика министрі Нұрлан Ноғаев Атырау облысындағы бұрынғы орынбасары Жұмабай Қарағаевты вице-министр етіп тағайындауының себебін түсіндіріп берді деп хабарлайды KAZ.NUR.KZ порталы КТК телеарнасына сілтеме жасап

Нұрлан Ноғаев
Фото: atyrau.gov.kz
Министр бұған дейін Атырау облысының әкімі болып тұрғанда Жұмабай Қарағаев орынбасары болған
Ал Ноғаев Энергетика министрі болғанда, Қарағаев вице-министр болып келді

Дегенмен министр бұл ісін "командамен көшіп жүру" деп есептемейді
Оның айтуынша, орынбасары өз саласын жақсы меңгерген маман

Айта кетейік, Жұмабай Қарағаевтың жасы 48-де
Әр жылдары Маңғыстау және Атырау облыстарында жеке компанияларды басқарып, кейін Атырау облыстық көлік және жол басқармасына басшылық еткен.
Дереккөз: КТК телеарнасы
Естеріңізге сала кетсек, президент жарлығымен Атырау облысының бұрынғы әкімі Нұрлан Ноғаев Энергетика министрі болып тағайындалған еді

Сонымен қатар Атырау облысына да жаңа әкім келді
Мемлекет басшысы Қасым-Жомарт Тоқаев Махамбет Досмұхамбетовті Атырау облысының әкімі қызметіне тағайындау туралы жарлыққа қол қойған


 
