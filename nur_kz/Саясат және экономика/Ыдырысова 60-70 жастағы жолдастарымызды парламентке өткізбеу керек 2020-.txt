"Келісу" кәсіби медиаторлар одағының директоры Сара Ыдырысова 60-70 жастағы депутаттарды парламентке өткізбеу мәселесін көтерді
Бұл туралы ол әділет министрлігінде саяси партиялар мен сайлау туралы заңнамаға өзгерістер енгізу мәселесін қарау барысында айтқан деп хабарлайды KAZ.NUR.KZ Sputnik Қазақстанға сілтеме жасап.
Көрнекі фото: parlam.kz
Бүгінгі отырыста кандидаттардың жас ерекшелігіне қатысты түзету қызу талқыға түскен

 "Келісу" кәсіби медиаторлар одағының директоры Сара Ыдырысова өмірлік тәжірибесі бар кейбір депутаттардың ұйықтап отыратынын мәлімдеген.
Ал әділет министрлігі жанындағы қоғамдық кеңестің төрағасы, экс-сенатор Серік Ақылбай кандидаттардың жас ерекшелігін 35 жасқа дейін көтеру керек деп санайды

Айта кетейік, заң жобасы бойынша партиялық тізім бекітілгенде 29 жасқа дейінгі кандидаттар мен әйелдердің үлесі 30 проценттен кем болмауы тиіс
Мәжіліс пен мәслихат сайлауында да дәл сондай талап сақталуы шарт
Алайда мандаттарды партияның өзі таратады.
Өткен жылдың соңында президент Қасым-Жомарт Тоқаев ұлттық қоғамдық сенім кеңесінің екінші отырысында қолданыстағы саяси жүйені реформалауға бағытталған бірқатар ұсыныс жасаған болатын.
Атап айтқанда, мемлекет басшысы "партиялық сайлау тізімдерінде әйелдер мен жастарға арналған міндетті 30% квотаны қарастыру және саяси партияларды құру үшін тіркеу талабын 40 мыңнан 20 мың адамға дейін төмендету қажет екенін мәлім еткен еді.
Ең маңызды әрі қызықты жаңалықтарды біздің Telegram арнамыздан оқыңыздар! 
