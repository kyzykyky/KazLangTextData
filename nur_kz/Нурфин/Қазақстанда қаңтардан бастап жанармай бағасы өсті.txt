2020 жылдың 1 қаңтарынан бензин акцизі екі еседен артық көтерілді
Бұл туралы KAZ.NUR.KZ Sputnik Қазақстанға сілтеме жасап хабарлайды.
Көрнекі фото: NUR.KZ
2020 жылдың 1 қаңтарынан бастап бензин акцизі екі еседен артық - тоннасына 10 500 теңгеден 24 435 теңгеге дейін көтеріледі
Бұл өз кезегінде бензин бағасына әсер етеді
Бензин бағасы литріне 10 теңгеге өседі. 
Қазақстан үкіметі бензин бағасының өсуі инфляцияға қатты әсер етпейді деп сендіріп отыр.
Премьер-министрдің бірінші орынбасары, қаржы министрі Әлихан Смайыловтың айтуынша, мұнай өнімдері акцизін өсіру әлеуметтік салаға бөлінетін бюджеттік қаржының орнын толтыру қажеттілігінен туындады.
Бұдан бөлек, микро және шағын бизнестің үш жылға салықтан босатылуы республикалық бюджеттің кіріс бөлігін азайтады. 
Тағы бір фактор - көрші елдердегі, атап айтсақ, Ресейдегі бензин бағасы, дейді үкіметтегілер
Мәселен, бізде АИ-91 бағасы 163 теңге болса, Ресейде литрі 260 теңге екен.
Бензин акцизін көтеру нәтижесінде мемлекеттік бюджетке қосымша 50 миллиард теңге түседі деп көзделген.
Айта кетейік,  1 қаңтардан бастап Қазақстанда әлеуметтік жәрдемақылар көлемі өзгереді.
 
