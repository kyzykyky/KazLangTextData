Индустрия және инфрақұрылымдық даму министрі Бейбіт Атамқұлов отбасының әр мүшесіне шаққанда ай сайынғы табыстың мөлшері үш күнкөріс шегінен аспаса, онда "5-10-20" бағдарламасына қатысуға мүмкіндік алатынын мәлімдеді деп жазады KAZ.NUR.KZ порталы.
Көрнекі фото: pixabay.com
Бұл туралы Атамқұлов Хабар 24 арнасындағы онлайн брифинг барысында айтты.
Оның сөзінше, баспана азаматтар санаты бойынша емес, әр отбасы мүшесіне шаққандағы табысқа байланысты беріледі.
Отбасының әрбір мүшесіне шаққанда кіріс 2 күнкөріс шегі немесе 62,4 мың теңгені құраса, "Бақытты отбасы" бағдарламасы бойынша жылдық 2 пайызбен ипотека берілетіні белгілі болды

Тағы да оқыңыздар
Гиннес рекордтар кітабына енген қазақстандықтар тізімі
Бұндай азаматтар "2-10-20" бағдарламасына қатыса алады.
Ал кірісі әр отбасы мүшесіне санағанда үш және одан жоғары күнкөріс шегінен асса, онда екінші деңгейдегі банктер арқылы "7-20-25" бағдарламасына қатысып, баспаналы болуға мүмкіндік бар.
Еске сала кетсек, мемлекет басшысы Қасым-Жомарт Тоқаев Төтенше жағдай режимін қамтамасыз ету жөніндегі мемлекеттік комиссияның қорытынды отырысында баспана алу үшін жаңа "5-10-20" бағдарламасы іске қосылатынын мәлімдеді

Ең маңызды әрі қызықты жаңалықтарды біздің Telegram арнамыздан оқыңыздар!
 
