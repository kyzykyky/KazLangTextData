Коммуналдық қызмет ақысын төлеу туралы түбіртек сіздің мекенжайыңыз бойынша поштаға келмей тұрып, оның электронды түрі интернетте қолжетімді болады
Оны төлеу үшін дербес шотыңыздың нөмірін біліп, компьютер немесе телефон арқылы интернетке қосылуға мүмкіндігіңіз болса жеткілікті
  
Көрнекі фото: NUR.KZ/Петр Карандашов
Коммуналдық қызмет ақысын үйден шықпай-ақ төлеудің ең қолжетімді тәсілдерін назарларыңызға ұсынамыз.
Біріншісі
Коммуналдық қызметтерді мемлекеттік және муниципалдық компаниялардың ресми сайттарында кез-келген банктің төлем картасының шоты арқылы төлеуге болады.
Екіншісі
Бүгінгі таңда коммуналдық қызмет ақысын төлеудің ең кең тараған түрі – интернет-банкинг арқылы
Шамамен барлық қазақстандық банктердің пластикалық карталарының иелері өз жеке кабинеттеріне кіре алады
Сол жерден өз банктік шоты арқылы коммуналдық және басқа да қызметтерге төлем жүргізе алады.
Ал банктің телефондағы мобильді қосымшасы арқылы төлем жүргізу тіпті оңай
   
Үшіншісі
Kassa24.kz, epos.kz, wooppay.com, qiwi.com, mypay.kz, killbill.kz және басқа да көптеген төлем қызметтерінің сайттарына тіркеліп, сол жерден коммуналдық қызметтерді оп-оңай төлеуге болады.
Төлем жүргізу үшін электронды әмияныңыздағы немесе банктік картаңыздағы қаражатты пайдалануға болады

Төртіншісі
Money.tele2.kz, money.altel.kz, beemoney.beeline.kz, mobimoney.kz сынды қазақстандық мобильді операторлардың ресми сайттарына кіріп, коммуналдық қызмет ақысын ұялы телефон бірлігі арқылы да төлеуге мүмкіндік бар
Ол үшін тіркелудің қажеті жоқ, тек төлем жүргізетін телефон нөмірін енгізсеңіз жеткілікті
Содан соң көрсетілген нөмірге келген код арқылы төлемді растау қажет.
Қорытындылай келе, жоғарыда аталған төлем түрлерінің барлығында комиссия алынбайтынын айта кеткен жөн
 
