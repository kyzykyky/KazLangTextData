Кезінде арзан тұратын аспирин, парацетамол және басқа да дәрілік заттардың бағасы пандемия кезінде қаншалықты қымбаттады? Нұрфин журналистері еліміздегі дәрі-дәрмек бағасына шолу жасап көрді.
Көрнекі фото: NUR.KZ / Петр Карандашов
Қазақстандықтар дәріханаларда ең қажетті препараттар табылмайтынын, табылса да, әдеттегі бағадан қымбатырақ түсетінін айтып, жиі шағымдануда.
Бұл жайтқа құзырлы органдар, соның ішінде сыбайлас жемқорлыққа қарсы іс-қимыл агенттігінің Нұр-Сұлтан бойынша департаменті қызметкерлері назар аударды деп жазды Sputnik Қазақстан

Департамент өкілдері қазіргі уақытта қазақстандықтар арасында үлкен сұранысқа ие дәрі-дәрмектерді тексерді
Олардың қазіргі бағасын ел аумағында карантин мен төтенше жағдай егізілмеген уақыттағы бағамен салыстырды.
Мониторинг жүргізу үшін олар елордадағы фармацевтикалық компаниялар мен дәріханалардың ресми сайттарындағы деректерді пайдаланған
Нәтижесінде агенттік бірнеше ай ішінде бөлшек сауда бағасы күрт өскен бірқатар дәрі-дәрмектерді анықтады.
Тағы да оқыңыздар
Алматы дәріханаларындағы парацетамол тапшылығының себебі белгілі болды
Көрнекі сурет: pixabay.com
Дәрі-дәрмек бағасы қаншалықты өскен?
Құрамында ацетилцистеин белсенді заты бар жөтелге қарсы "АЦЦ" мен "Флуимуцил" препараттарының бағасы биылғы көктемге дейін 1600-ден 2500 теңгеге дейін болған
Қазіргі уақытта бұлардың бағасы 3000-3500 теңге.
Вирусқа қарсы "Ингавирин 90" препараты бұрын 5000-6000 теңге тұрса, бірнеше айдың ішінде оның бағасы 7000-8000 теңгеге дейін көтерілген.
"Ацетилсалицил қышқылы" немесе "Аспирин" – әрдайым ең арзан дәрілердің қатарында болатын
Осы қыста олардың бір данасы 30-100 теңге аралығында болған
Қазіргі бағасы – 200-500 теңге

Сонымен қатар, "Парацетамолдың" да бағасы көтерілгені белгілі болды
Дене қызуын түсіретін дәрі бұрын 50-150 теңге тұрса, қазіргі уақытта оның бағасы 300-400 теңгені құрайды.
Тағы да оқыңыздар
"Ақшаны ысырап ету": ПТР-тест тапсырғандардың 20-25%-ында ғана КВИ расталады
"ЦЕФ III" немесе "Цефтриаксон" антибиотигі карантинге дейін 1100-1700 теңге болса, қазір дәріханаларда 1900-3000 теңгеден сатылуда.
"Клексан" мен "Фраксипарин" антикоагулянттарының бағасы бұрын да арзан емес еді
Эпидемияға дейін олар 17 500 – 21 000 теңге тұрса, қазіргі уақытта 25 000 – 27 000 теңгеге дейін қымбаттаған
    
Көрнекі сурет: pixabay.com
Дәрі-дәрмектер негізінде қанша тұруы тиіс?
Еске сала кетейік, бір жыл бұрын денсаулық сақтау министрінің бұйрығымен дәрі-дәрмектің шекті бағасы белгіленген болатын.
Заңнамаға сәйкес, "Флуимуцилдың" әртүрлі формадағы бөлшек сауда бағасы 2743-тен 3252 теңгеге дейін болуы тиіс
"АЦЦ"-ның ішке қабылдауға арналған 200 миллилитрлік ерітіндісі 1922 теңгеден қымбат тұрмауы керек.
Тағы да оқыңыздар
Министрлік COVID-19 жұқтырғандарды емдеу хаттамасын өзгертті
"Ингавирин 90" препаратының шекті бағасы – 5640 теңге
Ал "Аспириннің" ең жоғары бағасы 128 теңге болып белгіленген
    
Таблеткалардағы "Парацетамолдың" да ең жоғары бағасы 128 теңге болуы тиіс
"ЦЕФ III" препаратының шекті бағасы – 2782 теңге.
"Клексанның" 0,4 миллилитрлік 10 ампуласы 18 625 теңге, ал 0,8 миллилитрлік мөлшері 33 932 теңге тұруы тиіс
Ал "Фраксипариннің" осындай мөлшерлердегі қаптамасы 19 420 және 31 936 теңге болып белгіленген.
Департамент өкілдері белгіленген шекті бағаны бұзған дәріханалар туралы ақпаратты құзырлы органдарға хабарлауға уәде берді
    
Еске сала кетейік, бұған дейін Нұрфин редакциясы әртүрлі дәріхана желілеріндегі дәрі-дәрмек бағаларына шолу жасаған болатын.
