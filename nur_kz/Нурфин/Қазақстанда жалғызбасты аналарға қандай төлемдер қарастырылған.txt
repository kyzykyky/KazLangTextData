Жалғызбасты аналар балалар санына қарамастан, атаулы әлеуметтік көмек алуға құқылы
Егер жалғызбасты ананың жеті жасқа толмаған бір баласы болған жағдайда да, оған толық көлемде субсидия төленуі тиіс
Нұрфин редакциясы осы мәселені толығырақ зерттеп көрді.
Көрнекі сурет: pixabay.com
Күнкөріс деңгейі төмен азаматтар мен отбасылардың атаулы әлеуметтік көмек алуға құқылары бар
Бұл санатқа жалғызбасты аналар да кіреді

Атап айтқанда, "Мемлекеттік атаулы әлеуметтік көмек туралы" заңның 2 бабы, 4-тармағы 2-тармақшасына сәйкес, құрамында еңбекке қабілетті адамдары жоқ немесе жалғыз еңбекке қабілетті мүшесі үш жасқа дейінгі балаға күтім жасап жүрген аз қамтылған отбасыларға ақшалай көмек берілуі тиіс.
Атаулы әлеуметтік көмек ай сайын төленеді, ал оның көлемі әр тоқсанда бір рет белгіленеді
Жәрдемақы сомасы отбасының табысына және кедейлік шегіне байланысты
Соңғысы ең төменгі күнкөріс деңгейінің 70 пайызын құрайды
Айта кетерлігі, бұл көрсеткіш еліміздің әр өңірінде шамалы өзгешеленуі мүмкін.
Тиісті төлемдерді есептеу үшін кедейлік шегін белгілейтін сомадан соңғы тоқсандағы отбасының әр мүшесіне шаққандағы орташа табысты алып тастау қажет
Біз қарастырып отырған жағдайда, ана мен оның балаларының табысын шегеру қажет
Шыққан соманы отбасы мүшелерінің санына көбейту керек
    
Мысалы, Қазақстанда 2020 жылға белгіленген ең төменгі күнкөріс деңгейі 31 183 теңгені құрайды
Оның 70 пайызы – 21 829 теңге
Мәселен, екі баласы бар жалғызбасты ананың ешқандай табысы жоқ делік
Құжаттарды рәсімдеп, табысы жоқ екенін растағаннан кейін аталған отбасыға ай сайын 65 485 теңге төленуі тиіс.
Егер құрамында үш адамы бар отбасының айлық табысы 40 000 теңгені құраса, жанұяның әр мүшесіне шаққанда 13 334 теңге болады
21 829-дан 13 334-ті алып тастасақ, атаулы әлеуметтік көмек әр адамға 8 495 теңге немесе бүкіл отбасына 25 485 теңгені құрайды
  
*Бұл мысалдар үлгі ретінде көрсетілген және есептер әр жағдайда әртүрлі болады.
Егер отбасында үш жасқа дейінгі бала болып, анасы жұмыс істемесе, төмендегілер табыс ретінде есептеледі:
Атаулы әлеуметтік көмекті есептеу кезінде келесі төлемдер ескерілмейді:
Егер кәмелетке толмаған үш жастан үлкен немесе 23 жастан төмен студент баланың анасы болса, ол әйелдің жалақысы да есепке алынады.
Егер кіші баласы үш жастан үлкен жалғызбасты ана жұмыссыз болса, Жұмыспен қамту орталығы оны жұмысқа орналастыру бойынша шаралар қабылдайды
Егер ол өзіне ұсынылған жұмыспен қамту шараларынан бас тартса, атаулы әлеуметтік көмек тоқтатылады
   
Сонымен қатар, табыс жөнінде жалған ақпарат ұсынылғанда және басқа да міндеттемелер орындалмаған жағдайда атаулы әлеуметтік көмек тоқтатылып, немесе берілген ақшаны қайтаруға талап қойылуы мүмкін.
Атаулы әлеуметтік көмекті рәсімдеу үшін азаматтар тұрғылықты жері бойынша Жұмыспен қамту орталығына жүгінуі қажет

Сіз де бізбен өз оқиғаңызбен бөлісіп, мына электрондық мекенжайға хат жолдай аласыз: nurfin@corp.nur.kz
 Ең маңызды әрі қызықты жаңалықтарды біздің Telegram арнамыздан оқыңыздар! 
