Нұрфин редакциясының журналисті жаңажылдық "Оливье" салатын даярлауға қажетті азық-түліктердің бағаларын салыстыру үшін Алматының бес желілік дүкенін аралап қайтты.
Көрнекі сурет: pixabay.com
Жаңа жыл жақындап қалды, сондықтан мерекелік дастарқанға ерекше көңіл бөлетін адамдардың көпшілігі азық-түліктерін дайындап, қамдануға кірісіп кетті

Осыған орай біз де азық-түлік бағасын біліп қайтуды жөн көрдік
Бағаларды салыстыру үшін біз фирмасы, маркасы, сорты, мөлшері, салмағы, майлылығы бірдей азық-түліктерді қарастырдық
Яғни, бес супермаркеттен бірдей тауарлар алдық
Олардың бағаларын салыстыруда түрлі акциялар, жеңілдіктер мен бонустар есептелген жоқ
  
Тауарлар 2019 жылғы 4 және 5 желтоқсан күндері Ramstore, Toimart, A-Store, Magnum және Small желілік дүкендерінен сатып алынды.
Аталған дүкендердің әрқайсысында қанша ақша жұмсалғанын атап өтейік:
Ең аз қаражат Magnum дүкенінде жұмсалды – 5 055 теңге.
Екінші орында Toimart – 5 071 теңге.
Үшінші орында Small – 5 196 теңге.
Төртінші орында A-Store – 5 350 теңге

Ал ең көп қаражат Ramstore дүкенінде жұмсалды – 6 094 теңге.
"Оливье" салатын даярлауға қажетті нақты қандай азық-түліктер сатып алынды?
Сәбіз
Жоғарыда аталған барлық дүкендерден жуылмаған сәбіз алдық.
Бұндай сәбіздің ең арзан бағасы Magnum дүкенінде – бір келісіне 83 теңге
Ал ең қымбаты Toimart пен A-Store-да – келісіне 130 теңге
 
Картоп
Бұл көкөністің де ең арзан түрін – ақ картопты алдық.
Ең арзан баға тағы да Magnum дүкенінде болды – бір келісіне 85 теңге
Ал ең қымбаты A-Store-да – 120 теңге

Жұмыртқа
Әр дүкеннен бір фирманың 10 жұмыртқасын алдық

Бұл жолы да Magnum дүкені ең арзан болып шықты – 399 теңге
Ал дәл осы фирманың 10 жұмыртқасы үшін ең қымбат баға A-Store дүкенінде – 440 теңге.
Маринадталған қияр
Бұл тауардың да бір фирмасын таңдадық – 720 миллилитрлік банкідегі ұзындығы 6-9 сантиметр болатын маринадталған қиярлар

Ең арзан баға Toimart дүкенінде – бір банкасы 698 теңге
Ал ең қымбат баға Ramstore-да – 845 теңге.
Жасыл бұршақ
Біз әр дүкеннен бір фирманың 400 граммдық бес банкасын сатып алдық.
Жасыл бұршақтың ең арзан бағасы Magnum-да – бір банкасы 415 теңге
Ал ең қымбаты Ramstore дүкенінде – бір банкасы 515 теңге
  
Шұжық
Әр дүкеннен "Докторская" сортының шұжығын сатып алдық

Ең арзан шұжық Toimart дүкенінде – бір келісі 2 922 теңге
Ал ең қымбаты Ramstore-да – 3 695 теңге.
Майонез
Біз "Провансаль" сортының 380 граммдық, майлылығы 50,5% майонезін таңдадық
Алайда, Magnum-да бұл сорттың болмауына байланысты ол жерден мөлшері мен майлылығы осындай "Бөдене жұмыртқасы қосылған" майонез алдық.
Майонездің ең арзан бағасы Toimart дүкенінде болды – 349 теңге
Ал ең қымбаты әдеттегідей Ramstore-да – 439 теңге.
Нұрфин рейтингі: "Оливье" салатына азық-түлікті қай дүкеннен арзан алуға болады
 
