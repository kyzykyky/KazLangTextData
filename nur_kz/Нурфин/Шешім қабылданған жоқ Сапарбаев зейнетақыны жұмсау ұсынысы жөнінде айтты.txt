Премьер-министрдің орынбасары Бердібек Сапарбаев Қазақстанда зейнеткерлікке шықпай тұрып, зейнетақы жинағын жұмсау жөніндегі ұсыныстың мән-жайын баяндады – ол қазіргі уақытта ұсыныстардың бірі президент әкімшілігінде қаралып жатқанын мәлімдеді деп хабарлайды KAZ.NUR.KZ.
Көрнекі фото: NUR.KZ
Сапарбаев зейнетақыны жұмсау мүмкіндігі жинақтың жалпы мөлшеріне байланысты екенін тағы бір түсіндіріп өтті.
Вице-премьер қаражатты жұмсау үшін зейнетақы жинағында 10-12 млн теңге болуы керек екенін атап өтті
Мұндай соманы жинағандар саны елімізде жүз мыңнан сәл ғана асады

Сапарбаевтың айтуынша, үкімет президенттің зейнетақы жинағын жұмсау туралы бастамасынан кейін бірінші кезекте қаражатты "баспана алуға жұмсау" жөнінде ұсыныс білдірді.
Екінші маңызды ұсыныс – бұл қаражатты еліміздің тегін медициналық көмегінде қарастырылмаған ауруларды емдеуге немесе әлеуметтік-медициналық сақтандыру саласында жұмсау

Қазіргі уақытта бұл ұсыныс президент әкімшілігінде қаралып жатыр, әзірге түпкілікті шешімі жоқ

Ол Қазақстанның зейнетақы жүйесіне тек 20 жыл болғанын, ал үкімет бұл салада 60 жылға жуық тәжірибесі бар Сингапурдың жұмыстарын қарастырғанын жеткізді

Еске сала кетейік, еңбек және халықты әлеуметтік қорғау министрі Біржан Нұрымбетов зейнетақы жинағын баспана мен білім алуға жұмсауға мүмкіндік беретін нақты тетіктер желтоқсан айында жарияланатынын мәлім еткен болатын

Бұған дейін президент Қасым-Жомарт Тоқаев үкіметке Ұлттық банкпен бірлесе отырып қазақстандықтардың зейнетке шықпай тұрып зейнетақы қорындағы қаржыны қолдана алу мүмкіндігін іске асыратын бағдарламаны ойластыруды тапсырған еді

