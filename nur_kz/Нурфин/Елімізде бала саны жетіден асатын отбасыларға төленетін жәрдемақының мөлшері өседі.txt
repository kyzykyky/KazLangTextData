Еңбек және халықты әлеуметтік қорғау министрі Біржан Нұрымбетов елімізде бала саны жетіден асатын көпбалалы отбасыларға төленетін мемлекеттік жәрдемақының мөлшері өсетінін мәлімдеді деп хабарлайды KAZ.NUR.KZ Sputnik Қазақстанға сілтеме жасап

Көрнекі фото: pixabay.com
Нұрымбетов осы жылдан бастап көпбалалы отбасыларға табысына қарамастан мемлекеттік жәрдемақы төленетінін еске салды

Оның сөзінше, жәрдемақы бала санына қарай сараланған мөлшерде төрт балаға 42 500 теңгеден, 7 және одан да көп бала үшін 74 400 теңгеге дейін беріледі.
Қазіргі уақытта бұл көмекті қаңтардан бері 370 мың отбасы алғаны белгілі болды.
Нұрымбетов 2020 жылға осы мақсаттарға бюджетте 177,6 миллиард теңге қарастырылғанын жеткізді.
Оның айтуынша, өткен жылы 486 мың отбасыға немесе 2 миллион 400 мың адамға 244 миллиард теңге мөлшерінде атаулы әлеуметтік көмек тағайындалған.
Еске сала кетсек, осыған дейін Біржан Нұрымбетов мемлекеттік бағдарлама аясында елімізде көпбалалы және тұрмысы төмен отбасылардан шыққан азаматтарға жылдық мөлшерлемесі 4 пайыздан аспайтын микрокредит берілетінін мәлімдеді

 Ең маңызды әрі қызықты жаңалықтарды біздің Telegram арнамыздан оқыңыздар! 
