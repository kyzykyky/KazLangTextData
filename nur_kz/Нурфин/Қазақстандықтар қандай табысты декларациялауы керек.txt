Қаржы вице-министрі Қанат Баеділов парламент сенатында өткен дөңгелек үстелде еліміздің тұрғындары қандай табысты декларациялау керек екендігін түсіндірді деп хабарлайды KAZ.NUR.KZ порталы Sputnik Қазақстанға сілтеме жасап.
Көрнекі фото: pixabay.com
Оның айтуынша, қолданыстағы заңнамада табыс декларациясында көрсетілуі тиіс мәліметтердің нақты өлшемшарттары жоқ

Осыған сәйкес, министрлік декларациялауға кіретін мүліктің тізімін нақтылауды ұсынуда.
Сондай-ақ, тұрғын үй құрылысына қатысу үлесі, заңды тұлғаның жарғылық капиталына қатысу үлесі, бағалы қағаздар, туынды қаржы құралдары, зияткерлік меншік объектілері, авторлық құқық та міндетті декларациялауға жатады.
Одан бөлек, декларацияда жиынтық сомасы 5 880 АЕК-тен асатын немесе 15 миллион теңгеден көп соманы нотариалды куәландыра отырып дебиторлық, кредиторлық берешекті көрсету ұсынылады.
2021 жылдан бастап Қазақстан жалпыға бірдей декларациялауға кезең-кезеңмен көшеді.
Агенттік мәліметінше, декларанттардың жалпы саны шамамен 13 миллион адамды құрайды.
Еске сала кетсек, осыған дейін мемлекет басшысы Қасым-Жомарт Тоқаев жалпыға бірдей декларациялау мерзімін өзгертетін заңға қол қойған

Көрнекі фото: NUR.KZ
Ең маңызды әрі қызықты жаңалықтарды біздің Telegram арнамыздан оқыңыздар! 
