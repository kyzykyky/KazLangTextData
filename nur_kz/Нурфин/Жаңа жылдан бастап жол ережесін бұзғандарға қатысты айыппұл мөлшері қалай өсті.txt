Жол қауіпсіздігі ережелерін бұзған үшін айыппұлдар сомасы айлық есептік көрсеткіш мөлшеріне тікелей байланысты
Осы орайда Нұрфин жобасы жүргізушілерді, жаяу жүргіншілер мен жол қозғалысының басқа да қатысушыларын жаңартылған айыппұл сомаларымен таныстыруды жөн көрді

Көрнекі фото: NUR.KZ/Петр Карандашов
Жол қозғалысы ережелерін бұзғандар үшін айыппұлдардың бірнеше ондаған түрі қарастырылған
Біз ең кең тараған бұзушылық түрлеріне тоқталып, олар үшін белгіленген айыппұлдардың қанша есе өскенін есептедік
Айыппұлдар сомасы 2 651 теңгеден басталып, 53 000 теңгеге дейін және одан жоғары болып белгіленген
Ең кең тараған айыппұл мөлшері – 13 255 теңге.
Бұзушылықтар мен айыппұлдар көлемі
Жолда жүріп бара жатып, ұялы телефонмен сөйлескен және оны қолданған жүргізушіге 5 АЕК немесе 13 255 теңге көлемінде айыппұл салынады
Өткен жылмен салыстырғанда айыппұл мөлшері 600 теңгеге қымбаттаған

Егер автокөлік жылдамдығы жол учаскесінде белгіленген жылдамдық мөлшерінен сағатына 10-20 шақырымға жоғары болса, ол үшін де 5 АЕК – 13 255 теңге көлемінде айыппұл қарастырылған

Ал жылдамдықты сағатына 20-40 шақырымға арттырған жүргізушіге 10 АЕК – 26 510 теңге айыппұл салынады
Бұл 2019 жылмен салыстырғанда 1260 теңгеге көп.
Сондай-ақ жылдамдықты сағатына 40 шақырым және одан ары арттырған үшін 20 АЕК – 53 020 теңге айыппұл салынады
Бұл өткен жылмен салыстырғанда 2 520 теңгеге өскен

Қауіпсіздік белбеуін тақпаған немесе мотошлем кимеген жүрізушіге 5 АЕК – 13 255 теңге көлемінде айыппұл қарастырылған.
Кептеліс кезінде көшенің қиылысына шығып, жүргізушілерге кедергі келтірген үшін айыппұл көлемі – 3 АЕК немесе 7 953 теңге
Өткен жылмен салыстырғанда бұл айыппұлдың сомасы 400 теңгеге өскен.
Көрнекі фото: NUR.KZ/Петр Карандашов
Ал жол үстінде тоқтап, кептелістің пайда болуына себепкер болған жүргізушілер 10 АЕК – 26 510 теңге айыппұлмен жазаланады.
Басқа жолаққа ауысу, айналу немесе тоқтау кезінде сәйкесінше бұрылу немесе тоқтау белгісі секілді ескерту белгілерін бермеген жүргізушілерге 5 АЕК – 13 255 теңге айыппұл салынады.
Тыйым салынған жерде көлікпен артқа жүрген үшін 10 АЕК – 26 510 теңге айыппұл қарастырылған
      
Ал жаяу жүргіншілер жолы мен жол жиегіндегі көлік қозғалысы үшін 15 АЕК – 39 765 теңге көлемінде айыппұл салынады
Бұл өткен жылмен салыстырғанда 2000 теңгеге артқан.
Сондай-ақ жаяу жүргіншілер аймағында, гүлзарлар, балаларға арналған және спорттық алаңдарда көлікпен тоқтаған немесе көлікті қалдырған жағдайда 10 АЕК – 26 510 теңге айыппұл қарастырылған.
Дәл осы мөлшердегі айыппұл, 10 АЕК – 26 510 теңге сәйкес куәлігі болмай, мүгедектерге арналған тұраққа автокөлігін қоған жүргізушілерге де салынады.
Ал ақылы көлік тұрағына ақша төлемей кеткен жүргізушілер 3 АЕК – 7 953 теңге айыппұл төлейді
Бұл еліміздің ірі қалаларындағы көлік тұрақтарына қатысты
 
Сондай-ақ белгіленген учаскелерде күндізгі уақытта автокөлік шамын жақпағаны үшін де осындай мөлшерде айыппұл қарастырылған – 3 АЕК немесе 7 953 теңге

Ал қараңғы мезгілде көліктің шамын жақпаған жүргізушілерге 5 АЕК – 13 255 теңге айыппұл салынады.
Жолда апаттық жағдай тудырған үшін 10 АЕК – 26 510 теңге айыппұл қарастырылған.
Темір жолдан өту кезінде ереже бұзған жүргізушілер де осы мөлшерде – 10 АЕК немесе 26 510 теңге айыппұлмен жазаланады
Бұл – белгіленбеген жерде темір жолдан өту, шлагбаум жабық тұрғанда немесе қозғалып жатқанда, сондай-ақ өтуге тыйым салатын бағдаршам белгісі кезінде темір жолға шығу.
Егер жаяу жүргінші белгіленбеген жерден өтсе немесе басқа да жол қозғалысы ережелерін бұзса, оған 2 АЕК – 5 302 теңге айыппұл салынады
Былтырғы жылмен салыстырғанда 150 теңгеге өскен
 
Ал жаяу жүргіншінің материалдық шығынға немесе адам денсаулығына зиян келтіруге соқтырған жол қозғалысы ережесін бұзуы, қылмыстық сипат болмаған жағдайда 10 АЕК – 26 510 теңге айыппұлмен жазаланады

Қоғамдық көлікте тазалық сақтамаған және қауіпсіздік ережелерін бұзған үшін 1 АЕК – 2 651 теңге айыппұл қарастырылған
Өткен жылмен салыстырғанда 126 теңгеге көп.
Ал қоғамдық көлікте жол жүру ақысын төлеуден жалтарғандар 2 АЕК – 5 302 теңге айыппұлмен жазаланады
Айыппұл былтырғы жылмен салыстырғанда 250 теңгеге өскен.
Егер бір жол қозғалысы ережесін қайтадан бұзған жағдайда айыппұл көлемі шамамен екі есе өсуі мүмкін
        
