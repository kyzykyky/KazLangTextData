Қазақстанның 2020 жылы Дубайда өтетін "ЭКСПО" көрмесіне қатысу үшін ел бюджетінен 9 миллиард теңгеге жуық қаржы бөлінбек
Үкімет кулуарында қаржы министрі Әлихан Смайылов аталған соманың қандай мақсатта жұмсалатынын түсіндіріп берді деп хабарлайды KAZ.NUR.KZ Sputnik Қазақстанға сілтеме жасап

Фото: archdaily.com
Ведомство басшысының айтуынша, Қазақстан үкіметі негізгі капиталға құйылатын инвестиция көлемін ұлғайтуды және тікелей шетелдік инвестициялар көлемін 2019 жылғы 24 миллиард доллардан 2025 жылы 34 миллиард долларға дейін арттыруды көздеп отыр
Осылайша, ел билігі Қазақстанға жыл сайын қосымша 10 миллиард доллар шетелдік инвестиция тартуға ниетті.
Министр павильонның арқасында елге қосымша шетелдік инвестиция құйылса, жаңа өндірістер, жұмыс орындары мен салық есебінен бюджеттен бөлінген ақшаның орны толтырылатынын атап өтті.
Ведомство басшысы павильон "ұлттық" болғандықтан, қаражат республикалық бюджеттен қарастырылғанын жеткізді.
Кезекті бүкіләлемдік "ЭКСПО" көрмесі Біріккен Араб Әмірліктерінің Дубай қаласында өтеді
Көрме жарты жылға, 2020 жылдың 20 қазанынан 2021 жылдың 10 сәуіріне дейін жалғасады.
Еске сала кетейік, бұған дейін мамандар Дубайдағы қонақ үйлердің саны 2020 жылға дейін екі еселенетінін болжаған еді
2012 жылы олардың саны 80 мың болса, "ЭКСПО" көрмесі қарсаңында 140-160 болады деп күтіліп отыр

