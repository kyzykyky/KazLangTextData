Үйінде ақшаның тиімсіз жұмсалуынан шаршаған алматылық Раушан отбасылық бюджетті өз қолына алуды жөн көріпті.
Көрнекі фото: NUR.KZ/Петр Карандашов
Айтуынша, барлығы тұрмыс құрғаннан кейін басталған
Аяғы ауыр болып, нәресте күтіп отырғандықтан, ақша жинауға бел байлапты
Ал күйеуі болса, бүкіл жалақысын өзіне жұмсаған көрінеді

Келіншектің сөзіне қарағанда, 2014 жылы күйеуі әлі студент болған, сол кездегі 30 мың жалақысының 20 мыңын енесі алып отырыпты.
Осылайша, жас отбасы бір жарым жыл ішінде миллион теңге жинапты
         
Күйеуі өзінің атына депозит ашып, ақшаны шотқа салған
Алайда, жиналған қаражат депозитте көп жатпаған
Енесі жиналған ақшаны қарызға сұрап алған екен.
Көрнекі фото: NUR.KZ/Петр Карандашов
Содан бері ол бар жиған ақшасын уысынан шығармай ұстауға шешім қабылдапты
Жұмысқа орналасып, өз атына депозит ашып, табысының бір бөлігін шотына салып отырған.
Сондай-ақ күйеуінің жалақысын енді толығымен алып отыруды ұйғарыпты
Оның керек-жарағына ақшаны өзі беріп отырған
 
Уақыт өте келе жұбайының жалақысы көтерілген
Осылайша, олар ай сайын депозитке 150 мың теңгеден, кейде одан да көп сома салып отырған.
Нәтижесінде, жас отбасы үш жылға жетпей 5 миллион теңге жинап, қазір пәтер сатып алуды жоспарлап отыр
Жетпеген соманы ипотека арқылы төлеуді шешіпті.
Раушан отбасылық бюджеттің әйелдің қолында болуы ер адамның әлсіздігін көрсетпейтініне сенімді
Ол күйеуінің қолы ашық екенін, туыстары немесе достарының өтініштерін жерге тастамауға тырысытанын айтып, оның өз кезегінде, отбасылық бюджетке кері әсерін тигізетінін жеткізді
 
