Қазақстандық боксшы Данияр Елеусінов кәсіпқой бокстағы алтыншы жекпе-жегін өткізді деп хабарлайды "ҚазАқпарат" агенттігі.
Фото: Хабар 24
Елеусінов АҚШ-тың Филадельфия қаласында бүгін таңсәріде өткен бокс кешінің андеркартында өнер көрсетті.
Олимпиада чемпионының қарсыласы 36 жастағы мексикалық Сильверио Ортис (37-23, 18 КО) болды
Жартылай орта салмақтағы айқас сегіз раундтан тұрған
Нәтижесінде, ол төрешілердің бірауызды шешімімен ұпай саны бойынша Даниярдың пайдасына аяқталды

Осылайша, қазақстандық боксшы профи-рингте алтыншы рет жеңіске жетті
Ол алдыңғы үш жекпе-жегін нокаутпен аяқтаған болатын
Сильверио Ортис болса, өз мансабында 24-інші рет жеңілді.
Еске салайық, Данияр Елесуінов кәсіпқой боксшы ретінде алғаш рет өткен жылдың сәуір айында жұдырықтасқан болатын
Биыл чемпиондық белдіктер үшін айқаса бастайтыны күтілуде.
