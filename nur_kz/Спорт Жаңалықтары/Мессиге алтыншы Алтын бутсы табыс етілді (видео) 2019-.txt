Аргентина құрамасы мен испаниялық "Барселонаның" шабуылшысы Лионель Месси 2018/19 маусымда Еуропаның үздік сұрмергені ретінде "Алтын бутсы" иегері атанды деп хабарлайды Eurosport.ru-ға сілтеме жасаған KAZ.NUR.KZ.

Осымен Месси алтыншы рет "Алтын бутсы" иегері атанып отыр
Бұндай көрсеткішке оған дейін ешкімнің қол жеткізбегенін айта кету керек
Сондай-ақ футболшы бұл марапатты үшінші жыл қатарынан иеленіп отыр.
Марапаттау рәсімі Барселонадағы Antiga Fàbrica Estrella Damm мәдениет орталығында өтті.
Айта кетейік, Месси "Алтын бутсыны" бұған дейін 2009/2010, 2011/2012, 2012/2013, 2016/2017 және 2017/2018 маусымдарында иеленді.
Өткен маусымда "Барселона" сұрмергені 36 гол соқты.
Екінші орында – "ПСЖ" шабуылшысы Килиан Мбаппе (33 гол).
 
