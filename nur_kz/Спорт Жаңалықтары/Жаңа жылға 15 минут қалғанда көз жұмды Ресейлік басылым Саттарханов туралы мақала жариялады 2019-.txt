Ресейлік беделді "Чемпионат" спорт порталы 2000 жылы 31 желтоқсанда қайғылы оқиғада көз жұмған Олимпиада чемпионы, қазақстандық боксшы Бекзат Саттархановқа арнайы шығарылым арнады
Жаңа жылдың келуіне санаулы минут қалғанда бар болғаны 20 жастағы жігіт дастархан басында жиналған достарына асыққан деп жазады NUR.KZ желілік басылымға сілтеме жасай отырып.
Бекзат Саттарханов
Фото: turkystan.kz
2000 жылы Түркістан қаласының тумасы Бекзат Саттарханов Сидней Олимпиадасында бокстан "алтын" медальді қанжығалаған болатын
Ол қазіргі әлем чемпионы, американдық Рикардо Хуаресті жеңген.
Материалда бұл сенсациялық жеңіс жас жігіттің болмысын өзгертпегені туралы сөз қозғалған
Бекзат танымалдыққа байыппен қарап, оқуын жалғастыруға ниет білдіріпті
Алайда ол сүйіктісімен көрісіп үлгермеген

Өкінішке орай, спортшының барлық жоспарлары бір сағат ішінде үзіліп кете барды.
Сағат кешкі 10-дар шамасында боксшы ата-анасының үйінде болып, содан кейін екі танысымен бірге Олимпиада жеңісінің ақшасына алынған су жаңа автокөлігімен Шымкентке барған.
2001 жылдың басталуына азғантай ғана уақыт қалғандықтан спортшы асығыстық танытады
Достары бас қосқан үйге дейін 40 шақырым қалған жерде Бекзат рөлді игере алмай, темір тұлпар аударылған.
Бекзат Саттарханов
Фото: infourok.ru
Жас боксшының мансабындағы жарқын оқиғадан кейін үш ай ғана өткенде, бәрі шампан ашып, алдағы жылға бақыт тілеген кезде кенеттен қаралы хабар жетті, деп жазады "Чемпионат".
Бекзат бала кезінен табанды, мінезді болған
Ол қарсыластары өзінен күшті не үлкен болғанына қарамастан, қыздарды қорғауға күш салатын.
Оның спортқа деген махаббаты бастауыш сыныптарда байқалыпты
Олимпиада чемпионы жасөспірімдік шақта таңертең ерте оянып, үйдегі шаруаларға ата-анасына көмектесіп, кейін жүгіруге шығатын болған.
Достары Бекзаттың жанкүйерлерінен тыным болмағанын еске алады
Ол тіпті жүректерді жаралай білетін аспап - гитарада керемет ойнаған
Алайда, марқұмның өзі ел намысын қорғап, жақындарын кедейліктен шығаруды армандапты.
