Астанада наурыздың 4-15 аралығында классикалық шахматтан әлемдік командалық чемпионат өтпек
«Астана» халықаралық қаржы орталығы (АХҚО) алаңында өтетін шахмат додасына барлығы 14 елден келген команда қатыспақ
Айта кетерлігі, айтулы додада Қазақстан намысын Жансая Әбдумәлік, Динара Сәдуақасова сынды есімі күллі әлемге белгілі шахматшылар қорғамақ

Сондай-ақ, чемпионат қатысушылары арасында есімі «Гиннес» рекордтар кітабына енген, әйгілі Сергей Карякин де өнер көрсетеді

Чемпионатта Қазақстанның ерлер құрамасы Қытай, Әзірбайжан, Иран, АҚШ, Египет, Ресей, Польша, Англия және Үндістан құрамаларымен бірге бақ сынамақ

Ал әйелдер құрамасы Ресей, Қытай, АҚШ, Египет, Украина, Грузия, Венгрия, Армения және Үндістан құрамаларымен сайысқа түседі деп жоспарланып отыр.
Әйелдерден Қазақстан құрамасының көшбасшысы Жансая Әбдумәлік алдағы чемипонатта алдыңғы орындардан көрінетін құрамаларға қатысты өз болжамымен бөлісті

Жас шахматшының айтуынша, әйелдерден Қазақстан құрамасының басты қарсыласы Ресей, Украина және Қытай елдерінің командалары болады екен.
Айта кетерлігі баспасөз мәслихатында сөз алғандардың қатарында Мәдениет және спорт министрлігі, Спорт және дене шынықтыру комитетінің төрағасы, олимпиада чемпионы Серік Сәпиев те болды.
Айта кетейік, АХҚО аумағында өтетін шахмат додасы бүгін кешке салтанатты түрде ашылып, ертең ойындар басталады деп жоспарланып отыр
Елордада өткізіліп отырған шахматтан әлемдік командалық чемпионат наурыз айының 14-і күні аяқталмақ.
