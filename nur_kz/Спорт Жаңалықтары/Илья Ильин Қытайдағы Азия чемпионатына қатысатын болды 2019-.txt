20-28 сәуір күндері Қытайдың Нинбо қаласында ауыр атлетикадан Азия чемпионаты өтеді
Қазақстан ұлттық құрамасының бас бапкері Юрий Мельников сары құрлық додасына Илья Ильин мен Жазира Жапарқұл қатысатынын мәлімдеді деп хабарлайды Olympic.kz.

Мельниковтың сөзінше, құрлық біріншілігі 2020 жылғы Токио олимпиадасына ұпай беретін маңызды алты турнирдің қатарына кіреді.
Ол команда мүшелері дайындық барысында Ресейдің Сочи қаласында бір бойы оқу-жаттығу жиынын өткізгенін айтты.
Бас бапкер Қытай төрінде сынға түсетін спортшылардың анықталғанын алға тартты.
Мельников Илья Ильиннің салмақ ауыстырғанын да жеткізді.
 
 
