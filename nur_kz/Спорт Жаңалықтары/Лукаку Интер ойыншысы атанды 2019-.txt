Бельгия құрамасының 26 жастағы шабуылшысы Ромелу Лукаку "Манчестер Юнайтед" клубынан миландық "Интерге" ауысты деп хабарлайды KAZ.NUR.KZ.
Фото: Instagram/romelulukaku
Бұл туралы Италиялық команданың Twitter желісіндегі тобында жарияланды.
Шетелдік Бақ таратқан ақпаратқа сәйкес, Лукаку миландық клубпен 2024 жылға дейін келісім-шартқа отырды.
Шабуылшы үшін "Интердің" 80 млн еуро төлегені белгілі болды.
Бельгиялық футболшы да Instagram желісіндегі парақшасында миландық командаға ауысқанын растады.
Шабуылшы екі маусым өнер көрсеткен "Манчестер Юнайтед" басшылығы мен жанкүйерлеріне алғыс айтуды да ұмытпаған.
 

 
