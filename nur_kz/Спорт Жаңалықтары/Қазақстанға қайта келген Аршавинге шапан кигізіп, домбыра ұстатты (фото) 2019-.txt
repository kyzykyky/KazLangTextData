Қазақстан мен Ресей құрамаларының ойынын тамашалауға арнайы келген Андрей Аршавинді қазақстандықтар асқан құрметпен күтіп алды
Футболдағы мансабын алматылық "Қайратта" аяқтаған ойыншыны үстіне шапан кигізіп, қолына домбыра ұстатып жылы қарсы алған деп жазады KAZ.NUR.KZ.

Андрей Аршавин Қазақстанда өзінің сыйлы қонақ екенін Instagram желісінде мақтанып көрсеткен

Футболшы ұлттық киім және қасиетті аспаппен түскен суретін парақшасына жүктеп, өз оқырмандарымен бөліскен.
Сонымен қатар, аяқдопшы бұған дейін өзімен бір клубта өнер көрсеткен бұрынғы әріптестерімен де кездесіп үлгеріпті

Ол Бауыржан Исламхан, Елдос Ахметов және тағы басқа ойыншылармен түскен суретін де желіде жарияған.

Айта кетейік, футболшы мансабын аяқтаған Аршавин бүгінде мәскеулік "Зенит" клубының жасөспірімдер командасын жаттықтырып жүр.
 
