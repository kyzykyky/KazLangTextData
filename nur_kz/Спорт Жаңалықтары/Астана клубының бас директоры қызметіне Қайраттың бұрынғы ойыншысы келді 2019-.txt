Бүгін "Астана" президенттік кәсіби спорт клубының бас директоры Асқар Баталов журналистерге "Астана" футбол клубының жаңа басшысын таныстырды
Елорда клубының бас директоры қызметіне белгілі қазақстандық функционер Михаил Ильич Гурман тағайындалды деп хабарлайды клубтың ресми сайтына сілтеме жасаған KAZ.NUR.KZ

Фото: "Астана" футбол клубы
Баспасөз мәслихатында Асқар Баталов топ-менеджерлерді тағайындау және "Астана" футбол клубын одан әрі дамыту туралы сұрақтарға жауап берді.
Мульти-клуб басшысы алдағы 5 жылға арналған балалар академиясын дамыту тұжырымдамасы жасалып жатқанын, оның аясында спорттық база салу жоспарланып отырғанын айтты.
Сондай-ақ елордалық клубқа жүктелген міндеттер де айтылды

Асқар Баталов "Астана" Еуропа Лигасының топтық кезеңіне өтетініне сенім білдірді
Ол үшін мүмкіндік бар екенін және қажетті жағдай жасалғанын айтты.
Өз кезегінде "Астана" футбол клубының жаңа басшысы Михаил Гурман журналистерге жұмысты неден бастайтынын айтты.
Айта кетейік, Гурман 1953 жылы 8 тамызда Душанбеде дүниеге келген

КСРО біріншілігінде "Нефтяник", "Орбит", "Трактор", "Шахтер" және "Жетісу" клубтарының құрамында ойнады

Оның спорттық мансабындағы ең жарқын кезең деп "Қайраттағы" жылдарын айтуға болды

"Астана" клубына дейін ол Қазақстан Кәсіпқой футбол лигасының директоры және Қазақстан футбол Федерациясының вице-президенті қызметін атқарған

