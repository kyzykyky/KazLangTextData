Бокстан Болгарияның София қаласында өтіп жатқан халықаралық турнирде бес қазақ боксшысы финалға шықты деп хабарлайды Olympic.kz. 
Фото: olympic.kz
Жартылай финалға шыққан бес боксшы да жекпе-жектерін жеңіспен аяқтады.
Отандық спортшылардың ақтық мәредегі қарсыластары да белгілі болды

Теміртас Жүсіпов – Амит (Үндістан), Зәкір Сафиуллин – Артур Субханкулов (Ресей), Санатәлі Толтаев – Алексей Мазурь (Ресей), Абылайхан Жүсіпов – Бобо-Усмон Батыров (Өзбекстан), Василий Левит – Садам Магомедовпен (Ресей) қолғап түйістіреді.
Айта кетейік, финалдық кездесулер бүгін Астана уақытымен 18:00-де басталады.
