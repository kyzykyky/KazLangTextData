Қазақстан құрамасының және ресейлік "Ростов" клубының жартылай қорғаушысы Бақтиер Зайнутдинов ресейлік клубпен болған кездесуде алаңға шыққан соң 83 секундтан кейін гол соқты деп хабарлайды Sport24.ru порталына сілтеме жасаған KAZ.NUR.KZ.

Матчтың 81-ші минутында қазақстандық футболшыны алаңға шығарды.

Зайнутдиновтың бұл соққан голы - ағымдағы маусымдағы алғашқысы

Футболшы жарақат салдарынан алаңға 125 күн шықпаған болатын.
Қазақстандық спортшыға ұзақ үзілістен кейін гол соғу үшін небәрі 83 секунд пен 1 ғана жанасу жеткілікті болды.

 
