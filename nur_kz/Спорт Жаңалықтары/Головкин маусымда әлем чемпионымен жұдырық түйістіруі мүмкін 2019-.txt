WBO бойынша орта салмақтағы әлем чемпионы америкалық Деметриус Эндрейд өзінің кезекті атағын 22 немесе 29 маусым күні қорғауға тиіс
Алайда боксшының жоспарында өзгерістер пайда болды деп хабарлайды Sport.kz сайтына сілтеме жасаған KAZ.NUR.KZ.
Фото: Prosports.kz
Деметриустың кезекті қарсыласы WBO рейтингісіндегі алтыншы нөмірлі Мацей Сулецки болуы керек еді
Алайда ESPN-ның хабарлауынша польшалық боксшы Габриэль Росадомен өткен жекпе-жекте оң қолын жарақаттап, Эндрейдпен күресе алмайтын болды

Осылайша, "әлем чемпионы" атағының иесі қазіргі уақытта бәсекелессіз қалды.
Айта кетейік, қазақстандық Геннадий Головкин Деметриус қарсыластарының бірі болып табылады

GGG де Эндрейд секілді DAZN компаниясымен келісімшартқа отырған, сондықтан да олардың жекпе-жегін ұйымдастыруға еш кедергі жоқ

Әзірге Геннадийдің жазғы жекпе-жектегі қарсыласы француздық Хассан Ндам Нжикам болады деп күтілуде


