Сөздердің байланысу түрлеріҚазақ тіліндегі сөздердің өзара байланысу тәсілдері негізінде қалыптасқан байланысу түрлері болады.
Ондай байланысу түрлері бесеу: қиысу, матасу, меңгеру, қабысу, жанасу.Қиысу.
Бастауыш пен баяндауыштың жіктік жалғауы аркылы бір жақта және 1—2 жақтарда жекеше я көпше түрде байланысуын қиысу дейміз.
Ілияс үйінен жүгіріп шықты.
(С.
Е.) деген сөйлемде бастауыш пен баяндауыш III жақта қиысып тұр.
Егер Ілияс деген сөздің орнына біз деген I жақтағы сөзді қойсақ, баяндауыш та өзгеріп, I жақ көпше түрде айтылады: біз жүгіріп шықтык.Матасу.
Ілік септік жалғаулы сөз бен тәуелдік жалғаулы сөздің байланысу түрін матасу деп атайды.
Менің әкем Бауыржанның батырлығын, қамқорлығын айтып отырушы еді.
(Ә.
Нұрш.) Осындағы менің әкем, Бауыржанның батырлығы, Бауыржанның қамқорлығы тіркестері матаса байланысып тұр.Меңгеру.
Басыңқы сыңар мен бағыныңқы сынардағы сөздің атау мен іліктен баска септік жалғауларының біреуі жалғану не шылаулар арқылы байланысу түрін меңгеру деп атайды.Игілік Қызылжардан бұл жолы да ренжіп қайтып еді.
(Ғ.
Мұс.) Сөйлемдегі Қызылжардан қайтып еді меңгеріле байланысып тұр.Қабысу.
Сөздердің қатаң орын тәртібі нәтижесінде қатар тұру арқылы байланысу түрін қабысу деп атайды.Одағым десем ойыма Айдын шалқар көл түсер (Жамбыл.) Осындағы айдын шалқар көл дегендер берік орын тәртібі арқылы байланысқан, олардың орнын ауыстырсақ, байланыс бұзылады.Жанасу.
Басыңқы сыңары мен бағыныңқы сыңарының орын таңдамай, жақын да, қашық та тұруы арқылы байланысу түрі жанасу деп аталады.
Мысалы: Ол мектепті биыл бітірді деген сөйлемде биыл сөзі бітірді деген сөзге қатысты болып, оның тұрған орны арқылы байланысқан.
Кейде Ол биыл мектепті бітірді немесе Биыл ол мектепті бітірді болып, араға сөз салып та байланыса береді.Тағы рефераттарЫңғайлас салалас құрмалас сөйлемБастауыш пен баяндауыш арасындағы сызықшаҮстеудің сөйлемдегі қызметі.