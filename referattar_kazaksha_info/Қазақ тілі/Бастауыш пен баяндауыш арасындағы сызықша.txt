Бастауыш пен баяндауыш арасындағы сызықшаБастауыш пен баяндауыш тыныс белгісімен бөлінбейді.
Екі мүшенің арасындағы тыныс белгісі сызықша (-) олардың мүшелік қатынастарын ажыратуға байланысты ғана қойылады.Сызықша койылатын жерлер:1.
Бастауыш атау тұлғалы зат есімнен немесе заттанған басқа сөз таптарынан жасалып, баяндауыш та зат есімнен болып, жіктік тұлғаның үшінші жағында тұрса, немесе заттанған басқа сөз таптарынан болғанда, бастауыштан кейін сызықша қойылады: жастар — біздің болашағымыз.
Еңбек ету — ардақты іс.
Ел намысы — ер намысы.
(Мақал).
Ол — инженер.
Баяндауыш болған сөздердегі жіктік тұлғаның үшініш жағыңда арнайы қосымша жоқ.
Бастауыш пен баяндауыштың арасындағы синтаксистік қатынас интонация арқылы беріледі.
Бірінші сөйлем баяндауышындағы -ымыз — жіктік жалғау емес, I жақ тәуелдік жалғау; сондықтан да ол бастауыштың қай жақта тұрғанын білдіре алмайды.2.
Бастауыш сілтеу есімдігінен немесе жіктеу есімдігінің III жағынан болып, баяндауыш зат есімнен болса, бастауыштан кейін сызықша қойылады: Бұл — мың тоғыз жүз жиырма үшінші жылдың жазы.
(А.
X.) Бұл — үлкен қуаныш.
(А.
Лекеров) Ол — үлгілі пионер.3.
Бастауыш заттанған (субстантивтенген) сын есімнен, сан есімнен және есімшеден болып, баяндауыш зат есім болса, бастауыштан кейін сызықша койылады: Сөйлеп тұрган — Алматы.
Келген — Айбек.
Үш — тақ сан.4.
Бастауыш пен баяндауыштың бірі (кейде екеуі де) тұйық етістіктен болып, екіншісі зат есімнен болғанда, араларына сызықша қойылады: Көп оку — білім алудың негізгі шарты (С.
Мұқанов) Менің ұмтылған тілегім — қалай да пайдалы адам болып шығу (Ы.
Алтынсарин).5.
Бастауыш та, баяндауыш та сан есімнен болса, араларына сызықша қойылады: Бес жерде бес — жиырма бес.
Үш жердегі үш — тоғыз.6.
Бастауыш та баяндауыш та бір сөздің қайталануынан жасалуы мүмкін, бұл жағдайда да бастауыштан кейін сызықша қойылады: Ар жазасы — бар жазадан ауыр жаза (М.
Әуезов) Ғашықтың тілі — тілсіз тіл.
(Абай).
Әлі де беделі — бедел (Ғ.
Мұстафин).7.
Сан есімнен болған бастауышты күрделі сан есімнен болған мүшеден ажырату үшін және бастауыш өзінен кейінгі сөзбен тіркесіп, сөйлемнің баска бір мүшесімен шатасып кетпеу үшін, одан кейін сызықша қойылады: Жүз — жиырма беске бөлінеді.
Елу — беске қалдықсыз бөлінеді.
Мен білмейтін — жер астында.
(Мен білмейтін нәрсе жердің астында жатады).
Мен білмейтін — жер астында түрінде білмейтін деген бастауыштан кейін сызықша қойылмаса білмейтін нәрсе емес, жер деп түсінілуі мүмкін.8.
Мақал-мәтелдерде, афоризмдерде, өлеңдерде сөйлемнің баяндауышы түсіріліп, ықшамдалып айтылады.
Мұндай сөйлемдер түсінікті болу үшін бастауыштан кейін сызықша қойылады: Асыл — тастан, ақыл — жастан (Асыл тастан шығады, ақыл жастан шығады).
Біреуі — көк, біреуі — жер тағысы.
(Абай).9.
Бастауыш пен баяндауышты байланыстырушы дегеніміз (дегенім, дегенің, деген) деген сөздер тұрса, одан кейін сызықша қойылады: Гипотеза дегеніміз — ғылыми жорамалдар.
Көрдім деген — көп сөз (Мақал).
Балалар әдебиеті дегеніміз — балалар тәрбиесі деген сөз (Ш.
Ахметов).Тағы рефераттарЕсімшенің сөйлемдегі қызметіҚалау райНақ осы шақ.