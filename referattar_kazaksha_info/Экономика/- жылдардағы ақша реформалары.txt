1922-1924 жылдардағы ақша реформалары.
Ақша реформасын өткізудін, қажеттігі.
Революцияға дейінгі Қазақстанда жүргізілген 1895-1897 жж.
ақша реформалары нәтижесінде алтын монета айналысы бар алтын монометаллизм жүйесі енгізілді.Айналыста алтын, күміс және мыс монеталар жүрді.
Негізгі ақша белгілеріне 92% алтынмен қамтамасыз етілген Мемлекеттік банктің несиелік билеттері жатты.
Ақша массасының басты бөлігін алтын монеталарға ауыстырылатын айналыс құралдары құрады, сондықтан да оларға деген халықтың сенімі болды.1917 ж.
жазда Уақытша үкімет 20 және 40 рубльдік ақша белгілерін шығарды, олар шынының бетіне жабыстырылған этикеткаларға ұқсас, бұны халык арасында «керенки» деп атады.
Несиелік ақшалар мен «керенкилерден» басқа Уақытша үкімет айналысқа суррогаттың әр түрін енгізді: мемлекеттік қазынаның қысқа мерзімді міндеттемесі, займ купондары.Мемлекеттік шығыстарды жабу мақсатында үкімет ірі купюрада қағаз ақшаларды шығарды.
Ұсақ ақшалар ролін чектер, бондар, маркалар және басқа да ақшалай суррогаттар атқарды.
Ресейде ақша жүйесінің жалпы құлдырауы басталып, оның Қазақстанға да өзіндік ықпалы болды.
Қазан революциясынан кейін акша айналасының жағдайы біршама нашарлай түсті.Үш жыл ішінде (1913-1920) айналыстағы қағаз ақшаларының массасы 48 есеге дейін өсіп кетті.
Ақша 10 мың есеге құнсызданды.
1919 ж.
алғаш рет кеңестік мемлекеттік билеттер, кейіннен РСФСР-дің есеп айырысу белгілері айналысқа шығарылды.
Түркістанда, Солтүстік Кавказда, Кавказда, Қиыр Шығыста және басқа жерлерде жергілікті ақша белгілерін шығаруға рұқсат берілді.
Ақша массасы сан алуан түрлі болды.
Жергілікті ақша белгілері Жетісуда, Верный қаласында (казіргі Алматы) шығарылды.
Жетісулық несиелік билеттер Мемлекеттік банкте апиынмен сақталған және Жетісу облысының барлық байлығымен қамтамасыз етілді.
Бұл туралы несиелік билеттің бет жағында көрсетілген жазу куәландырады.
Дүние жүзілік тәжірибеде мұндай жағдайлар болған емес.
Жергілікті билік органдарының иелігінде мұндай бағалы дәрәлік шикізаттың 275 пуды болды, олар елдің байлығы болып саналды.
Бірақ бұлар қаржылық жағдайды нығайта аламады.
«Верненск рублі» күн сайын құнсыздана бастады.Азамат соғысы мен шетел интервенциясы жағдайында интервенттер, шетелдіктер және ақ гвардия «үкіметі» өздерінің ақшаларын басып шығарды.
Олардың бағамдары әр түрлі болды, және олар тезірек құнсызданды.Ақшаның қатты құнсыздануының нәтижесі: шаруашылық қатынастардын натуралдануы мен ақшаның айналыстан шығарылуы болып табылды.
1920 ж.
соңынан бастап «еңбек паегін» ақысыз беру басталды.
Келесі жылдары пәтерақы және коммуналдық қызметтер үшін төлем төлеу алынып тасталды.
Оқушыларға тегін киім берді.
Базарлардың өзінде азық-түліктермен алмасу ақшасыз, яғни кездейсоқ айырбас эквивалент (мысалы, етік жүбы 30 фунт крупаға, немесе 1 пуд қара ұнға, немесе 3 фунт махоркаға және т.б.) түрінде жүзеге асырылды.1921 ж.
наурызда болған РКП(б)-ның X съезінде жаңа экономикалық саясат (ЖЭС) кабылданды.
Шаруалар өнім салықтарын мемлекетке төлегеннен кейін, артык өнімдерін базарға сатуға мүмкіндік туды.
Қала мен ауыл арасында нарықтық қатынас дами бастады.
Жеке меншік капиталдың саудаға және ұсак өнеркәсіпке араласуына жол берілді.Біртіндеп енбекақыны ақшамен төлеу қалпына келтірілді.
Егер, 1921 ж.
көктемінде ақшалай еңбек ақыны төлеу тек10% құраса, онда 1923 ж.
бірінші тоқсанында, ол — 80%-дан астамын құрады.
Бұл ақша реформасының арқасында ғана мүмкін болды.1921 ж.
қазанда Ресей Кеңестік Федеративтік Социалистік Республикасында Мемлекеттік банкі ұйымдастырылып, ол елдің басты эмиссиялық орталығы болып саналды.
Мемлекеттік банктің басты міндеті ақша реформасын жүргізуге дайындық жасау болды.Ақша реформасын өткізудің экономикалық алғышарттарына ЖЭС жүргізудің нәтижесіндегі шаруашылык жағдайдың біршама жақсаруы: әр түрлі өнеркәсіп саларындағы өнімдер көлемінің өсуі, еңбек өнімділігінің артуы, ауыл шарушылығының басты өнімдерінің өсуі (бидай, мақта), тауар айналымының артуы жатады.Тауар шаруашылығындағы ақша айналысының бірқалыпты болуының екінші бір алғышарты — бұл ақшаның алтынмен камтамасыз етілуі.
1.01.1922 жылдан 1.01.1923 жылдар аралығында Мемлекеттік банктің алтын валюта резерві 6,7 млн-нан 31 млн рубльге дейін өсті.
1922 ж.
сәуірде бағалы металдарды және тастарды еркін түрде иеленуге рұқсат берілді, оған дейін халық оларды мемлекетке тапсыруға міндетті болатын.
Бағалы металдардан жасалған монеталар мен шетел валюталарын сатып алу мен сатуды Мемлекеттік банктің өзі ғана жүргізуге монополиялық құқығы болды.Ақша айналысын қалыпқа келтірудің басты бір қадамына1922 ж.
мемлекеттік ақша белгілерін шығару жатты.
Мұндағы 1 рубль бұрын шығарылған 10 мың рубльге теңесті.
Ақшаларды қайта есептеу олардың төрт нолін сызып тастау (деноминациялау әдісі) арқылы жүргізілді.1922 ж.
1 мамырынан бастап, барлық есептесулер жаңа ақшалармен жүзеге асты.
Айналыстағы ескі ақша белгілерін1923 ж.
1 қаңтарына дейін кассаларда қабылдады.Екінші рет деноминациялау барысында 1923 жылғы үлгідегі 1 рубль 1922 жылы 100 рубльге немесе бұрынғы кеңестік ақша белгілерінің бір миллионына теңесті.Деноминациялар ақшаны есепке алуды оңайлатты, ақша айналысын бір қалыпқа келтіру жөніндегі ұмтылыстарды куәландырды.
Әйтсе де рубльді тұрақтандыру мүмкін болмады.
Мемлекеттік бюджеттің тапшылығы жағдайында жаңа ақшалар үсті-үстіне шығарыла бергендіктен де, олар тезірек қүнсыздануға ұшырады.Ақша реформасының мазмұны.
Ақша реформасы екі кезеңде жүргізілді.
1922 ж.
25 шілде және 11 қазанда Кеңхалком декретімен Мембанкке 1, 2, 3, 5, 10, 25 және 50 червонец тұрғысындағы банктік билеттерді шығару туралы кұқық берілді.
Бір червонец соғысқа дейінгі алтын монетадағы (7,74234 г алтын) 10 рубльге теңесті.
Мембанк червонецтерді кәсіпорындарда вексельдік және тауармен қамтамасыз етілген қарыздар беру арқылы шығарып отырды.
Бұл тауар айналысының қажеттілігімен байланысты червонецтерді шығаруға мүмкіндік берді.Червонецтерді эмиссиялаудың несиелік сипаты олардың қарызды өтеу барысында банкке қайтарылуына қызмет етті.
Вексельдер мен тауарлы-материалдық бағалылықтардан басқа да червонецтер эмиссия сомасынан 25% алтынмен және шетел валютасымен қамтамасыз етілді.
Банктік билеттер алтынға айырбасталмады, бірақ банк червонецтердің алтын рубльдегі бағамының сақталуын бақылап отырды.
Кеңес мемлекетінің барлық тарихында червонец жалғыз ғана тұрақты валюта болып табылды.Сауда-саттықтың және банктік несиелердің ұлғаюына қарай червонецтер де айналыста қолданыла бастады.
Олар айналыстағы барлық ақша массасының нақты құнының 1.04.1923 ж.
— 15%, 1.07.1923 ж.
— 37%, және 1.10.1923 ж.
-74% құрады.
Кәсіпорындар арасындағы барлық ақшалай есеп айырысулар, мемлекеттің кірістері мен шығыстары және басқа да төлемдер червонецтермен бейнелене бастады.Червонецтер ірі ақша болғандықтан да олар көбіне көтерме шаруашылық айналымына қызмет етті.
Кеңестік ақша белгілері өздерінің ұсақ құндылығына қарамай, олар ұсақ бөлшек сауда және базар айналымында қызмет ете берді.
Шын мәнісінде елде екі валютаның қосарлы айналысынының жүйесі қалыптасты: Мембанктің несиелеу барысында шығарған червонецтері және Халықаралық қаржы комитетінін бюджет тапшылығын жабу мақсатында шығарған кеңес ақшасының белгілері.Екі валютаның қосарлы айналысы — халық пен елдің экономика жағдайына қатты есер етті.
Жалақы червонец түрінде есептелгенімен кеңестік ақшалық белгілерінде берілді.
Шаруалар өздерінің өнімдерін құнсыз кеңестік ақша белгілеріне сатқылары келмеді.1.05.24 жылы айналыстағы ақша массасы астрономиялық санға — 762,3 квадрильон рубльге (квадрильон — бұл 15 нолі бар ақша бірлігі) жетті.
Бұл ақша массасының нақты құны (червонецтегі) 15,2 млн рубльді құрады.Кеңестік ақша бірліктерінің құнсыздану қарқыны орташа және ұсақ купюрадағы ақшалардың жетіспеушілігіне әкеліп соқты.
Сөйтіп, ұсақ ақшалар ретінде әр түрлі ақшалар, әсіресе тұрақгы валюталарда бейнеленген сурогаттарды шығарды.Кеңестік ақша бірліктерінің құнсыздануы шаруаларға үлкен зиян әкелді.
Червонецтер қаланың валютасы болды, іс жүзінде олар ауылдарға жетпеді.
Ауыл шаруашылығы өнімдерінің тауарлығы төмендей бастады.
Мұның бәрі ақша реформасын тезірек аяқтауды талап етті.
Бұған деген өзіндік экономикалық алғышарттары болды: бюджет тапшылығы 15%-ға дейін қысқарды, өндіріс пен тауар айналымының өсуі байқалды, алтын қоры ұлғайды (1.01.1923 ж.
10,9 млн рубльден, 1.02.1924 ж.
153,6 млн рубльге дейін).
Бірақ алтын қорының сомасы Ресей патшалығы соғысының қарсаңындағы болған алтын қорына катынасты алғанда 9%-ға жуығын құрады.5.02.24 ж.
Орталық атқару комитеті (ОАК — ЦИК) және Халық Комиссарлар кеңесі (ХКК — СЖ) декретіне байланысты ақша реформасы тоқтатылды.
Айналысқа 1, 3 және 5 рубльдегі қазыналық билеттер шығарылды, мұндағы 10 қазыналық рубльдің құны 1 червонецке теңесті.
Кеңес ақша белгілерін шығару тоқтатылды.
Олардың қаржы Халық Комиссариатының қорында болған қоры жойылды.
22.02.24 ж.
бастап 10, 15, 20 және 50 тиындық күміс монеталар және 1, 2, 3 және 5 тиындық күміс монеталар шығарылды.
1924 ж.
бастап айналыстағы ақшаның кеңестік белгілерін нақты бағаммен сатып алу басталды, 1 рубльдік қазыналық билет 50 мың рубльге теңесті.
Қазыналық билеттердің шығарылу шамасы айналыстығы червонецтер сомасының жартысынан аспауға тиіс болды.1888ж.
дүниеге келген Григорий Яковлевич Сокольников (Бриллиант) 1922-1924 жж.
ақша реформасын ұйымдастырушы және теоретигі, болды.
1921 ж.
қараша айынан бастап, ол қаржы Халық Комиссариатын басқарған болатын.
Оның жетекшілігімен бөлінген қаржы-несие жүйесі қалпына келтірілді.
Не бары 3 жыл ішінде, 1924 жылдың аяғында, мемлекетік бюджет тапшылықсыз болды.
Бұл кеңестік ақша белгілерінің эмиссиясын қысқартып, тұрақты червонецтерге өтуге мүмкіндік жасады.
Ол 1922 ж.
басынан бастап валютаның тұрақтылығы елдің экономикалық өрлеуінің қажетті шарты деп дәлелдеді.
Осы уақыттарда көптеген шаруашылық иелері, құнсыз кеңестік ақша белгілерінің эмиссиялануы -ұлттық табысты бірінші кезектегі мемлекеттік қажеттілікке қайта бөлудің мүмкін болар тәсілі деп санады.
Бұл көзқарасқа қарсы болған Г.Я.
Сокольников, барлық тауарлық шаруашылықта ақша тек қана айналыс және төлем құралы болып табылмай, сондай-ақ құн өлшемі және қорлану құралы болып табылады деп санаған.
Соңғы екі қызметті құнсыз кеңестік ақша бірліктері атқара алмайды.
Қорлану құралы ретіндегі ақшаға деген қажеттілік алтынның, тұрақты валютаның келуін талап етеді.
Ол бюджеттік эмиссиялауға негізделген гиперинфляцияның барлық ақша жүйесінің кұлдырауына әкеліп соғатынын дәлелдеген болатын.
Қаншалықты сырты сауданың дамуы ішкі айналымдағы ақшалар мен дүниежүзілік нарықтағы ақшалар арасында тұрақты қатынастың болуын талап ететіндіктен де, алтынға байланысты ұлттық валютаның тұрақты бағамы болуы қажет.
Алтынға валютаның еркін ауыстырылуын жақтаушы ретінде ғана емес, сонымен қатар Г.Я.
Сокольников алтын резервтерін жинақтау қажет деп санады.Алтын қорының үш ролі болды:1.	халықаралық есеп айырысуларда резервтік қорретінде;2.	ішкі нарықта червонец бағамын реттеуші (Мембанк алтынды шетел валютасымен бірге ішкі нарықтан сатып алып отырды);3.	көзге көрінбейтін жағдайларға арналған сақтандырурезерві.Червонец тарихқа «алтын» деген атпен кірді, бұл жерде оның мазмұны патшалық он рубльдің алтын мазмұнына сәйкес келуінің қатысы болғандықтан емес.Мембанк валюталық бағамды өзгеріссіз (1 червонец тең 1 фунт стерлинке) қалыпта ұстау мақсатында «еркін нарықта» алтынды және шетел валютасын сатып және сатып алып отырды.
Мемлекеттің нарықтағы алтын және шетел валютасына деген сұраныс пен ұсыныс қатынасына араласуын валюталық интервенция деп атай отырып, ол өз кезегінде червонец позициясын нығайтуға, оның бағамын арттыруға мүмкіндік берді.Сонымен қатар, червонецтер кеден баждарын төлеуге де қабылданды.
Червонецке тұрақты бағамда валюта алу мүм-кіндігі, сондай-ақ червонецтегі бағалардың тұрақтылығының қамтамасыз етілуі, оған деген «сенімді» арттырып қоймай, оның пайдалану аясын кеңейте түсті.
1.07.1923 ж.
червонецтер елдегі ақша массасының 45%-ын құрады.
Ең басты червонецтер тұрақты қорлану құралы болып табылды.
Валюталық нарыққа алтынның және шетел валюталарының қатты құйылымы басталды.1922-1924 жж.
ақша реформасында көптеген адамдар құнсыз қағаз ақшалардың орнына мыс монеталардың келуі таңғажайып нәрсе деп баға берді.Ақша айналысын реттеуді, ақша белгілерін эмиссиялауды катаң орталықтандырып Ұлы Отан соғысына тұрақты ақша жүйесімен қадам басуға мүмкіндік жасады.Тағы рефераттар1961 жылғы деноминацияДүниежүзілік шаруашылық жүйесіЖер қыртысының құрамы мен құрылыс өзгерістері.