Іс-әрекетті ұйымдастыру мен мінез-құлык тәжірибесін қалыптастырудың әдістері.
Әдет, мінез-құлықтың белгілі бір түрі — оқушылар тәрбиесінің нәтижесі.
Жеке тұлғаның тәрбиелілігі оның түсініктері мен сенімдерінен басқа нақты істері мен әрекеттері арқылы көрінеді.
Сондықтан іс-әрекетті ұйымдастыру мен қоғамдық мінез-құлық тәжірибесін қалыптастыру тәрбиелік процестің өзегі болып есептелінеді.А.С.
Макаренко айтқандай, тәрбиешінің іс-әрекеті дегеніміз, ең алдымен, ұйымдастырушылық іс-әрекет.
Әдістердің осы тобы арқылы оқушылар өмірін мінез-құлық, қатынастар, қарым-қатынастар тәжірибесін біртіндеп жинала бастайтындай етіп ұйымдастыруға болады.
Бұл іс-әрекет арқылы әдеттер қалыптасып,жағымды мотивтер дамиды.
Оқушылардыңтіршілік әрекетін ұйымдастыру пайдалы істер арқылы жүзеге асады, ол істер барысында оқушылар басқа адамдармен (мұғалімдермен, өзінің құрдастарымен) жан-жақты қатынасқа түседі.
Басқа адамдармен ұжымдық қатынас барысында пайда болатын жағдайлар белгілі бір әрекетке,мінез-құлықтың белгілі бір бағытын таңдауға әкеліп, тұрақты әдеттерді қалыптастырады.Бұл топтың басты әдістерінің бірі — жаттығу, жаттығудың мәні белгілі бір әрекетті автоматты түрге айналғанға дейін қайта-қайта орындау, соның нәтижесінде оқушының жеке тұлғалық қасиетінің өзегі болатын дағдылар мен әдеттер қалыптасалды.
Адамның әдеттері адам өмірінде ерекше орын алады.
К.Д.
Ушинский айтқандай, адамның әдеттерді қалыптастыруға қабілеті болмаса, өз дамуында ілгері жылжи алмайды.Тәрбие процесіндегі жаттығулар оқудағы сияқты жаттанды болмауы керек, олар саналы түрде орындалуы қажет.
Сондықтан жаттығу әдісін түсініктеме мен сендіру әдістерімен бірге қолдану қажет.
Жаттығудың нәтижелі болуы оның мақсаттылығы мен жүйелілігіне, түсінікті болуына, мотивациясы мен ынталандыруына, бақылау мен түзетуге, оны жүргізудің орны мен уақытына байланысты.
Жаттығу кезінде оқушылардың жеке ерекшеліктері ескеріліп, жаттығулардың жеке дара, топтық және ұжымдық формаларын үйлесімді қолдану қажет.Оқушы өмірдегі теріс жағдайларда тұрақты қасиет таныта алса, жаттығлар оң нәтиже берді деген сөз.
Тұрақты әдеттерді қалыптастыру үшін жаттығуларды ертерек, баланың дүниеге келген сәтінен бастау қажет.Жаттығуларды орындау барысында талап ету әдісі қолданылады.
Бұл әдіс оқушының белгілі бір іс-әрекетіне дем беріп немесе тежеп, тұлғалық қасиеттерді қалыптастырады.
Талап түріне қарай тура және жанама болып бөлінеді.
Тура талап етуге бұйрық ету, анықтық, нақтылық тән (балаға түсінікті талаптар).
Оқушыларға қойылған талаптар шешімді болуы қажет, онда мұғалімнің оқушының ісі мен тәртібіне деген қатынасы білінеді.
Жанама татаптар ақыл-кенес, өтініш, мақұлдау сияқты түрлері арқылы беріледі.Жаттығулар мен талаптар ойын формасында жиі қолданылады (рөлдік, сюжеттік ойындар).
Жаттығу мен талап етуді қолданудың басты шарты оның шамасын білу, яғни белгілі бір уақыт аралығында баланың жас ерекшелігіне қарай екі не үш талап қойылады.Жаттығу түрлерінің бірі — үйрету, дағдыландыру әдісі.
Бұл интенсивті орындалатын жаттығулар.
Белгілі бір әдетті тез және жоғары деңгейде қалыптастыру үшін үйретуді қолданады.
Бұл әдісті көбінесе балабақшаларда, бастауыш сыныптарда балаларға мінез-құлық ережелерін үйрету үшін қолданады.Жаттығу әдісі тапсырма беру әдісінің негізін құрайды.
Мектептегі тапсырмалар әр түрлі болады: сырқат жолдасының көңілін сұрау,кішкентай балаларға ойыншықтар жасау т.б.
Мектепте оқу сипатындағы тапсырмалар кеңінен қолданылады: кеңесшінің, мұғалім көмекшісінің жұмысын атқару.
Тапсырманың орындалуын тапсырма берген адам (мұғалім, сынып белсендісі) бақылайды.
Тапсырманың орындалу сапасы жөнінде көпшілік пікірге сүйенген дұрыс.Жаттығу мен үйретудің бір түрі — тәрбиелік жағдайлар әдісі.
Тәрбие жүйесі педагогикалық жағдайлардан тұрады, ал олар нәтижелі болу үшін мұғалім арнайы жағдайлар құрастырады.
Бұл ретте жағдай шындыққа сай болуы қажет.
Жағдайдың кез келген түрінде оқушы шешім қабылдай алуы керек.
Мұндай жағдайлар жорықтар, экскурсиялар мен ойындар кезінде құрастырылады.Іс-әрекетті, мінез-құлықтың оң тәжірибесін ұйымдастыру әдістерінің бұл тобы тәрбиенің басқа да амал-тәсілдерімен, түрлері мен әдістеріне байланысты.Ынталандыру әдістері.
Мадақтау мен жазалау — басты ынталандыру әдістері.Мадақтауды оқушылардың жағымды әрекеттерін қолдау үшін қолданады.
Оқушынын баскалар елеп мадақтаған жетістіктері қанағаттану, қуаныш сезімін оятып, оның іс-әрекетіне дем береді.
Мадақтаудың көп түрі бар: мақұлдау, мақтау, алғыс, құрметке бөлеу, грамотамен, сыйлықтармен марапаттау.
Мадақтау әдісін белгілі бір мөлшерде қолдану керек.
Орынсыз және шамадан тыс мадақтаудың тәрбиеге тигізер пайдасынан гөрі зияны көп.
Мадақтауды қолдану талаптары:— жетістіктермен қоса мінез-құлықтың мотивтерін де ескеру;— мадақтау оқушыны басқа оқушыларға қарсы қоймау керек; белгілі бір жетістіктерге жеткен оқушылармен қоса, берілген тапсырмаларды орындауда еңбекқорлық пен жауапкершілік танытқан оқушыларды да мадақтау;— оқушылардың жеке ерекшеліктері мен олардың ұжымдағы мәртебесін ескеру, мадақтау жиі болмауы қажет;— ұжымның пікірін ескеру;— мадақтау әділ болуы қажет.Жарыстар ынталандыру әдістерінің қатарына жатады.
Бұл әдіс оқушының бәсекелестікке, алда болуға деген табиғи қсында, өзара жарысып қоғамдық мінез-құлық тәжірибесін игеріп, адамгершілік қасиеттерді дамытады.
Жарыстарды ұйымдастыру -оқушылар психологиясын білуді талап ететін күрделі іс.
Жарыстың мақсаттары мен міндеттерін алдын-ала анықтап, бағдарламасын құрастырып, оның нәтижелерін бағалаудың шарттары мен көрсеткіштерін қалыптастыру қажет.
Жарыстың мазмұны айтарлықтайқиын болып келеді.
Мектеп тәжірибесінде көбінесе жарыстар оқу іс-әрекетінің нәтижелері бойынша жүргізіледі.
Сондықтан оқушылардыңүй жұмысын жүйелі орындауын, ынта-ықыласын, сабақтағы ескертулердің аздығын, дәптерлердің тазалығьш көрсеткіш ретінде алған орынды.
Жарыстардың бағдарламаларын, шарттары мен көрсеткіштерін жасауға, оның нәтижелерін бағалауға оқушыларды да қатыстыру қажет.
Жарыстағы тартыстың адал әрі ашық болуын қадағалау қажет.Тәрбие әдістерінің ең көнелерінің ішіндегі жазалау — кеңінен танымаләрі өте қиын әдіс.
Қазіргі педагогика мен тәжірибеде оқушыларды жазалаудың мақсаттылығы туралы: жазалаусыз тәрбиеден бастап олардың күрделі түрлерін қолдануға дейін әр түрлі қарама-қайшы пікірлер бар.Қазіргі мектептерде мұғалім мен оқушылар арасындағы қатынастың демократиялануы мен адамгершілікке негізделуі кезінде жазалауды қолдану мәселесі шиеленісуде.
Жазалау дегеніміз педагогикалық ықпал ету әдісі, ол жағымсыз әрекеттердің алдын алып, оларды тежеуі қажет, өзінің, жолдас-тары мен басқа адамдар алдындағы кінәсін түсінуге шақыруы тиіс.Мектеп тәжірибесінде жазалаудың ескерту, ұялту, жиналысқа салу,белгілі бір жеңілдіктерінен айыру сияқты түрлері қолданылады, ал төтенше жағдайларда сабаққа қатыстырмау немесе тіпті мектептен шығару (педагогикалық және оқушылар кеңесі бойынша) сияқты түрлері де қолданылады.
Жазалаудың қатаңдығы оқушының кінәсіна байланысты болу керек.
Мұғалімнің қолданған жазасы дәйекті болып, ешбір ыза-кексіз немесе қудалаусыз қолданылуы қажет.
Ұжым атынан ұсынылған жазалаудың ықпалы артық болады.
Жазалауда оқушының жеке психологиялық ерекшеліктерін ескеру қажет.Оқушылар арасындағы келіспеушілік жағдайлар жазалауды қолданудың негізі бола алады.
Мұндай жағдайларда кімдікі дұрыс, кімдікі бұрыс екенін анықтап алу қажет.
В.А.
Сухомлинский айтқандай, оқу-тәрбие жүйесін педагогикалық жағынан сауатты құрастырса, жазалауды қолданудың қажеттілігі болмайды.Тәрбиенің түрлері мен әдістері өте көп, бірақ оларды тиімді қолдана білу қажет.
Педагогикалық тәсілдерді таңдау шарттары:— қазіргі тәрбиенің мақсаты мен міндеттеріне сай болу;— оқушылардың жас және жеке дара ерекшеліктерін ескеру, жекелік бағыттылық;— оқушылардың тәрбиелілік деңгейі;— тәрбиенің жағдайлары мен шарттары;— оқушылар ұжымының қалыптасу деңгейі;— тәрбиелік ықпал етудің түрлері мен әдістерінің өзара байланысы мен жүйесі.Тәрбиенің түрлері мен әдістерін қолданудың арнайы педагогикалық ұсыныстары жоқ.
Педагогикалық процестегі әр түрлі жағдайларды шешудің тура ережелері жоқ, өйткені әрбір оқушының, әрбір ұжымның өзіне ғана тән ерекшелігі бар.
«Ешқандай педагогикалық амал-тәсілді, тіптен жалпы қабылданған деп есептелінетін сендіру, түсіндіру, әңгіме-сұхбат, көпшілік ықпалын толығымен пайдалы деп айтуға болмайды.
Ең жақсы деген амал-тәсіл кей жағдайларда міндетті түрде ең нашар болып шығады» (А.С.
Макаренко).Тағы рефераттарТәрбие ісіндегі қажеттіліктің мәніI—IX сынып оқушылары тәрбиесінің міндеттері мен  мазмұныБілім беруде озық технологияларды пайдалану.