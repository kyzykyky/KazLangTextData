Батыс Сібір Генерал-Губернаторлығы— Ресей империясының 1822 — 91 жылдардағы әкімшілік-территориялық бөлігі.
Оның құрамына Тобыл, Томск губерниялары мен Омбы облысы енді.
Орталығы алғашқыда Тобыл, 1839 жылдан Омбы қаласы болды.
Батыс Сібір генерал-губернаторлығының құрамына енген Омбы облысы қазақтарының Ақмола, Ақсуат, Аягөз, Баянауыл, Қарқаралы, Құсмұрын, [[Көкпекті], Көкшетау округтері “Сібір қырғыздары туралы жарғыға” (1822) сәйкес басқарылады.
Округтер болыстарға, болыстар ауылдарға бөлінді.
1868 жылы 21 қазанда бекітілген “Орынбор және Батыс Сібір генерал-губернаторлықтарының далалық облыстарын басқару туралы уақытша ереже” бойынша құрылған қазақ облыстарының ішінде Ақмола облысы мен Семей облысы Батыс Сібір генерал-губернаторлығына қарады.
Ақмола облысына — Ақмола, Көкшетау, Омбы және Петропавл уездері, ал Семей облысына — Семей, Көкпекті, Зайсан, Баянауыл, Қарқаралы және Өскемен уездері енді.
Түркістан генерал-губернаторлығы құрамында болған Жетісу облысы 1883 жылы Батыс Сібір генерал-губернаторлығы қарамағына берілді.
1891 жылы 21 наурызда қабылданған “Ақмола, Семей, Жетісу, Орал және Торғай облыстарын басқару туралы ережеге” сәйкес Орынбор губернаторлығы мен Батыс Сібір генерал-губернаторлығының орнына орталығы Омбы болған Дала генерал-губернаторлығы құрылды.
Батыс-Сібір генерал-губернаторлығы — аумақтық-әкімшілік бірлік, оған Қазақстанның Орта және Ұлы жүздерінің едәуір аумағы енді.
1822 жылы Сібірді Шығыс Сібір және Батыс Сібір генерал-губернаторлығы әкімшілік жағынан бөлуге байланысты пайда болды.
Оның соңғысы Тобыл мен Томск губерниясы құрамына кірді, орталық 1824 жылдан Тобыл қаласы, Омбы облысы, 1839 жылдан Омбыда орналасты.
1822-1844 ж.
«Сібір қазақтарының жарғысы» бойынша қазақтарындың аумағы 8 сыртқы округ бөлінді: Ақмола, Қарқаралы, Баянауыл, Көкшетау, Құсмұрын, Аманқарағай, Атбасар, Аягөз, бұл аумағы Омбы облысын құрады, ол «Сібір қырғыздарының облысы» деп аталды.
Сонымен бірге оған Омбы, Петропавл, Семей және Өскемен сыртқы округ жатқызылды.
1838 ж.
Омбы облысы қысқартылды.
1867-1868 ж.
Ереже бойынша Батыс-Сібір генерал-губернаторлығы құрамында Ақмола (Омбы), Семей (Семей), Жетысу (Верный) облыстары болды.
Олар уездерге, болыстарға, ауылдарға, станицаға бөлінді.
Шекаралары үнемі ауысып тұрды.
1891 ж.
Ереже бойынша Батыс-Сібір генерал-губернаторлығы бұрынғы әкімшілік шекараны сақтай отырып, Дала генерал-губернаторлығы болып қайта құрылды, ол XX ғасырдың бас кезіне дейін болды.
Осындай әкімшілік-аумақтық қайта құрулар қазақтардың этникалық және мәдени тұтастығын бұзуға бағытталған отарлық жүйені басқаруды жеңілдету мақсатында жүргізілді.Тағы рефераттарБәйдібек ҚарашаұлыҚазақ мәселесі жөніндегі ерекше комиссияТөле би.