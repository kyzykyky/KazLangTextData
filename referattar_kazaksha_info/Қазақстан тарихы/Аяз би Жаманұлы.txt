Аяз би Жаманұлы(шамамен XII — XIII ғасыр) Аяз би Жаманұлы — қазақ халқының ежелден елге аты мәшһүр болған, аты аңызға айналып кеткен ақылгөй абыз, шешен, биі.
Оның есімі бүгінгі ұрпаққа «Аяз би» ертегісі мен «Аяз би әліңді біл, құмырсқа жолыңды біл» дейтін қанатты нақыл сөз арқылы сақталып жеткен.
Аяз бидің ғұмырнамасы жөнінде әр түрлі дерек бар.
Майқы би Ман баласының шежіресін жазған Шапырашты Қазыбек бек Тауасарұлы өзінің «Түп-түқияннан өзіме дейін» («Жалын», 1993 ж.) дейтін кітабында Аяз биді және оның серігі Құмырсқа батырды «Майқы би дәуірінде өмір сүрген, Майқы Манұлының оң жағында отыратын сенімді ақылгөй билері еді», — деп жазады.
Сонда бұл дерек бойынша Аяз би хижра жыл санауынан 711 жылы бұрын туып, 800 жылы дүниеден өткен, Майқы Манұлының замандасы, тұстас боп шығады.
Ал зерттеуші Балтабай Адамбайұлының «Алтын Сандық» атты (1989 ж.) кітабындағы шағын мөліметте Аяз би — Хиуа хандығы дәуірінде өмір сүрген тарихи адам деп, оны ХӀ-ХӀӀ ғасырға жатқызады.
Бұл — әлі тереңірек зерттеуді қажет ететін мәселе.
Аяз бидің қандай би болғаны, адамгершілік қадір-қасиеті жөнінде қазақ энңиклопедиясында былай жазылған: «Бұрынғы қойшы, кедей Аяз өзінің ақылдылығы, даналығы арқасында уәзір болады.
Ол Мадан ханның бірнеше сынынан өтеді.
Оған шөп жаманы — қоға, құс жаманы — сауысқан екенін дәлелдеп береді.
Ханның тұлпарының сиырға, өзінің қара халыққа шатыстығын айырады.
Шартты жұмбағын шешіп, бай қызы Меңді сұлуға үйленеді, ханның күншіл, ақылсыз қырық уәзірін өлімнен қүтқарады.
Аяздың даналығын, достыққа адалдығын, сертке беріктігін, қайырымдылығын, әділдігін Мадан мойындап, халық қалап, оны хан етіп көтереді».
Майқы би өзінің төңірегіне ақылды, дана, би, шешендерді, батыр, балгер, көріпкел өулиелерді көп жинап, олармен ақылдасып отырады.
Майқының Әндір, Мәді деген аспан әлемін, жұлдыздар сырын болжайтын білімпаздары болған.
Олар аспанға, жұлдыздарға қарап, мал-шаруа жайын, егіншілікке қолайлы мерзімді күні бұрын болжап, халыққа пайдасын тигізеді.
Ал Аяз би сияқты дана билеріне өзінің оң жағынан орын береді екен.
Аяз бидің Құмырска деген әрі би, әрі батыр жан серігі болыпты.
Қайда барса да екеуі жұбын жазбай жүреді.
Ол екеуі Майқы бидің сілтеуімен қазылық кұрып, көбінесе ел мен ел арасындағы елшілік, бітімгершілікпен айналысады.
Сондықтан да Майқы би Аяз би мен Құмырсқаға көбінесе арқа сүйеп, оларға сенеді екен.
Ол екеуімен Майқы би халық тағдыры, ел жағдайы, шаруа қамы жөнінде жиі-жиі ақылдасып, ой-пікір алысып отырады.
Кейде дәл жауап айта алмай, шалыс басқан заматта оларға ескерту жасап түзеп, бағыт беріп жібереді екен.
Бір жолы ол екеуі жарыса сөйлеп, Майқының алдын кес-кестей беріпті, сонда Майқы би оларға былай депті: Билер бүгін Майқының алдын кесесің, Ертең жұрттың төбесін тесесің.
Майқының да айтатын кебі бар, Айтуға аузының да ебі бар.
Хан сөзінің қашанда бәрі дұрыс, Әзір сөзімде болмас бүрыс, Ақылым алжыған жоқ, Ондайды болжағам жоқ, Орынсыз ауыз ашсаң, Екі би басарсың шоқ.
Аяз би әліңді біл, Құмырсқа жолыңды біл.
Ел арасында «Аяз би әліңді біл, Құмырсқа жолыңды біл» деген нақыл сөз содан қалса керек.Пайдаланған әдебиет↑ “ Қазақ әдебиеті.
Энциклопедиялық анықтамалық.
— Алматы: «Аруна Ltd.» ЖШС, 2010.ISBN 9965-26-096-6↑ “ Қазақ әдебиеті.
Энциклопедиялық анықтамалық.
— Алматы: «Аруна Ltd.» ЖШС, 2010.ISBN 9965-26-096-6↑ Тарихи тұлғалар.
Танымдық — көпшілік басылым.
Мектеп жасындағы оқушылар мен көпшілікке арналған.
Құрастырушы: Тоғысбаев Б.
Сужикова А.
– Алматы.
“Алматыкітап баспасы”, 2009 ISBN: 978-601-01-0268-2Тағы рефераттар11-15 ғасырдың бірінші жартысындағы Қазақстан аумағындағы мемлекеттерЖақсығұлов турниріАлматов Алмасбек Нұрмаханұлы.