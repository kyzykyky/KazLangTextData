Қазыбек биМазмұны1 Өмірбаяны2 Қосымша ақпараттар3 Қазыбек би жайлы әңгімелер3.1 Қазыбек би жайлы әңгіме3.2 Қазыбек би жайлы әңгіме3.3 Қазыбек би жайлы әңгіме3.4 Қазыбек би жайлы әңгіме3.5 Қазыбек би жайлы әңгіме3.6 Қазыбек би жайлы әңгіме3.7 Қазыбек би жайлы әңгіме3.8 Қазыбек би жайлы әңгіме3.9 Қазыбек би жайлы әңгіме3.10 Қазыбек би жайлы әңгіме3.11 Қазыбек би жайлы әңгіме3.12 Қазыбек би жайлы әңгіме3.13 Қазыбек би жайлы әңгіме4 Тағы қараңыз5 Сыртқы сілтемелер6 Пайдаланылған әдебиетӨмірбаяныҚаз дауысты Қазыбек би, Қазыбек Келдібекұлы – қазақ халқының XVII – XVIII-ғасырлардағы ұлы үш биінің бірі, көрнекті қоғам және мемлекет қайраткері.
Орта жүз арғын тайпасының қаракесек руына кіретін болатқожа атасынан шыққан ол 1667 жылы Сыр бойында дүниеге келген.
Арғы аталары Шаншар абыз, Бұлбұл, өз әкесі Келдібек — есімдері елге белгілі әділ билер болған.Қаз дауысты Қазыбектің оқыған жерлері, алған білімі туралы нақты дерек жоқ.
Дегенмен, ел аузындағы әңгіме, аңыздар мен биден жеткен шешендік сөздер оның өз заманында білімді де жетелі, халықтың ауыз әдебиеті мен салт-дәстүр, рәміздерін, ата жолы заңдарын мейлінше мол меңгерген, озық ойлы, әділ де көреген, батыл да батыр адам болғандығын айқын аңғартады.
Әділдігі мен алғырлығы үшін Тәуке хан Қазыбекті Орта жүздің Бас биі еткен.
Би Әз Тәукенің тұсында хан кеңесінің белді мүшелерінің бірі болса, Сәмеке, Әбілмәмбет, Абылай ел билеген кезеңдерде де мемлекет басқару ісіне жиі араласып, ішкі-сыртқы саясатта ақыл-кеңестер беріп отырған.Бидің жастық шағы мен бүкіл саналы өмірі қазақ елінің өз ішінде рулық-тайпалық алауыздықтар мен хандық билікке таластың неғұрлым өршіген, көрші мемлекеттердің көз тігуі жиілеп, Жоңғар шапқыншылығы үдей түскен кезеңге тап келді.
Ел аузындағы аңыз-әңгімелерге қарағанда, ол Тәуке ханның белгілі би-батырлары бастаған елшілігіне ілесіп алғаш рет қалмақ қоңтайшысы Цэван Рабданға барғанында 14 жаста екен.
Қылышынан қан тамған қаһарлы қалмақ ханының алдында қазақ билері жасқаншақтық танытып, күмілжіңкіреп қалған сәтте жасөспірім Қазыбек: “Дат, тақсыр!” деп жұлқынып алға шығады да:“Қазақ деген мал баққан елміз, ешкімге соқтықпай жай жатқан елміз.Елімізден құт-береке қашпасын деп, жеріміздің шетін жау баспасын деп найзасына жылқының қылын таққан елміз.Дұшпан басынбаған елміз, басымыздан сөз асырмаған елміз.Досымызды сақтай білген елміз, дәм-тұзын ақтай білген елміз.Бірақ асқақтаған хан болса – хан ордасын таптай білген елміз.Атадан ұл туса – құл боламын деп тумайды, анадан қыз туса – күң боламын деп тумайды, ұл мен қызын жатқа құл мен күң етіп отыра алмайтын елміз.Сен темір болсаң, біз көмірміз – еріткелі келгенбіз, қазақ-қалмақ баласын теліткелі келгенбіз.Танымайтын жат елге — танысқалы келгенбіз, танысуға көнбесең – шабысқалы келгенбіз.Сен қабылан болсаң, мен арыстан – алысқалы келгенбіз, тұтқыр сары желіммен жабысқалы келгенбіз.Бітім берсең – жөніңді айт, бермесең – тұрысатын жеріңді айт!” – депті.Жас баланың бұл сөздерінен бас алыспақ батырлықты да, ынтымаққа шақырған ізгілікті де аңғарған қалмақ ханы әділдікке жығылып, өжеттігі мен шешендігіне риза болып: “Дауысың қаздың дауысындай екен, бұдан былай сенің есімің Қаз дауысты Қазыбек болсын”, – деген екен.
Соның арқасында елшілік жау қолындағы 90 тұтқынды шабылған мал, тоналған мүлігімен шашау шығармай қайтарып алып, елге олжалы оралған екен.
Қазыбек бұдан кейін де жоңғарларға екі рет елшілікке барып, ел намысына дақ түсірмей, көздеген мақсатын орындап қайтқан.Тәуке хан үйсін Төле, алшын Әйтеке, арғын Қазыбек билерге жаңа заң жобасын – “Жеті жарғыны” жасатып, Күлтөбенің басында бүкіл халық алдында қабылдатты.
Сөйтіп, ұлы үш бидің көмегімен ел ішіндегі әдет-ғұрып нормалары, жер-су, қоныс иеліктерінің мөлшері, жесір дауы, құн төлеу, кек алу, ұрлық-қарлыққа тыйым салу, ағайын-туыс, ру арасындағы дау-дамайлар, ел бірлігі, мемлекет басқару, Отан қорғау, сыртқы жаулардың шабуылдарына тойтарыс беру, ұрпақ тәрбиесі, т.б.
мәселелердің шешілу жүйесі жаңаша белгіленді.Ел “Ақтабан шұбырынды, Алқакөл сұлама” нәубетіне ұшырап, қатты күйзеліске түскен кезеңде Қазыбек би өзге де билермен бірге Сәмеке, Әбілмәмбет хандардың, Барақ, Батыр, Абылай сұлтандардың арасын жарастыруға күш салды, оларды өзара ынтымаққа шақырды.
Орыс патшасымен достық қарым-қатынас орнатуды жақтады.
Абылай сұлтан тұтқынға түсіп қалғанда Қазыбек би Абылайды құтқару үшін қолдан келген барлық дипломаттық айла-әрекеттерін жасаған.
Би 1762 ж.
Абылай сұлтанға Қытай боғдыханынан іргені аулақ салуға кеңес берген.
Қазыбек мемлекет істерімен қатар руаралық, сұлтандар арасындағы кикілжің тартыстарға да әділ билігін айтып отырған.
Орыс патшасының өктемдігіне қарсы 1740 жылғы башқұрттар көтерілісінің басшысы Қарасақалдың Қабанбай батырға бармас бұрын Қазыбек биге келіп паналағаны белгілі.
Ал Барақ сұлтан қысастықпен 1748 ж.
24-тамызда Кіші жүз ханы Әбілқайырды өлтіргенде, мұны ел бірлігіне іріткі салатын қылмыс деп бағалаған.Би 18-ғасырдың 40-жылдарының басында Сыр бойынан Арқаға қарай көшіп, Ұлытау, Қарқаралы өңірін қоныс қылып, Семізбұғы тауының беткейлерін жайлаған.
Қазыбектен: Бекболат, Қазымбет, Базаргелді, Барқы, Сырымбет есімді бес ұл, Маңқан (Қамқа) деген бір қыз туған.
Қазыбек ұрпақтары ата-баба жолын қуып, сөз ұстаған парасатты әділ қазылар атанған.
Баласы Бекболат, одан кейінгі Тіленші, Алшынбайлар да дүйім жұртты аузына қаратқан әділ де тура билер болған.
Белгілі әнші-композитор Мәди Бәпиұлы да Қазыбек бидің ұрпағы.Қазыбек би 1764 жылы Семізбұғы тауының етегіндегі Теректі қыстағында 97 жасында дүниеден өткен.
Денесін баласы Бекболат Түркістандағы Қожа Ахмет Иасауи кесенесіне апарып жерлеп, басына құлпытас орнатқан.
Қазыбек бидің қайраткерлік қызметі мен шешендік өнері туралы Алексей Левшин, Шоқан Уәлиханов, Шаһабуддин Маржани, Балтабай Адамбаев, Нысанбек Төреқұлов, т.б.
зерттеулері сақталған.
Жазушы Софы Сматаевтың “Елім-ай” романында кемеңгер бидің келісімді тұлғасы жасалған.
Қарағанды облысында бір ауданға, Алматы, Шымкент қалаларында көшелерге би есімі берілген, ел ордасы – Астанада ескерткіш орнатылған.
Қазыбек бидің әдеби мұрасы әр жылдарда баспадан жарық көрген шешендік сөздер жинақтарына енгізілген.Қосымша ақпараттарҚазыбек Келдібекұлы (1667-1764) Сырдария жағалауындағы ауылда туып, жастық шағын Қаратау, Ұлытау атырабында өткізсе керек.
Қазақ шежіре деректері бойынша, Қазыбек Арғынның Қаракесек (Болатқожа) руынан.
Сол Қаракесектің бір атасынан Бұлбұл, одан Шаншар туады.
Бұларда оқыған, тоқығаны көп, ақылгөй абыз, шешен би көп өткен.Шаншардың екінші әйелі Айбикеден Келдібек, Тыныбек, Жәнібек, Есіркеп (оларды ел «төрт бегі» деп те атаған) тарайды.
Келдібек кезінде аузына ел қаратқан белгілі шешен, би бопты.
Ол отыз жасқа келгенше үйленбей жүріп алыпты.
Оның себебін ел былай аңыз етеді: Бұлбұл бабасы түсінде — сен қатын алмайсың, ешбір әйелге көзіңді салмайсың.
Алатын әйелің мынадай болады: ұзын бойлы сары қыз, оң аяғы ақсақ, оң жақ құлағының түбінде танадай меңі, екі емшегінің арасында алақандай қалы болады.
Сен соған үйлен — депті.
Айтқанындай Келдібек сол қызға кеш жөнекей кездесіп, танысады.
Ол қыздың аты Тоқмейіл екен.
Айттырып алмақ боп жүргенде әке-шешесі:— Балам-ау, басқа сұлу қыздар тұрғанда, өзі түсі келмеген қыз екен, уәделескен құда, жегжаттарды қайтеміз? — дегенде, Келдібек:Қаймағын піскен сүттің алдым қалқып, Аяғы ақсақ болғанмен, ақылы артық.
Көзі қыли, сөзі мен ісі түзу.
Сөйлескеннен өн бойым кетті балқып, — депті.
Тағы бірде құрбы-құрдастары Келдібектің үйінде отырып, оны кекетіп, келемежге айналдыра беріпті.
Сонда жаңа түскен жас келіншек әдеппен сыпайы ғана:Көзім қыли, жасырмаймын, ақсақпын.
Келдікеңмен сондай тату жақсы-ақпын.
Татулықтың белгісіндей тамаша, Төрт Бошанды билейтін ұл таппақпын, — дегенде, әлгілер «бұл тегін адам емес екен, қалжыңды қояйық» десіпті.
Айтқанындай-ақ Тоқмейіл анадан атақты Қазыбек би дүниеге келеді.
Сол Тоқмейілден Қазыбек, Сәдімбек, Асан, Балапан, Үсен, Бөдене деген алты ұл туады.
Бұларды ел «ақсақтың алтауы» деп атап кетеді.
Қазыбек туғанда анасы:«Айналып-толғанып өсірсем,Ақ сүтімді кешірсем,Адалдан болар нәсібің.Тіліңнен болар кәсібің», — депті.
Сәдімбек туғанда айтыпты: «Осы шіркін ызақор болар, емшегімді емерде, ашуланып тырналаушы еді» депті.Асан туғанда «осы шіркін даңғой болады-ау» депті.
Балапан туғанда, «осы шіркін шешен болар» депті.
Үсенге «кербез боларсың» депті.
Бөдене туғанда «батыр болар ма екенсің» депті.
Бәрі сол дауагер анасының айтқанындай боп ержетіпті.Қазыбек бала жасынан шешендік өнерге бейім өседі.
Ол ел арасындағы айтылып жүрген дана сөздерді, мақал-мәтел, нақылдарды өткендегі ақын» жыраулардың тақпақ, терме, толғауларын, шешен, билердің ұтымды сөздерін есіне сақтап жүреді.
Әсіресе, әке тәрбиесі оған мол өсер етеді.
Жасынан ел билігіне араласады.Қазыбек би жайлы әңгімелерҚазыбек би жайлы әңгімеҚазыбектің шешен алғырлык, әділдік қасиеті жеті жасынан-ақ көзге көріне бастапты деседі бір аңызда.
Ертеде ас беріліп, бәйге жарыс болып жатқанда бір құла қасқа жүздеген аттан озып келеді.
Тойханада жүрген бір жігіт:— Мынау менің тай күнінде жоғалтқан бөсірем, — деп, оның шылауына орала кетеді.
Бөйгеге қосып тұрған адам:— Өзімнің құла биемнен туған атым, — деп оған жеңістік бермейді.
Осы арада дау-жанжал туады.Көпшілік ол екеуін:— Келдібек биге жүріддер, — деп ертіп барады.
Келдібек екі жағын сұрастыра келіп, не істерін білмей отырып қалады.
Сонда әкесінің жанында отырған жеті жасар Қазыбек екі даугерге қарап:— Қандай дәлелдерің бар, айтып көріңдерші? — дейді.
Құла қасқаны бәйгеге қосқан кісі:— Енесін бір көрсем, одан туған төлді дөл айта аламын.«Тай күнінде жоғалтқан бөсірем» деген жігіт:— Мал бағып өскен қазақпыз ғой.
Енесін көріп төлін, төлін көріп енесін айнытпай табамын.— Олай болса, — дейді Қазыбек бала, — анау көгендеулі тұрған қозы, лақтан, екеуің екі қозы ағытып әкеліңдер?! Екі жігіт жарайды деп, көгеннен екі қозы жетектеп келеді.— Енді, — дейді Қазыбек, — екеуің өріске барып, осы екі қозының енесін танып әкеліңдер?Екеуі өріске барып, екі саулықты әкеледі.— Қозыны енесіне салыңдар, — дейді бала.
Ат қосқан жігіт қозысын енесіне салса, әлгі әкелген саулығы алмайды, қозы да жеріп қашады.
Ал, «тайында жоғалтқан бөсірем» деген жігіт қозысын саулыққа салса, иіскелеп, қозыны емізіп тұра қалады.
Сонда Қазыбек атқа иелік етіп жүрген кісіге:— Ал, ағайын, мына жігіттің мал тапқыштық қасиетіне күманыңыз бар ма? — деп, сұрайды.
Ол төмен қарап үндемей қалады.
Қазыбек көпшілікке қарап:— Қане жұртшылық, бұған сіздер қалай қарайсыздар? — дегенде айнала төңіректеп тұрғандар:— Бала дөл шешім айтты, атасына рахмет, бәйге құла тай күнінде жоғалтқан жігіттікі десіп, тарапты.Қазыбек би жайлы әңгімеЕртеде бір байдың Ақбалық деген жалғыз қызы толықсып бой жеткен шағында, мырза-серілердің бірін де қаламай өз үйінің кедейліктен басқа міні жоқ қойшысы Қозыбаққа ғашық бопты.
Қыздың әкесі момындау, бірақ ағалары «бесқасқа» атанған «сен тұр мен атайындар» екен.
Ата-ана, жақын туыстары Ақбалықты жылатпай өзінің сүйгеніне қосыпты.Ақбалық төркінінен түк жасау алмай, қотан шетіне отау тіктіріпті.
Бұған намыстанған ру басшылары Қаз дауысты Қазыбекті шақыртады.
Қазыбек қызды сынау үшін әдейі бір топ кісімен Ақбалықтікіне кеп түсе қалады.Қозыбақ койын жусатып тастап, үйіне жаңа келген екен.
Қазыбек би амандык үстінде Ақбалык сұлуды қағытып:— Е, қарындас, мәнді сөзден мән шығады, бимөнді сөзден не шығады? Жапалақ аққуды іліпті, одан не мән шығады?! — дейді.Ақбалық сұлу осы арада мүдірместен:— Рас, мәнді сөзден мән шығады, мәнсіз сөзден не шығады? Жапалақтың аққуды ілгеніне таңырқайсыз, оның тағы да бір сарыала қаздан дәмесі бар,- депті.
Қазыбек қыздың қойшыны шын ықыласымен сүйгеніне риза болып намыс қуған ағайын-жұртына: Байлық мұрат емес, Жоқтык ұят емес, Теңін тапқанды тегін бер, Қосағымен коса ағарсын, — деп, тоқтам салып кетіпті.Қазыбек би жайлы әңгімеҚаз дауысты Қазыбек, Жәнібек, Әлібек үшеуі ел аралап келе жатқанда жол бойында бір қария жолығады.
Қарияға сәлем беріп, Жәнібек мынадай сауал қояды:— Уа, ақсақал, ауыл берекесі қайтсе кетеді? Ақсақал сәл ойланып, былай дейді:— Ауыл ақсақалы шала болса, Жігіттері алты ауыз ала болса, Ә десе, мә дейтін.
Жасы үлкеніне жасы кішісі сен десе.
Сол ауылдың берекесі кетеді.Қаз дауысты Қазыбек тұрып:Келінің керіске сай болса,Қызың сумақай болса,Сол үйдің берекесі түгел кетеді,— Әйелің жақсы болса,Досың жаныңа жиналып, Рахаттанар қонағың.Әйелің жаман болса.Досың сенен безініп,Үйіңнен кетер қонағың, —— Уа, қария үй берекесі қайтсе кетеді? — дейді.— Әйелің қабағын түйіп керілсе,Шай құйып беруге ерінсе,Ұлың ұрысқа сай болса, деген екен қария саспастан.
Әлібек мынадай сұрақ қояды:— Ия, ақсақал, не жақсы? Ақсақал мүдірмей жауап беріпті:— Атың жақсы болса, Тіршілікте мінген пырағың.
Балаң жақсы болса, Жанып тұрған шырағың.— Ал, не жаман?— Атың жаман болса, Тіршілікте көрген азабың, Балаң жаман болса, Ғұмырлық көрген азабың.депті.Аксақалдың мағыналы жауабына тапқырлығына риза болған билер ауылдарына ертіп барып, қонақ етіп, тон кигізіп, ат мінгізіп жіберіпті.Қазыбек би жайлы әңгімеБұқар жыраудың қартайған кезінде көңілін сұрамақ болып Қаз дауысты Қазыбек би келеді.Төсекте жатқан Бұқар жырау:— Бірден онға дейін санның мағынасын маған ешкім айтып бере алмады, Қазыбек, сен айтып берші? — деген.
Сонда Қазыбектің берген жауабы:— Бір дегеніңіз — бірлігі кеткен ел жаман.Екі дегеніңіз — егесіп өткен ер жаман.Үш дегеніңіз — үш бунақты шідерден шошынар ат жаман.Төрт дегеніңіз — білікті адамнан белгілі бала тумаған жаман.Алты дегеніңіз — аймағын билей ал маған кісі жаман.Жеті дегеніңіз — жетем деген мақсатына жете алмаған жаман.Сегіз дегеніңіз — серкесіз бастаған қой жаман.Тоғыз дегеніңіз — толғанғаныңыз.Он дегеніңіз — өткеніңіз, о дүниеге жеткеніңіз.[өңдеу] Қазыбек би жайлы әңгіме (Тағы бір нұсқа)Қаз дауысты Қазыбек ел аралап жүріп бір үйге түсіпті.
Ерінің үйде жоғына қарамастан, әйелі қонақтарды жақсы күтіпті.
Сонда Қазыбек «Әйелі мұндай, мұның ері қандай екен?» — деп, отырғанда үйіне ері келеді.
Қараса, ері ұя бөріктеу ғана адам екен, Қазыбек әзілдеп, жолдастарына қарап былай депті:Жарандар, бұл сөзімнің мәнісі бар, Мөнсіздің мәндіменен не ісі бар? Құданың құдіретіне қарап тұрсам, Жапалақ үйрек алған бір ісі бар.
Сонда әйел Қазыбектің сөзіне түсініп қалып:— Биеке, ол сөзіңнің мәнісі бар, Мәнсіздің мәндіменен көп ісі бар.
Жапалақ ілген құсын місе түтпай, Әлде де қоңыр қаздан дөмесі бар, — депті.Сонда Қазыбек әйелге риза болып:Балаң жаман болса,Көрінгеннің мазағы емес пе!Атың жаман болса,Шыбын жанның азабы емес пе!Қатын жаман болса,Бұл жалғанның тозағы емес пе!Туған балаң жақсы болса, депті.Тән мен жанның шырағы емес пе!Мінген атың жақсы болса,Бұл дүниенің пырағы емес пе!Алған жарың жақсы болса,Жиғаның мен мейманыңның тұрағы емес пе! — боп бас косып: «Қалмақта шынымен-ақ ұлымыз құл, қызымыз күң болып кеткені ме? Қол жинап, бір шайқассақ қайтеді?» — деп Абылайдың алдына келіпті.
Сонда Абылай: «Біз өлі де тілі өткір елші жіберіп сынасқанымыз жоқ, іріктеп елші жіберейік, оған есе бермесе сонсын шайқасайық!» — дейді.
Осыған халык бөтуа қылып, сөз байласады.
Бұл жұмысты Қаракесек Келдібек биге жүктейді.
Келдібек өзі бара алмай, өзіндей кісі таба алмай, ақыры Қазыбек деген баласын жіберіп сынам ақшы болып оның үйіне кел се, Қазыбек үйде жок екен, оны желі басынан табады.
Балам жөн айтуға, жол айтуды біле ме екен деп сынайды.— Балам, сен кімнің баласысың, жөніңді айтшы? — дейді.— Атым Қазыбек, әкем Келдібек, Шаншардың немересі боламын, — дейді баласы.— Балам, сенің осылай асық ойнап, тай үйретіп жүргенің жақсы ма, жок, жақсылардың қасына еріп ел танып, жер танып, сөз танығаныц жақсы ма?— Балалық дәуір де өтеді екен, оны да тастағым келмей түр, бірақ жақсылардың қасына еріп ел танып, жер танып, сөз таныған теріс болмас, — дейді Қазыбек.
— Олай болса, балам, үйге қайтшы! — дейді әкесі.…Қасына он кісі ертіп, астына «Телкоңыр» дейтін тайды ерттетіп беріп Келдібек баласын қалмақ ханына жібереді.«Телқоңырды» мін деуінде де себеп бар екен.
Бір күні Келдібек жылқысын қаптатып келе жатып, қара жал құла қулықтың іші жер сызып, жылқыға ере алмай, ептеп басып келе жатқанын байқайды: «Мынаның ішінде тас бар ма тұлпар бар ма? Бір құлынды мұнша неге ауырлайды жануар!» — дейді.Күндердің күнінде бие кұлындап құлын биенің мойнына артылып ойнап жүреді.
Келдібек:— Бұған бір кулықтың сүті не болады дейсің, екі биенің сүтін емсін, қызыл тарлан бас мама сүтті бие еді, соның құлынын өздерің сойып же дағы, соған теліп жібер дейді жылқышыға.
Құлын сол екі биенің сүтін емгендіктен «Телқоңыр» атаныпты.
Келдібектіңтауға-тасқа салса қайтпайтын бір жарам- ды жігіті бар екен.Ат-тонын сайлап, кісісін онға толтырып сол жігітті Қазыбекке қосып беріпті.— Қанша айтқанмен мынау бала ғой, бақылап жүрерсің, — деп тапсырыпты жігітке баласын.
Сөйтіп:— Бар, Абылай ханға сәлем бер! — деп коя беріпті.Абылай бастаған топ бір дөңнің басына шығып түр екен, самсап тұрған сары қолға атының маңдайын тура қойып, жетіп келіп, Қазыбек Абылайға сәлем беріпті.
Абылай сөлемін алған соң:— Сен кімнің баласысың? — деп сұрапты.— Атым Қазыбек, әкем Келдібек, — депті бала.— Мен ауылда жүргенде балалардың басшысы едім, енді ағаларымның атшысы болайын деп келдім.
Тай бәйгесі мен құнан бәйгесін көріп едім, енді ат бәйгесіне қосылайын деп келдім, — дейді бала.
Сонда Абылай қарк- қарк күліп.— Жарайды балам, жарайды, барсаң бар.
Тайың да жақсы екен, сөзің де жақсы екен! — дейді.Сонымен Абылай: «Жүріңдер, мен сендерді біраз жерге шығарып салып қайтайын», — дейді.Қол дабылды қағып жіберіп жүріп кетеді.
Ыңғай жаратып, таңдап мінген қаз мойын, қамыс құлақтар, еттері қызып, біреуі желіп, біреуі жорғалап келеді.
Телқоңырдың еті қызған сайын аузынан көбік шашып, алды-артын орап, ортекедей ойнап отырады.
Ауыздығымен алысып, баланың колын қиып жібере жаздап келе жатқанда, Абылайдың балаға тағы да назары ауады.— Балам, сен бері келші? — деп Қазыбекті қасына шақырып алады.
— Сен шыныңды айтшы, атшы болғың келе ме, басшы болғын келе ме? — дейді.
Сонда бала:— Тәуірі, мен жол көрген ағаларымның қасында басшы болып не қылайын, атшы болсам да жарар! — дейді.Сонда Абылай бір төбеніц басына жұртты иіре тұра қалып:— Ал, жігіттер, барыңдар! Жолдарың болсын, алдарың олжаға толсын, басшыларың Тайкелтір би болсын, хандарың Қарқаралы хан Бертіс болсын, батырларың Малайсары болсын, атшыларың мына Қазыбек бала болсын.
Үлкендеріңді кішілерін сыйландар.
Көп арасында мына Қазыбек сыкылды кішінің де сөзін тыңдаңдар.
Жат елдің алдында жақсы елдің баласы құсап тұрындар.
Калмақтың ханы Қоңтажы тасып жүрген хан еді! «Кол бастайтын батырмын, жол бастайтын көсеммін, сөз бастайтын батыр болу да қымбат, жол бастайтын көсем болу да қымбат.
Елдестірмек елшіден, жауластырмақ жаушыдан.
Елдесе алмай жауласа кетсек, сендердің шеберсіздіктеріңнен болады.
Жауды ал мае қылышпен де көндіруге болады, өткір сөзбен де көндіруге болады; мылтыкпен дөлдеп атып жығуға да болады, сөзбен дөлдеп айтып жығуға да болады.
Ауыздан шыққан сөз атылған оқпен бірдей, қайтып ала алмайсыңцар.
Сөз сөйлегенде ойлап сөйлеу керек, — дейді.
Сонда Бертіс тұрып:— Хандық дәуірді басынан өткізген біз осы жолы сауын сүт қылып қайнатпасақ бізден қатын артык; қасықтай қанымызды, шыбындай жанымызды салып көрерміз, — деп міндетіне алған дай болады.Сонымен Абылай кош айтысып қайтып кетіпті, елшілер ілгері жүріп кетіпті.
Елшілер бірнеше қиыншылықты бастан өткізеді, аязды күні атта- рына қар тепкізеді, өлденеше қиын асу белдерден де асады, суы ащы көлдер- ден де асады.
Сұрай-сұрай Тарбағатай тауының таң жағында, Алтай тауының оң жағында отырған хан ордасына барып жетеді.
Кешке жақын Қазыбек жетіп барып: «Казақ елінің елшісі келдік, қайда орналасамыз?» — деп ханға хабар айтады.
Сонда хан ордада уәзірлерімен бас косып отыр екен.— Сойыс қылып шығынданбай-ақ бөліп-бөліп қонақ қылыңдар, — деп оннан-бестен отырған уәзірлеріне хан табыс қылады.
Сонда Қазыбек: «Менің жүз атым бар, жүз кісі атшым жок, атты тарата алмаймын, бір жерден орын берсін», — дейді.
Басқасының албарына барлық ат сыймай, хан өз албарына байлатқан екен.
Қазыбек аттарды оннан топтап байлатып, ат үстінде тұрып реттеткен екен.
Сонда ханның әйелі: «Тайға мініп бала да келген бе?» — деп дал аға шығып назар салып, Қазыбекке қарап тұрыпты.
Сол күні кешке хан ордасына уәзірлерін, билерін жиып, ханымын қасына алып кеңесіпті.
Сөзді өзі бастап:— Қазақ халқы бізді қамап келіп жатыр, тайға мінгізіп бір баланы да жіберіпті.
Абылайдың бізді келеке қылғаны ғой! Менің ойым мынау: келе- кеге келген қылып, осылардың кісілерін қырып тастап, аттарын жылқыға қоса салсақ қайтеді? — депті.
Барлық қалмақ «мақұл-мақұл» деп шу ете түсіпті.
Сонда ханым тұрып:— Хан, ол дұрыс болмас.
Қазақ деген қабырғалы қалың ел ғой.
«Елшіге өлім жок» деген.
Жат елдің елшісі келгенде, хандық қасиетіңді сақтап, сөзін тыңдау керек.
Сен жүз кісіні өлтіріп жайлана алмассың, жүз атты жылқыға қосып бай бола алмассың.
Тай деген тұлпар болып жүрмесін, бала дегенің сүңқар болып жүрмесін, байқау керек, — деген екен.
Сонда хан тұрып:— Олай болса, елшілерді ертең ордаға жинаңдар, өзіме өзі, сөзіме сөзі сай келетін адамы болса оны көрейін, сай келмейтін болса жазасын сол арада берейін, — деп уәзірлерін таратыпты.
Ертеңіне хан ерте тұрып, өзінің бір данышпан сыншы қариясы бар екен, сол сыншысын шақыртып алып:— Мынау қазақ елшілері келіп жатыр, олардың сөзіне есе берсек, сүбемізді суырып кететіні бар ма екен, сен барып осыларды сынап келші, — дейді.
Қария: «Жарайды», — деп колына таяғын алып, көпшілікке келіп өрқайсы- сымен екі-үш ауыз сөзге келіп, бұлардың ішінен ештеңе таба алмағандай болады.
«Алыстан келген ел ғой, ат-тоны қандай, сайлы ма екен», — деп аттың ішін аралайды.
Аттың ішіне барса, Қазыбек аттың ішінде шалқасынан түсіп үйықтап жатыр екен.
Екі қолы екі жақта, екі аяғы екі жаісға, аузынан жалын атқылап жатыр.
Қария баланы ары-бері айналып тұрып қалады.
Осыны ханға айтып барады:— Мен мынау көпшіліктің ішінен сен шошитындай адам таба алмадым, бірақ мен басқа бір нөрседен шошып келдім, — депті.
Хан «неден шошыдын?» — дейді.— Жылқының ішінде бір бала жатыр, екі аяғы екі жақта, екі колы екі жақта, құлаш ұрып жатыр екен.
Аузынан жалыны атқылап түр екен.
«Аузым жеткенше сөйлеймін, қолым жеткенше сермеймін, аяғым жеткенше жүремін, төңіректің төрт бұрышына болса да сөйлесуге жараймын, халыкты қара шыбындай аузыма үймелетемін», — деп түр екен, — дейді.
Сонда хан тұрып:— Сен де аузыңды басып, ақылыңнан шатасып жүр екенсін.
Ол өзі бала болса, өзі аттың ішінде жатса, бұл жолы атына ие болып қайтар.
Ол ержетіп сүбемізді суырғанша талай өмір өтер.
Олай болса, бұларды қамамайық, — дейді хан.Сонан соң олардың да ыңғайлы атқа мінгендей, ықшам киім кигендей жігіттері келіп: «Сөзге дөмелің қалмандар» деп шақырып келеді.
Қазыбек те аттың ішінде қалмай, жігіттермен бірге хан ордасына кіріп келеді.
Сонда хан тұрып ашулы жүзбен, түсін суытып, мұртын тікірейтіп:— Ия, қазақтар, неменеге келдіңдер, айтатындарың болса, айтыңдар, — депті.
Бұлардың басшысы асып айтпайтын бұқпа кісі екен, «ө» дегеннен шаркылдасып, шаңқылдасып қайтеміз деген кісіше:Өлеңді өзгеге бердік, Өрлікті төменге бердік.
Алдияр тақсыр, алдыңа келдік.Берсең алдык, Бермесең қалдық, Сөзді өзіңе салдық! — деп, үш-төрт ауыз тақпақпен сөзді тастай берді.
Сонда асып тұрған төқаппар Қоңтажы хан мерейі үстем болып: — Олай болса, кешке шейін бір жауап қайтарармын, жауап қайтпай қалатын күн болса, ат-тонның амандығында елді тапқан да теріс болмас, — депті.
Сөйтіп, Тайкелтір үш-төрт ауыз тақпақпен сөзді тастай беріп еді, хан оны екі ауыз сөзбен үзіп тастады.
Үзілген сөзді жалғап қазақ жағынан ешкім ештеңе дей алмады.
Қазақ-қалмақ таразыға бір түскендей болды.
Қазақ елшілері тығырыққа тығылғандай болып қалды.
Сонда Қазыбек есік жақта отыр еді, айнала бір қарап, ешкім ештеңе демеген соң, орнынан атып тұрып:— Ерден ердің несі артық, Ептесірген сөзі артық.
Малдан малдың несі артық, Бір-ақ асым еті артық, Жерден жердің несі артық.Бірақ уыс шөбі артық.
Міндетіне алған сөзден, Шегінген жігіттен, Өлген аюдың өті артық, дейді.
Содан кейін, Қоңтажыға жетіп келіп, қарысып тұрып:— Ел ебелек емес, ер кебенек емес, дат! — дейді.
Сонда хан:— Өй өзің жөніңді айтшы, атың кім? — депті.— Атым Қазыбек, әкем Келдібек, халқым қазақ, руым Қаракесек, — депті.— Дауысың қаз дауысындай қаңқылдап тұр екен, ал датықды айтшы! — депті хан.
Сонда Қазыбек:— Біз қазақ деген мал баққан елміз, бірақ ешкімге соктықпай жай жатқан елміз.
Елімізден күг-береке қашпасын деп, жеріміздің шетін жау баспасын деп, найзаға үкі таққан елміз, ешбір дүшпан басынбаған елміз, басымыздан сөзді асырмаған елміз.
Досымызды сақтай білген елміз, дөмі, тұзын ақтай білген елміз, асқақтаған хан болса, хан ордасын таптай білген елміз.
Атадан ұл туса, құл боламын деп тумайды, анадан қыз туса, кун боламын деп тумайды.
Ұл мен қызды қаматып отыра алмайтын елміз.Сен қалмақ та, біз қазақ,Қарпысқалы келгенбіз,Сен темір де біз көмір,Еріткелі келгенбіз,Екі еліктің лағын Теліткелі келгенбіз.Танымайтын жат елгеТанысқалы келгенбіз,Танысуға келмесең,Шабысқалы келгенбіз,Сен қабылан да, біз арыстан,Алысқалы келгенбіз,Жаңа үйреткен жас тұлпар,Жарысқалы келгенбіз,Тұтқыр сары желімбізЖабысқалы келгенбіз,Берсең жөндеп бітімді айт,Бермесең дірілдемей жөніңді айт,Не тұрысатын жеріңді айт! —депті.
Сонда Қолғажы не дерін білмей сасып қалыпты.— Өзің сөзге келетін бала болатын болсаң, отырған орның қандай төмен еді, былай жоғары шықшы, жоғары! — деп қолтығын аша беріпті.
Сонда Қазыбек:— Біздің қазақтың әдетінде жасына қарай отырып, жағына қарай сөз сөйлей береді, өзімнен үлкен ағаларым төрде отырса, маған төбеде отыр- ғанмен бірдей, — деп жалт бұрылып орнына қайта барып отырады.
Сонда Қазыбектің сөзі ханның басынан асып, хан не дерін білмей қалады.— Осылардың өздері келгелі өр үйде қонақтап жүр, алыстан келген елші ғой, ашулары бойында тұр екен, қонақ үйге алып барып, бір жерден күтімге алындар, — депті.
Сонда хан нөкерлері:— Ал, қазақтар, қонақ үйіне жүріңдер, бір жерден күтім көріңдер, — деп алып шығып кетіпті.Қазақтар шығып кетеді, қалмақ бірыңғай қалып қояды.
Барлық қалмақ жиылып, ханның қасына келіп:— Бір жұдырықтай баладан қарасуға түсіп, осынша дірілдеп кеткеніңіз не? — деді.
Сонда Қонтажы тұрып:— Сендер білген жоқсындар.
Сөзді өңменімнен сұғып айтқан кезде, екі иығымнан екі аю аузынан от шашып «тыпыр» етші, «көрейін» деп тұрды.
Мінеки, мен содан қатты сескендім.
Сендерге көрінбегенмен маған көрінді.
Менің енді бұған қайтарып айтар сөзім жоқ, мал мен жанын есептеп алдына салып беріңдер, — деді.
Мал, жанды есептеп, адамдарын қайтарған хан:— Мен хан болғалы, басыма бақыт қонғалы ешбір адамға тізе бүгіп көрген жоқ едім, жығылғанымды білдіріп, сіздерге біраз сый қылайын, — деп бұлардың басшы адамының өр қайсысына бір тоғыздан сый беріпті.
Қазыбекке қарап:— Жаным, Қазыбек, сен жаңа үйреткен жас тұлпар екенсің, сенің айтқан сөзіңнен менің буыным шыдамай, сіресіп тұра алмадым.
Сондыктан саған екі түрлі белгі беремін.
Біреуі — сенің даусың қаздың даусындай қаңкылдап шығады екен, сондыктан сенің атың бүдан былай «Қаз дауысты Қазыбек» болсын: Екінші — Токсан жеті жүлдені саған арнап байладым, бүдан былай сен екі сыбағалы бол! — депті.Сүйтіп есеп-кисап бітіп, қазақтар қайтпақшы болды.
Мал мен жанды алдына өрістетіп салып, олармен хан қош айтыспақ болып еріп шықты.
Содан қош айтысамыз деп бір төбенің басына иіріле тұра қалды.
Сонда қазақтын бір жас жігіті ортаға шығып айқай салыпты.— Уа, жиылған халайық, менің айтпағым мынау, — депті.— Мен басында қазақтың жылқышысы едім.
Жылқы бағып жүріп жылқыммен қалмақтын қолына түстім.
Мұнда келгеннен кейін бір уәзір ұрып тонымды тартып алды, өз ықтиярыммен бермеп едім, сабап тісімді сындырды.
Атымды алып жаяу қалдым, тісім сынып сөзім бұзылды, осыған жиылған көпшілік не дейді екен? — депті.
Сонда Қоңтажы тұрып:— Бұл немене, басында бір бітім болғаннан кейін аяғыңда еселеп даулай беру дұрыс бола ма? Тон дегенін бір тоқтышақтың терісі шығар, ат дегенің сырты түкті, іші боқты бір тай шығар; ал тіс сынса ауыз ішінде, қол сынса жен ішінде емес пе? — депті.
Қазақ, қалмақ таразыға тағы түскендей болып қалады.
Ешкім ештеңе дей қоймайды, сонда Қазыбек бала кейінірек түр екен, атты борбайға тартып жіберіп, Қоңтажы ханның қасына жетіп келіп:— Тісі сынса — ауыз ішінде, колы сынса — жең ішінде жүре беру керек деген не сөз! Оның үстіндегі жалғыз тоны жанат емей немене? Аузындағы отыз тіс, болат емей немене? Астындағы жалғыз ат қанат емей немене? Ханның бізбен қарыспай бітіскендігі рас болатын болса, жанатынан айырмай, болатынан майырмай, қанатынан қайырмай алғанын қайыру керек, қазақ қалмақтың сатып алған құлы емес.
Бұл да біреудің ардақтап асыраған ұлы.
Ерікті ұл азат болып қайтуы керек, — депті.
Сонда Қоңтажы Қазыбек сөйлесе, аруағы асып кетіп, аузына сөз түспейді екен:— «Мә, жанатыңа жанатым», — деп жанат ішігін шешіп береді, «Мө, болатыңа болатым» деп болат семсерін береді: «Мө, қанатыңа қанатым» деп астындағы қарақасқа тұлпарын түсіп береді.
Өзі ашынып тұрған жігіт осы жолы теңдікке колы тиетініне көзі жеткеннен кейін, жанат ішікті киіп, болат семсерді асынып, қара қасқа тұлпарға қарғып мініп алып:— Ал, менің де дауым бітті, енді қош айтысуларыңа болады, — депті.
Сонда, мал-жанын түп-түгел қайырып алып, Қазыбек бастаған қазақ елшілері көшкен елдей гулеп жүріп кеткен де, қасында бір топ кісісі бар Қоңтажы танқалғандай мең-зең болып бір дөңнің үстінде қала беріпті.Қазыбек би жайлы әңгіме (Тағы бір нұсқа)Қазыбек би әйгілі боп тұрған шағында еліне жайлы қоныс іздеп Сарыарқаны шолып қайтуға кетеді.
Соны сырттан есіткен қалмақ Қоңтажы дереу қалың қол аттандырып Қазыбекке қараған елді шаптырып алады.
Ханның қолы малмен коса жүзге тарта ер балаларды да байлап әкетеді.
Оның ішінде Қазыбектің өз баласы Қазымбет те кетеді.
Өйткені Қазыбектің тұқымынан біреуді қайтсе де байлап әкелу жөнінде ханның тікелей тапсырмасы болған екен.
Сарыарқаны қоныстыққа ұнатып елге қайтқан Қазыбек шабылған елін көрген соң, өзі басшы болып қалмаққа екінші рет жол тартыпты.Он төрт жасар бала күннің өзінде-ақ нелер тапқыр сөздер айтып бетін қайтарып тастаған Қазыбектен жасқанып Қоңтажы хан бітім жасауға көнеді.
Өр түрлі балалардың ішінен өзіне керегін алып кету мақсатымен өртүрлі қулыққа салады.
Сонда ханның көздегені Қазымбетті қайтармау екен.
«Тірі емес» деп балаға күн төлеу ниетін білдіреді.
Сонда Қазыбек тұрып Қоңтажыға:— Жүмыр басы, екі аяқты бозымның өзін қайыр.
Төрт аякты малымның көзін қайыр.
Ерім үшін күн алмай өлісемін, бозымның көзі жок болса, екі есе құн аламын.
Бұл айтқаным болмаса, тал түсте талап аламын — дегенде, Қоңтажы:— Қазыбек би, ерің үшін күн алмай өлісемін дегеніңді жөн дедік.
Ал бозымның төлеуін екі есе кып аламын дегеніңе жол болсын! — депті.
Сонда Қазыбек:— Бозымның төлеуі екі есе болатын себебі: белеңнен шыға келген қалың топтың ішінде онын жарык еткен айбыны Қонтайжыдай жанды сескендіреді.
Төлеуі толык болса, ендігәрі есте жүреді, — дейді.
Сонымен Қазыбек бұл жолы да шапқыншылыққа түскен балалармен коса малдың көзі барының көзін, көзі жоғының толык төлеуін алып қайтады.Үшінші билігі: осы бітімнен қайтып келе сала Қазыбек елін Сарыарқаға көшіріп, бұл жерді ата мекендік коныс етеді.
Бірақ әлі де ол қонысқа көшіп болмаған елдің соңғы бөлегін, сондай-ақ, Қазыбекке ниеттес кіші жүздің бір бөлегін Қоңтажы тағы шаптырын алады.
Қазыбекке шабылған елден хабар- шы келеді.
Сонымен Қазыбек тағы да қалмаққа тартады.
Би бұл жолы Қоңтажының алдына серт қойып, мұндай шабыншылықты ендігөрі қайтала- майтындай етуге немесе бір жола бітіспекке беттеп аттанады.
Қоңтажының ордасына таяп келгенде, өткелде тұрған бір жастау қыз Қазыбектің қайда бара жатқан жөнін сұрапты.
Қазыбек қызға Қоңтажы ханға елшілікпен бара жатқанын айтыпты.
Қыз оған:— Елші болсаң қазақтың Қазыбегі боларсың, есебің бітсе мені де еске аларсың, — депті.
Қазыбек Қоңтажының ордасына түсіп:— О хан, сен ел шабуды коймадың, мен елшілікке келуден танбадым, — дейді.
Қоңтажы бұған:— Қазыбек би, дұрыс айтасың, сенің қаршадай 14 жасар күніңде айтқан сөздеріңді есітіп: «Шіркін-ай, мынадан бір тұқым алар ма еді», — деп ойла- дым.
Содан барып Қазымбеттей ұлыңды алдырдым.
Бірақ сен келіп «ерімнің өзі қайтпай тұрып бітім етпеймін» дедің.
Не бізге тіліңді кесіп тастап кетпедің.
Содан кейін менен іргенді аулақ салып әрі көштің.
Сені қайта бір келтіру үшін мен артта қалған елінді шаптырып алдым.
Ендігі сөздің турасы сенімен достасуға құмармын.
«Даудың артын қыз бітейді, судың артын шым бітейді», — деуші еді.
Сондыктан не қыз ал, не қыз бер депті.
Қазыбек ханға:— Саған беретін қызым жоқ, қыз берсең алайын, — дейді.
Хан Қазыбектен «ұлың нешеу еді» деп сұрайды.
Қазыбек:— Бір жарым ұлым бар, — деп жауап береді.
Хан бұған таңданып:— Бір жарымы қалай? Сенде дырдай бес ұл бар деп еститін едім дейді.Қазыбек оған:— Менің елге ие болатын ұлым біреу-ақ, аты — Бекболат, соны бүтінге есептедім.
Ал, қатынға ғана ие болатын үшеуін есепке алып жүргенім жоқ, — деп Қоңтажыға қарапты.Қоңтажы өз қызын беріп, оны Бекболатқа қосуды өтініпті.
Сонымен қазақ пен қалмақтың шабыншылығы тоқталған екен деседі.
Қазыбек осы сапарында хан ордасына бара жатқанда жолыққан жас қызды ала келіп: «Осыны тәрбиеле», — деп оны да Бекболаттың қолына тапсырыпты.Қазыбек би жайлы әңгімеҚаз дауысты Қазыбектің баласы Бекболат он сегіз ағайынды екен.
Соның кенже інісі жорықта жүргенде, Абылайдың бір үйір жылқысын абайсызда қолына түсіріп, алып кетіпті.
Оны Абылай біліпті.
«Мені басынғаны ғой», — деп намыстана аттанып, Бекболаттың ауылына келіп түсіпті.Бекболат Абылайдың алдында жорғалап:…Тоғыз айыппен жолыңызды алып, кешіңіз, байқаусызда балалықпен болған ғой, — дейді.
Ханның қасындағы Бекболатпен бақ күндес кісілер:— Бұл сізге кыр көрсеткені деп білідіз, мұны басуыңыз керек, — деп шағыстырып, өшіктіреді.
Абылай:— Мен малға уана алмаймын, тентек ініңді өлтірмей ашуды баса алмаймын, — дейді.— Өз інімді өлтіруге мен де ұстап бере алмаймын, — дейді Бекболат.Абылай үндемей кетіп қалады.
Қайтадан үш жүз кісімен келіп Бекболаттың інісін ұстап алып, мойнына арқан салып ала жөнеледі.
Сол күні түсте бір көгал сазға келіп қонған соң, Абылай:— Соңымыздан ешкім келмес пе екен, қарап тұрыңдар, — дейді.
Өлден уақытта: » — «Бір қарайған көрінеді», — деген соң Абылай:— Ол Бекболат болар, келген соң түс деп атын ұстаңдар, — дейді.
Айтқанындай Бекболат екен.Ол түспей атының басын теріс қаратып тұрып:— Ай, Абылай, мұнан бұрын жолдасқа мен қандай едім, қасыңдағылар қандай еді? — дейді.— Сен бір төбе, бұлар бір төбе еді, — дейді Абылай.Сонда Бекболат келген жағына шауып кетіп, өлден уақытта қайта шауып келіп, әлгіндей теріс қарап тұрып:— Орал таудың ор түлкісі,Ақиық келсе, тек кетпес,Айнала қуса ит жетпес.Сондадағы мерт етпес!Орал таудың ақ иығы, — деп байлаулы тұрған інісін шешіп алып жөнеле беріпті, хан қарсылық жасатпапты.
Бекболат кеткен соң, қасындағылардың түсіне алмай таңырқап отырғанын біліп, Абылай:— Бекболат, бір төбе, басқалар бір төбе дегенге сендер намыстанғандай болдындар-ау, Бекболаттың келіп кетуінен не сезіп отырсыңдар? Жаңа ол не айтып кетті? — депті қасындағы билеріне.— Сол арасын аңғара алмай отырмыз! — деген соң, Абылай:— Білмесеңцер, енді онымен таласып өкпелемеңдер, — деп Бекболаттың сөзін былай түсіндіріпті.
— «Орал таудың ор түлкісі» деп ол өзін айтты.
«Айнала қуса ит жетпес» деп сендерді айтты.
«Орал таудың ақ иығы» деп мені айтты».
«Ак иык келсе, тек кетпес» — деп келіп қалған соң, ашумен інімді алған шығарсың» дегені.
«Сондадағы мерт етпес» дегені ханнан халык күшті, халықтан биліксіз, хан да болсаң ақылыңа салып, інімді жібер, жөбірің болса, айып алып бітіресің дегені» депті.Айтқанындай артынан Бекболат тоғыз айыбын жіберіпті.
«Көп қорқытады, терең батырады» деген сол.
Абылай сықылды азуы алты қарыс хан да қалың қазақтан қаямығып, райынан қайтыпты дейді.Қазыбек би жайлы әңгімеЖантай деген бай малшысымен төбелесіп, сол төбелесте байдың бір күрек тісі сынады.
Жалшы «сенен шығамын» деп ақысын сұрайды.
Бай «тісімді сындырдың, соның төлеуі үшін алдым» деп ақысын бермейді.
Екеуі Қазыбекке келеді.Жантай тұрып:— Мынау менің жалшым еді, өзіммен төбелесіп, бір күрек тісімді сындырды.
Бұның құнын сұрасам бермейді.
Жалға жүрген ақымды бер деп жүр, — дейді.
Сонда жалшы тұрып:Мен жалға жүрдім Жантайға, Мен күшіме жарытпадым.Бір тай алмақ болып алты айға.
Содан барып төбелес туды,Бір асына жарытпады, Жазым болып күрек тіс сынды.— Байдың аты бай емес пе, ақымды бермейді, үйінен куады.
Би ата, әділдігіңізге жүгінгелі келдім, — деп сөзін аяктапты.
Бұл дауға Қазыбек мынадай билік айтыпты:— Ас адамнық арқауы еді.
Жантай асқа жарытпаған соң жалшыға күш қайдан дарысын.
«Аш кісі ұрысқақ» деген төбелестің шығуына да өзің себепкер болғансың.
Сондыктан мынаның ақысын бер, күрек тісің күнсыз.
Еркектің қалған тісі аман болса, бір күрек тістен келер кемшілік жоқ, Ал әйелдің күрек тісі, әрі көркі, әрі жіп қиятын қаруы, — дейді.Қазыбек би жайлы әңгіме (Тағы бір нұсқа)Қазыбек беріде елге белгілі болған кезде екі әйел бал ата дауласып, алдына келіп жүгінеді.
Әйелдердің біреуі: — Мынау баламды есін білмейтін жас күнінде жоғалтым.
Соны мына әйел тауып алды ма, өлде үрлап алды ма, оны білмеймін, өйтеуір асырап алыпты.
Бүгін танып, сұрасам «өз балам» деп бермейді.Екінші әйел тұрып:— Бала өзімдікі, өзім талтым, мынау босқа жармасып тұр.
— Қазыбек екі әйелдің сөздерін тыңдап болып, біраз ойланып отырып қалады.
Содан кейін: — Бірің балаңды жоғалтқаныңды, енді бірің тапқаныңды растап шығарлык мұнда басқа куә жок.
Сондықтан мұнда мынадай билік еткім келеді, — дейді де, баланың екі қолынан екі әйелге ұстатып қойып, қара балтаны жоғары көтеріп: «екеуіңе қақ бөліп беремін, осыған ризасыңдар ма?» — дейді.
Сонда бал аға ие болып жүрген әйел:— Біреуге тірі кеткенше, жартысы болса да өзімде қалсын, бөлсең бөл! — деп безеріп тұрып алады.
Ал, баланы таныған әйел:— Ойбай, биеке-ай! Қайда жүрсе де, тірі болсын, шаба көрмеңіз! — деп безек қағады.
Содан барып Қазыбек:— Бала мына жоғалтқан әйелдікі, өйткені ол баланың тірілігін тілеп түр, баласын өзіне бер, — деп билік айтады.Қазыбек би жайлы әңгімеҚазыбек пен Әйтеке екеуі бас қосып ақылдысатын бір мөселе болып, бір орынды уағда қып, ел атасы деп, Төле бидің алдына бармаққа сөз байлапты.
Аталған күнде Төле бидің аулына кеп түсіпті.
Сәлемдесіп, амандасып дал ада отырғанда Төле сөз бастайды.— Уа, өлеумет, күс үшса қанаты талатын, жүрсе тұяғы күйетін ит арқасы қиян қашық жерден келіп отырсыңдар, осы аттың күші қай жерінде? — дейді.
Сонда біреу «аттың күші алдында» дейді, біреу «аттың күші артында», енді біреу «аттың күші ортасында» дейді.
Төле ортасында дегенге қадала бір қарады да: — Аттың күші алдында да болмай, артында да болмай, ортасында болатын себебі қалай? — дейді.— Бас — басшы, арт қосшы, астында төрт тіреуі бар — ортасы арқалық емес пе? Күш ортасында болатын себебі сол, — дейді соңғы айтушы.
Тағы да Төле:— Бұрынғылар айтқан екен, «би екеу болса, да у төртеу болады» деп, үш ел өр жаққа тартып, дау бітімі бытырамасқа төбе би атап қойса қалай болар еді? — дейді.
Оған қауым «дұрыс» дейді.
Бірақ, төбе билікке талас туады.
Ұлы жүз: «Біз боламыз, өйткені жасымыз үлкен ағамыз», Кіші жүз: «Біз боламыз, өйткені қара шаңырақтағы кенжелік жолымыз бар», — дейді.
Сонда манаты аттың күші ортасында деген жігіт отырып:— Аға төреші болмайды — алдында қаймығары жоқ, іні төреші болмайды — артында қайрылары жоқ.
Айбар қылар алдында ағасы бар, қаймығарлық артында інісі бар, екі жағынан да сүйеуі бар, билікті айтатын тебе билік ортаншы үлға лайык! — дейді.
Төле қарт сонда жігіттерден жен сұрайды.
«Аттың күші басында» деген ұлы жүз жігіті, «Аттың күші артында» деген Әйтеке, ал «аттың күші ортасында» деген жігіт Қазыбек болЫн шығады.«Қой асығы демеңдер,Қолыңа жақса сақа кой.Жасы кіші демеңдер,Акылы асса аға ғой», — деген бұрынғылардың айтуы бар еді, уа, жаным, Қазыбек, төбе билікті саған бердік, айтқан сөздеріңнің бөрі жоба болсын, — деп Төле оң жағына отырғызып, батасын береді.Қазыбек би жайлы әңгімеЖоңғарлардың қолбасшысы Сары Манжы бастаған отыз мыңдай ойрат Сарыарқаны шарлап одан Қаратау атырабын Түркістан төңірегін түгелдей жаулап алған ғой.
Сол шайқас кезінде Қалдан Cереннің батыр баласы Шарышпен Абылай батыр жекпе-жек айқасып, Шарышты мерт кылады.
Қалың ойрат жабылып Абылай мен оның біраз жігіттерін қолға түсіріп әкетеді.
Оларды арашалап қалуға қазақтардың шамасы келмей қалады.
Сонымен бір жылдай уақыт өтеді.
Абылай батыр аяқ-колы кісендеулі жата береді.
Артынан іздеп барған қазақтың белді адамдарын жоңғар Қонтайшысы маңайлатпапты.
Енді ел-жұрт боп ақылдасып «Көне, Абылайды кім құтқарып әкеледі?» дегенде, Халық бір ауыздан «Қазыбек би барсын, одан басқа адамның реті жоқ» десіпті.
Осы көпшілік өтінішімен Қазыбек Жоңғарияға елшілікке аттаныпты.Қазыбектің асқан алғырлық, батылдык, шешендік қабілетін бұрыннан білетін Қонтайшы бұл жолы онымен көп тіресе алмапты.
Барынша күтіп сыйлапты да, мынадай шарткойыпты: Біріншіден, Әбілхайыр, Әбілмәмбет хандар, Барақ сұлтан, Жәнібек батыр тағы сол сиякты он атақты кісілерің бір-бір жігіттен кепілдік берсін.
Екіншіден, орыс патшалығынан қол үзесіңдер, Жоңғарияға қосыласыңдар сонда ғана Абылай батырларың қайтарылады.
Оған коса Түркістан оныц төңірегіндегі отыз екі қала өздеріңе беріледі, — дейді.Қаз дауысты Қазыбек қайтып келеді.
Ел басшылармен ақылдасыпты.
Бүткіл халық қамы үшін қорған болған Абылайдай батыр үшін Қонтайшы талабын жартылай орындауға бекінеді.
Сөйтеді де Әбілмәмбет пен Барақ сұлтанға бір-бір жігіт аманатқа бергізеді.
Ресей патшалығына да, Жоңғарияға да өзірше беріле қоймайтындығын білдіреді.
Егер бұған көнбеген күнде орыстармен бірлесіп шабуылға шығатындығын ескертеді.
Қазыбектін мұнысы айла-тәсіл, Қонтайшыны үрейлендіру еді.
Қонтайшы Қазыбектің бұл шартын ары-бері ойластырады да, «қазақтар орыстармен бірігіп кетсе, халім мүшкілге айналар» деп қауіптенеді де, Қазыбекпен келісімге келеді.Абылай батырды тұтқыннан босатады.
Түркістанды және оның атырабындағы отыз екі шаһарды қайтып береді.
Әбілмәмбет Түркістанға хан сайланады.
Абылай батыр Арқа жағына сұлтан боп белгіленеді.
Бұл кезде Қаз дауысты Қазыбек аулы Ұлытауды жайлапты.
Мінеки, ақылгөй абыз, бітімгер Қазыбек баба Абылай ханды жоңғар тұтқынынан осылай құтқарған екен.Қазыбек би жайлы әңгімеҚыпшақ пен Қаракесек елдері жайлауға таласыпты.
Осы дауды шешуге ел-жұрт Қаз дауысты Қазыбекті алдырыпты.
Аман-саулықтан кейін Қыпшақтың биі:— Арғынның арык биі сөйле.
— депті.
Сонда Қазыбек:— Арық емес қатумын,Жетімдік көрсе қыз азады,Бала кезден татумын.Жаугершілік кезде ер азады,Көшершілік кезде түйе азады,Ермен бірге ел азады,Көктемде бие азады,Тағындағы хан азады, — депті де, ен жайлауды екі елге қақ бөліп беріп елдің бәрін риза етіпті.[8][өңдеу] Қазыбек би жайлы әңгімеБағаналы Борбас дейтін байдың «Шаппай бер» атанған, талай сәйгүлікке дес бермеген қара қасқа жорғасы болған.Бір ұлан-асыр тойда жорғаға көзі түсіп қызыққан Ахмет хай қара қасқаны қалап алуға көңілі кеткен.
Қарамағындағы Өменке, Құлтас, Жйнтас дейтін билерге «жорғаны сұрап келсеңдерші» деген екен: «Тамырын басып көрейін», «Мә деп бере койса, сұрайын».
«Баруын барайын, бірақ сараң бай ұстата коймайды ғой» деп салғыртсыпты.
Олардың сыңайың сезген соң:— Қауқары тышқан аулауға ғана келетін баршын тартқан бүркіттей көрі қулар не тындырар дейсің, — деп хан бала шағынан сөз сайысына түсіп, талай шешенді мүдірткен, жалынды жас — Шорман бала биді жұмсапты.Балаби Борбастыкіне барса, жоғарыда аты аталған үш би бабдікіне конақ болып отыр екен.
Он жеті жасар бала жігітті көрген бай: Көне, кекеткенді кой, Жөн сөзге көш! — Табындағы би азады.
Сендей бейқам би, Арғынның түбін қазады!— Қандай бүйымтайың бар еді, сөйлей отыр? — дегенде Шорман бала:— Ханнан сәлем әкелдім,Бағаналы Борбасым.Қасым жомарт сиякғы,Даңқың аян болғасын.Қалауын айтты қармаулы,Салмағы зіл-қорғасын.Берсін деді ренжімей,Қара қасқа жорғасын.Хан да жомарт өзіңдей,Жанар таудың көзіндейАйтқаны ғибрат халыққа,Осы үш бидің сөзіндей.Жорғаңыз да дүлдүл ғой,Көздің жауын арбайтын.Жауға мініп барсаң да,Ешқандай мін таңбайтын.Шыныдай мүзға салсаң да,Тас тұяғы таймайтын.Құбылып басып ойнайтын,Қылығына ???? Тұғырдаяқан тұйғындай,Көк аспанда ойнайтын.Қапшын болсаң, құтылып,Қусаң, жетпей қоймайтын,Қарқынынан танбайтын,Жыл мінсең арып-талмайтын.Қара қасқа жорғаны.Сыйладым деп ханыма,Жөнің бар жанға байлайтын, — депті.Айтпайын десе, елге сор, Отыз тістен шыққанды, Отыз рулы ел білер.— Ауруын жасырған ажалсыз өледі, Зорлыктан қорыққан амалсыз көнеді.
Айтайын десе, бұған сор,Мына билерге рай бермей отыр едім, «Сұрауы келіссе бермейтін дүние болмайды» деген рас екен.
Жарайды.
Ханның қалауын алып қайт.
«Береген қолым алаған» деген бар.
Оның да бір қымбат-қимасы бар шығар… Үш биді куә қылғандай, «Ханым да жомарт» дедің ғой», — депті Борбас бай.
[9]Пайдаланылған әдебиет↑ Отырар.
Энциклопедия.
– Алматы.
«Арыс» баспасы, 2005 ISBN 9965-17-272-2↑ Валиханов Ч.Ч., Собр.
соч.
в пяти томах, А-А., 1984 — 85; Қазақстан тарихы, 2-т„ А„ 1998.↑ Марджани, Мустафат улахбар фи ахвал Қазан ва Булгар, Қ, 1885↑ “Балалар Энциклопедиясы”, V-том↑ Тарихи тұлғалар.
Танымдық — көпшілік басылым.
Мектеп жасындағы оқушылар мен көпшілікке арналған.
Құрастырушы: Тоғысбаев Б.
Сужикова А.
– Алматы.
“Алматыкітап баспасы”, 2009 ISBN 978-601-01-0268-2↑ Левшин А.И., Описание киргиз-кайсацких, или киргиз-кайсацких, орд и степей, 2 том, 1832↑ Қазақ әдебиеті.
Энциклопедиялық анықтамалық.
— Алматы: «Аруна Ltd.» ЖШС, 2010.ISBN 9965-26-096-6↑ Қарағанды.
Қарағанды облысы: Энциклопедия.
— Алматы: Атамұра, 2006.
ІSBN 9965-34-515-5↑ Даланың дара ділмарлары.-Алматы: ЖШС «Қазакстан» баспа үйі», 2001, — 592 бет.
ISBN 5-7667-5647Тағы рефераттарЖиренше шешенҰлы Отан соғысыБатыс Қазақстан облысының тарихы.