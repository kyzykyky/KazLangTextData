Бекет ата— ескерткіш ғимараттары — Маңғыстау, Үстірт, Жем бойындағы Бекет Ата есімімен байланысты жер асты ғимараттарының ортақ атауы.
Олар туралы халық жадында сан алуан аңыздар сақталған.
Бекет Ата Мырзағұлұлы (1750- 1813) — әулие, халық батыры, абыз көреген, ағартушы, сәулетші.
Туып, өскен жері Жем өзені бойындағы Ақмешіт Құлжан, Маңғыстау өңірі.
Бекет Атаның білімдарлық, батырлық, әділдік, еңбексүйгіштік, абыз көріпкелдік қасиеттері өз дәуірінде ерекше танылған.
Халық оны айрықша қадірлеп, әулие тұтқан.
Адайлар өзінің ұранына айналдырған.
Халық Бекет Атаның өмірін, қысылғанға жар болған ерекше қасиетін, әулиелігін ықыласпен әңгімелеп, ұрпақтан ұрпаққа ұластырған.Бекет Ата төрт мешіті бар.
Оның бірі маңғыстаудан қашық емес, Оғыландыда, екіншісі Бейнеуде, үшіншісі Жем бойында, төртіншісі Арал жағасындағы Баялыда» дейді.
Бекет Ата бүл мешіт-медреселерде құдайға құлшылық еткен, бала оқытқан.
Бекет Ата ескерткішінің бірі — Жем өзені бойындағы Ақмешітте, Құлсары қаласына жақын жерде.
Әктасты жартасқа қоржын там етіп ойып жасалған шағын ғимарат.
Оның басына кейін қос кесене тұрғызылған.
Екіншісі — Ескі Бейнеуде, ұлутасты шатқалға қашалған.
Бөлмелері құлап, үгітіліп, байырғы қалпын жоғалта бастаған.
Баялыдағы ескерткіш-ғимараттың жай-күйі мәлім емес.
Бекет Атаның Оғыландыдағы жер асты ғимараты жақсы сақталған.
Оңтүстік Үстірттің Маңғыстау ойысына тірелген бір тұмсығының үзіліп қалған шоқысына қашалған.
Үш-төрт қанат киіз үй көлеміндей үш бөлме.
Бекет ата мүрдесі осы бөлмелердің бірінің іргесіне қашап орналастырылған.
Немересі Мұрынньң мүрдесі де осы бөлмеге қойылған.
Кіреберіс бөлмеден жоғары шығатын есік арқылы жоғары бөлмеге баруға болады.
Онда Бекет Атаның қызы жерленген.Тағы рефераттарҚазақ хандығының жылнамасыҚазақ мәселесі жөніндегі ерекше комиссияҚазақ мәдениетінің қоры ұйымы.