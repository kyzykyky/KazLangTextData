Әйтеке биБайбекұлы(1644 -1700 жж.) — қазақ халқының бірлігін нығайтуға үлкен үлес қосқан атақты үш бидің бірі, мемлекет қайраткері.Әлім тайпасының төртқара руынан шыққан.
Әмір-Темірдің бас кеңесшісі Ораз қажының бесінші ұрпағы.
Бүкіл парсы, өзбек, қырғыз, қазақ жұрты «Синесоф буа»(жаны пәк жан) атаған Сейітқұл әулиенің үшінші үрпағы.
Әбілқайыр ханға дейін Кіші жүздің сөзін ұстаған қазақтың биі.
Есім хан тұсында Самарқанды билеген Жалаңтөс батырдың жақын туысы.
Әйтеке бес жасында молдадан оқып сауатын ашқан.Мазмұны1 Өмірбаяны1.1 Балалық шағы1.2 Ел басқарушы би1.3 Кіші жүз биі2 Жеті жарғы3 Ұрпақтары4 Ел аузынан5 Әйтеке би жайлы ел аңыздары5.1 Әйтеке би жайлы ел аңызы(Балалық шақ)5.2 Әйтеке би жайлы ел аңызы5.3 Қосымша ақпарат5.4 Әйтеке би жайлы ел аңызы6 Тағы қараңыз7 Пайдаланылған әдебиетӨмірбаяныБалалық шағыШешендік қасиетінің ашылуына әкесі мен Қосуақ бидің ықпалдары тиеді.
Жеті жасынан бастап Әйтеке Жалаңтөс батыр мен атасы Ақша ханның төрбиесінде болады.
Ол алғаш Ұлықбек медресесінде, кейін Жалаңтөс салдырған әйгілі «Тіллә-кари»(Алтынмен апталған), «Шердор» (Арыстанды) медресесінде білім алады.
Нәтитжесінде дін, құқық, аспан әлемі, тарих, математика пәндерін, араб, парсы, шағатай, өзбек тілдерін меңгеріп шыққан.Ел басқарушы биАқша бабасынан елшілік, ел басқару жолдарын үйренеді.
Ал Жалаңтөс әскери қолбасшылық дағдыларына үйреткен.Медресені тамамдаған Әйтеке туған ауылына оралып, әкесімен ел басқару істеріне араласа бастайды.
21 жасында Бұқара мен Самарқан төңірегіндегі қазақ, өзбек, қарақалпақтардың бас биі болады.
Ал жиырма бес жасында Кіші жүз халқы оны бас би етіп сайлайды.
1680 жылы Салқам Жәңгірдің ұлы Тәукені хан етіп сайлауға айрықша ат салысады.
Кейін Тәуке хан құқықты «Хан кеңесін» сайлап, Әйтеке Кіші жүз атынан осы кеңестің мүшесі болып сайланған.
Осы тұста елге жаңа заң үлгілерін жасау керек болды.
Тәуке хан, Әнет баба, Соқыр Абыз, Майлы, Төле, Қазыбек т.б.
билердің қатысуымен 1684 жылы «Жеті жарғы» қабылданды.
Бұл заңдар жинағы қазақ қоғамындағы феодализмді нығайту бағытында маңызды рөл атқарды.Әйтеке ресми түрде хан кеңесшісі болды.
Ол орталықтандырылған біртұтас қазақ хандығын құру жолында белсене ат салысты.
Төле және Қазыбек билермен бірге Тәуке ханнан Абылайға дейін қазақ мемлекеттігінің эстафетасын алып өткен секілді.
Қазақ елінің үш жүзінің бірлікте, тату өмір сүруінің қамын ойлаған қамқоршы болды.
Өзін дана, әділ би, аузы дуалы шешен, ішкі жөне халықаралық күрделі мәселелерді шешуде төреші, жоңғар басқыншыларына табанды қарсылық көрсетуді ұйымдастыру жолында үлкен үлес қосқан озық ойлы қайраткер ретінде таныта білді.Кіші жүз биіӘйтеке би 25 жасынан бастап Кіші жүздің бас биі ретінде алғашында Ордабасыда, сонан кейін Күлтөбе мен Ұлытауда жыл сайын өткізілетін үш жүздің басшылары мен беделді адамдары бас қосқан жиындарға тұрақты қатысып тұрады.
Тәуке ханнан бастап дәстүр тапқан бұл жиындарда ұлт бірлігін нығайту мәселелері талқыланып, жүздер мен рулардың арасындағы өзара келіспеушіліктен туындайтын даулар шешілетін болған.
Қызу айтыс-тартыстар ушығып кетер тұста тоқсан ауыз сөздің тобықтай түйіні іспетті жұрт тоқтасар бәтуаны Әйтеке би айтады екен.Жеті жарғы«Жеті жарғыда» Әйтеке үсынған баптардың ішінде — «Сүйек құны», «Өнер құны» белгілі.
1685 жылы Әлі сұлтан мен қарапайым халық арасындағы үлкен жанжал дауға айналып кете жаздайды.
Әлі сұлтанның тентек ұлы бір кедейдің сұлу, ақын, әнші-домбырашы қызына дегеніме көнбедің деп өшігіп, бір күні қыз қызыл орамал тартып, үйден ұзай бергенде, бүркітін шүйітіп, қастандық жасайды.
Бүркіт қыздың басын мылжалап өлтіреді.
Ашынған ағайындары төреден құн сұрайды.
Әлі сұлтан оларды маңына жолатпай, барған билерді ит қосып қуып жібереді.
Ақыры ел арасы екіге жарыла бастайды.Ең соңында құн сұраушылар жағы Әйтеке биге келіп өтініш жасайды.
Ол қасына сіргелі батыры Қазыбекұлы Жабайды, байбақты батыры Шоланды ілестіріп Әлі сүлтанға барады.
Әйтекенің айбарынан ығысатын Әлі сұлтан амалсыз құн төлеуге келіседі.
Әйтеке қыз құнына қосымша оның өнерлі екенін айтып, «өнер құнын» және қыздың жоқтаушыларын келеке қылып, сүйек сындырғаны үшін «сүйек құнын» төлеуді талап етеді.
Бұл екі құнның әрқайсысы негізгі құнның жартысына тең екен.
Сөйтіп, Әйтекенің қаһарынан қаймыққан Әлі сұлтан толық екі құн төлеуге мәжбүр болады.
Бүл оның ата дәстүр-салтына жетіктігімен бірге, өнерлі адамға айрықша құрметін көрсетеді.ҰрпақтарыЕл аузында Әйтеке айтқан билік, шешендік сөздер, толғаулар, баталар көп сақталған.
Биді халық «айыр тілді Әйтеке» деп атаған.
Әйтеке қайтыс болғаннан кейін Нұрата тауы маңын мекендеген төртқара ауылдарының көпшілігі Сыр бойына көшіп кеткен.
Одан тараған алтыншы-жетінші ұрпақтары мен аталастары Қызылорда, Ақтөбе облыстарында, бірқатарлары Өзбекстандағы Нұрата ауданында тұрады.
Ақтөбе облысының бұрынғы Қарабұтақ және Комсомол аудандары біріктіріліп, қазір Әйтеке ауданы аталады.
Қазақстанның ірі қалаларында Әйтеке би аты көшелерге берілген.Ол Ташкенттен 75 шақырым жердегі Қауыншы жөне Шыназ ауылдарының маңында жерленген.Ел аузынанӘйтеке би Бөйбекұлы — Кіші жүзден шыққан қазақтың атақты шешен биі.
Қазақ шежіресінде Жанарыстың бір аталарынан Алшын одан Әлім, Жеті ру тарайды.
Әлімнен (кейде Қаракесек) Түмен, Шөмекей, Төртқара, одан Ораз, Оразгелді, Жаншұқыр, Қараш.
Ораз (Меккеге үш рет барып Қажы атанған, Әмір-Темір патшаның бас кеңесшісі болған баба).
Сол Ораздан — Акпан, Тоқпан.
Тоқпаннан Сейітқұл туған.
Сейітқұлдан сегіз ұл болған.
Соның бірі кезінде Самарқан шаһарын 40 жылдай билеген атақғы Жалаңтөс баһадүр еді.
Жалаңтөс батыр және оның ерлігі, ел билеудегі беделі жөнінде жазба деректер аз емес.Сейіткүл әулиенің енді бір баласы Ақша.
Одан — Шан, Байбек, Қонысбек, Жоламан, Бекбембет, Бөкенші үрпақтары өсіп-өнген.
Байбектен Кешубай, Кашқын, Әйтеке туған.
Әйтекеден Қонысбай, Жалтыр деген екі ұл қалған.
Бұлардан тараған үрпақтар ұзақ жылдар Самарқан, Нұрата тауының төңірегін мекен еткен.Әйтеке жеті жасынан атасы Ақша ханның тәрбиесінде болған.
Ел басқару ісіне, басқа елдерден келген қонақтарды қабылдау, халық арасындағы дау-дамай, келісім, бітім істеріне қатыстырып отырған.Екінші жағынан ауыл молдаларына оқытқан.
Он жасынан бастап атасы оны Жалантөс батырдың балаларымен бірге Бұқардағы медресеге оқуға береді.
Ол оқуды үздік тамамдайды.
Араб, парсы тілдерін үйреніп шығады.
«Әйтеке жиырма бес жасында Төртқара еліне би болады.
Ал отыз жасында 29 рудай құралған бүкіл Кіші жүздің, яғни, алты ата Әлімнің 4 ата Кетенің, 12 атасының, 7 ата — Жетірудың Төбе биі болып сайланады».
содан бұл дүниеден өткенше ел билігімде жүреді.Ел арасында Әйтекенің ең алғаш рет билік, тапқырлығымен көзге түсуін жұрт былай аңыздайды:Әйтеке би жайлы ел аңыздарыӘйтеке би жайлы ел аңызы(Балалық шақ)Әйтеке бала кезінде үш жолаушыға кездеседі.
Сонда ол:— Ассалаумағалейкум, ағалар! — деп, үлкендерге ізетпен сәлем береді.Жолаушының жасы үлкені:— Сәлемет бол балам, мынау қай ауыл?— Сейітқұл аулы.— Өзің баласысың?— Бөйкектің баласымын— Атың кім?— Қосуа бидің «уды қайсы?— Анау астында, онда не шаруаларыңыз бар еді? — деп, сұрайды бала.— Даулы болып келеміз, — дейді әлгі қарт жолаушы.
— Ойнап жүрген баламызды сол ауылдың бір жолаушысының аты теуіп өлтірді.
Соның құнын даулап келеміз.
Әйтеке болса, сәл ойланып тұрып:— Балаңызды ат босағада тепсе — бүтін күн, жабықта тепсе — жарты күн, түзде тепсе — төрттің бірін аласыздар.
Қосуақ би де осыны айтар, осыны айтпаса қосып айтар.
Жолдарыңыз болсын — дейді.Үш жолаушы қырдан асып, Қосуақ бидің үйіне барады.
Үйлерінің дауларын баян етеді.
Қосуақ би, далада ойнап жүрген Әйтеке баланың кесімін айтып, балаңызды ат түзде тепсе — төрттің бірін шыдар — деп, әлгі күн даулап барғандарды риза етіпті.Сонда әлген баланың әкесі:— Япырмай, осы билікті бізге ең әуелі далада ойнап жүр бала айтып еді, түбі сол бала әділ би болар — деген екен.Әйтеке би жайлы ел аңызыЕртеде ұлы жүздің бір жігітіне атастырып құда түсіп қоиған орта: бір қызы арғынның жігітімен қашып кетеді.
Екі ел арасында басталады.
Бірінің бірі жылқысын барымталап кетеді.
Төбелес шығады.
Екі жақтың кісілері Төле би мен Қазыбекке жүгініседі.— Аға болып алдымен туасың,Барымталап жылқымды қуасыңАртымнан ерген еркемсің,Ағаңның көзі тірісіндеЖеңгеңді неге ертесің? — деп өкпе артады.
Екеуі ұзақ-ұзақ сөз жарыстырады, бір мәммәл келе қоймайды.
Сонда ортадан Әйтеке би тұрып:— Сабыр етіңдер ағайын! Ашу бар жерде ақыл тұрмайды.— Ашу деген ағын су,Туысқан сон сөз қуыспау керек.Алдын ашсаң арқырар.Сөз қуған бөлеге жолымды,Ақыл деген дария,Жол қуған олжаға жолығады.Алдын тоссаң тоқырар.Төле сен, жылқысын қайыр!Кісі бірге туыспау керек,Қазыбек, сен жесірін қайыр! — десе, Төле би оған деп, екеуін келістіріп қол алыстырыпты.
Ел Әйтекенің бұл билігіне риза болып, екі жағы бітімге келіп, тиышталыпты.Қосымша ақпаратӘйтеке ержете келе билікті мақал-нақылмен мәнерлеп, айтатын, дауды еділ шешіп кесе-кесе сөйлейтін өте әділетті, білгір шешен би болған.
Сон-дыктан да ол аға би атанып Кіші жүз елін ұзақ жылдар басқарған.
Тәуке ханның Төле би, Қазыбек би сияқты кеңесші бас билерінің бірі, «Жеті жарғы» заңын жасасқан азамат.Халық жырауы Қазанғап Байболұлының Төле биге арнаған дастанында Төле биге, Қаз дауысты Қазыбекке мінездеме береді де, Әйтеке биге келгенде былай термелейдіОнан да өткен Әйтеке, Қудан үшқыр, құланнан.
Мүндай шешен болмайды, Бір сөзін жүз мақалдап, Сипаттап қандай тіркейді.
Түршіктіріп денеңді, Барған сайын өрлейді.
Таудай сөзге тарыдай, Қию тауып сөйлейді.
Ерегіссе біреумен Қара жерге жерлейді Қанша ділмәр дегендер, Ширегіне келмейді…Әйтеке бидің шешендік сөздерін қастерлей жинап, ол жөнінде зерттеу мақала жазған білгір ғалым Балтабай Адамбаев былай жазады:«Қазақ руларының басын біріктіріп бір орталыққа бағындырған және туысқан қазақ, қарақалпақ, кырғыз халыктарын одақтастырып, жоңғар- қалмақ шапқыншылығына қарсы бірыңғай халық майданын құрған Тәуке ханның кеңесші, көмекшілерінің бірі Әйтеке болған.
Сайып келгенде, Әйтеке — шешендігімен бірге кезінде ел басқарған, заң жасасқан, феодалдық қазақ мемлекетін құрысып, нығайтуға үлес қосқан қоғам қайраткері»Әйтеке би жайлы ел аңызыӘйтеке бидің артында қалған қайсыбір шешендік мұраларды алып қарасақ, одан ел қамын, өзінің тузған халқының зар-мұңын жеп айтқан ой-пікірін аңғарамыз.
Бұған оның Ормамбет биге айтыпты дейтін мына сөзі дәл ел:— Бай болсаң, халқына пайдаң тисін; Батыр болып жауға найзаң тимесе,- Батыр болсаң, жауға найзаң тисін.
Елден бөтен үйің күйсін!Бай болып елге пайдаң тимесе, Әйтеке Байбекұлы бірде Қазыбек биге жолығысады.
Сонда ел билігіне араласып, атағы жайылып қалған Қаз дауысты Қазыбек би:Атадан жақсы ұл туса,Елінің оңы болады.Атадан жаман ұл туса,Көшінің соңы болады,- деген, сен сол үлдың қайсысы боласың? — депті.
Сонда Әйтеке би:Ораздының көрісі,Қартайғанда қазына болады.Араздының көрісі,Қартайғанда қазымыр болады,- демекші, сіз өзіңіз соның қайсысы боласыз? — деп, қалжыңдап қарсы сұрақ қойыпты.Қаз дауысты Қазыбек Әйтекенің батылдығына риза бопты:— Е, е, бауырым, халқым сөзімді тыңдаса, қазынасы болармын, — дейді.
Әйтеке:— Мен де халқым құп алса, елімнің оң сөйлер, ұлы болармын, — депті оған.Пайдаланылған әдебиет↑ “Қазақстан”: Ұлттық энциклопедия/Бас редактор Ә.
Нысанбаев – Алматы “Қазақ энциклопедиясы” Бас редакциясы, 1998 ISBN 5-89800-123-9↑ Биекенов К., Садырова М.
Әлеуметтанудың түсіндірме сөздігі.
— Алматы: Сөздік-Словарь, 2007.
— 344 бет.
ISBN 9965-822-10-7↑ «Маңғыстау» энциклопедиясына, Компьютерлік-баспа орталығы, 2007↑ Саяси түсіндірме сөздік.
– Алматы, 2007.
ISBN 9965-32-491-3↑ Қазақ Ұлттық Энциклопедиясы↑ Тарихи тұлғалар.
Танымдық — көпшілік басылым.
Мектеп жасындағы оқушылар мен көпшілікке арналған.
Құрастырушы: Тоғысбаев Б.
Сужикова А.
– Алматы.
“Алматыкітап баспасы”, 2009 ISBN 978-601-01-0268-2↑ «Халық кеңесі» Дэкэзан 1993, жазушы Н.
Әбутәлиев↑ Ислам.
Энциклопедиялық анықтамалық.
Алматы: “Аруна Ltd.” ЖШС, 2010 ISBN 9965-26-322-1↑ «Қазақ әдебиеті» 4 қантар, 1991↑ Б.
Адамбаев «Ел аузынан» 1989, 48-6.↑ Даланың дара ділмарлары.-Алматы: ЖШС «Қазақстан» баспа үйі», 2001, — 592 бет.
ISBN 5-7667-5647↑ Отырар.
Энциклопедия.
– Алматы.
«Арыс» баспасы, 2005 ISBN: 9965-17-272-2Тағы рефераттарЕрте темір дәуіріТас дәуірі1860 жылдарындағы әкімшілік реформалар.