Ішкі Қазақ Ордасы (Бөкей Ордасы) — Ресей империясының вассалы ретінде Еділ мен Жайық аралығында 1801 ж.
құрылған.
Бөкей Ордасы — қазақтардың және әлемдегі ең сөңғы Шыңғысхан ұрпақтарымен меңгерілген мемлекеттік құрылым.Мазмұны1 Атауы2 Географиясы2.1 Әкімшілік бөлінісі3 Халқы4 Тарихы4.1 Хандық4.2 Уақытша Кеңес5 Саясы құрылысы6 Экономикасы7 Мәдениет және қоғам8 Әлеуметтік саласы9 Пайдаланылған әдебиет10 Тағы қараңыз11 Сыртқы сілтемелерАтауыХандық сұлтан Бөкей Нұралыұлының есімімен аталды.ГеографиясыБөкей Ордасы Еділ мен Жайықтың аралығында орналасқан.
Солтүстікте Самар губерниясы, шығыста — Орал облысы, оңтүстікте Каспий теңізі батыс жағында — Астарахан губерниясының Царёв, Енотаев және Краснояр уездері.
Жер көлемі — 92 144 5 km2 19 ғ.
аяғында Астархан меже бөлімі бойынша — 77 624 km2.Орда өңірініңдегі дала көпшілігі құмды мен сазды жерден тұрады.
Көтеріңкі жерлері төмпелі, ойпаттарда жабындық жерлер орналасады, бірақ кей тұстарда былқылдақ құм бар.
Солтүстік жағында (Тарғын, Тал, Камыс-Самар, Калмақ) қара топырақты дала кездеседі, Оңтүстігінде көбінесе құм жайлайды.
Оңтүстікте құм төбелерінің арасында құмаршық (Triticum cristatum)өсетін ойпаттар кездеседі.
Төмпелерде ештеңе өспейді, теңізге жақындағанда тегістеніп кетеді де сорларға айналады.
Оңтүстік-батыста Бэр төмпелерікөріне бастайды.
Орданың солтүстігінде бірде жалғыз, бірде топтасқан обалар бар, соңғысында әдетте ортасында біреуі ірілеу болады.
Енң ірілердің шеңбер диаметрі 30 m шамасына жетеді.
Бұл обалар мола екенін қазба жұмыстар дәлелдеді, соның ішінде адам мәйітінен басқа дүние-мүлік табылған, ал кейбіреулерінде зертасты кірпіш қалауы бар.Хан Жәңгір Бөкей ордасына келген ғалым-зерттеушілерді ерекше құрметпен қабыл алған.
Осы өңірде болған Г.С.
Карелин, В.И.
Даль, т.б.
хан үйінің қонақжайлылығына ризашылықтарын естелік — зерттеулерінде жазып көрсетеді.
Бұлардан басқа Бөкей ордасында 100-ден астам ресей және шетел зерттеушілері болған.1842 ж.
Жәңгірдің өтінішімен белгілі картограф, Орыс жағрапиялық қоғамының мүшесі Я.В.
Ханыков Бөкей ордасының аумақтық картасын[1] жасайды.Әкімшілік бөлінісіХалқыХандықта Кіші жүзден шыққан 5 мың жанұя болды, 19 ғ.
50 жж.
Бөкей ордасында 300 мың адам тұрды (50 мың жанұя).ТарихыКіші жүз — үш жүздің ішіндегі жерді ең көп иеленген өлке.
Ол Жайық пен Тобылдаң бастап Сырдарияның төменгі ағысына дейінгі алқапты қамтып (850 000 шақырым) жатыр.
Оңтүстігінде Хиуа, Қоқан хандықтарымен, Түрікмен, Қарақалпак иеліктерімен, солтүстігінде Ресейдің Астрахан, Саратов және Орынбор губернияларымен, шығысыңда Ұлы және Орта жүз жерімен шектеседі._ ХІХ ғасыр басында Кіші жүздің біркатар ауылдары Ресей империясының құрамындағы Жайық пен Еділ өзендерінің төмеңгі ағысын қамтыды.
Олар кейін Бөкей ордасы немесе Ішкі орданы (географиялык орналасуы бойьнша) құрды.
1801 жылғы 11 наурызда император I Павелдің Жарлығымен Кіші жүз қазақтарының осы жерде көшіп-қонуы заңдастырылды.
1803 жылғы есепке карағанда олардың мал саны едәуір болған (70мың түйе, 30мың жылқы, 250 мың ірі қара мал, 1 миллионнан астам қой).
Патша үкіметі Кіші жүз руларына Жайық пен Еділ арасында еркін коныстануға қайта мүмкіндік беру арқылы қазақтардың жер үшін күресін біршама бәсеңдетіп, оны өзінің отарлау саясатындағы басты бағыт деп қарастырды.
Бөкей Нұралыұлы (1804 — 1845жж) — Кіші жүздің белді сұлтандарының бірі.
Саяси күреске ХVIII ғасырдың соңынан араласа бастаған.
Өзінің туған ағасы Қаратаймен алакөз болып, кейіннен Айшуақ ханмен де жағаласты.
ХIX ғасырдың басында осы Ханның кеңесіне төраға болды, алайда тәкаппарлығы оның бағыныштылығына жол бермеді, орыс өкіметіне жағымды болды.
Жәңгір жас кезінен білімге құштарлығын байқатты.
Астрахан губернаторының үйінде тәрбиеленді.
Парсы, орыс, араб тілдерін білді.
Сауда-саттыққа қамқорлық жасады.
Ресей елінде белгілі қайраткер ретінде бедел мен билікке ие болды.Хандық1801 жылы Нұралы ханның екінші ұлы Бөкей сұлтан Орыс патшасына бос жатқан Еділ мен Жайық өзендері аралығындағы атамекеніне көшіп-қоныстануға рұқсат сұраған өтініш жолдайды.
Ресей императоры Павел I Бөкей сұлтанның өтінішін қабыл алып, 1801 ж.
наурызыдың 11 былай деген рескриптісін (жарлық) шығарады:Қырғыз-Қайсақ Кіші ордасының Хан кеңесінің төрағасы Бөкей сұлтан Нұралы хан ұлын өзіме ризашылықпен қабылдаймын, өзі қалаған жеріне көшіп жүруіне рұқсат етемін және менің рахым етуімнің белгісі ретінде қара лентамен мойынға тағатын өз суретім бар алтын медаль тағайындаймын.Сол жылдың күзінде Бөкей сұлтан өзіне қарасты 5 мың түтін ауылымен Жайықтың ішкі бетіне көшіп-қоныстанады.
Тарихта Ішкі Қазақ немесе Бөкей ордасы аталған өлкенің іргесі осылай қаланады.1806 ж.
мамырыдың 19 Патшалық Үкіметтің арнайы жарлығымен хандықтың территориялық көлемі 6500 мың десятина болып бөлінеді.
Жарлықта былай деп көрсетіледі:Бөкей сұлтанның қол астындағы қазақтарға Үлкен және Кіші өзендерінен Боғда тауларына дейін, одан Шапшашы арқылы Дудацкий немесе Телепнёв батағаларына және теңізге дейін көшуге рұқсат беріледі.1808 жылы шілденің 17 Бөкей хандығы Астрахан әскери губернаторының және Орынбор шекара комиссиясының құзырына бағынышты болып бекітіледі.1812 жылы Александр I патшаның арнайы жарлығымен Бөкей сұлтан Ішкі Қазақ ордасының ханы болып тағайындалады.
Бөкейді ақ киізге көтеріп хан сайлау Орал қаласының маңындағы тоғайда өтеді, кейін ол жер «Хан тоғайы» деп аталады.1815 жылдың мамырыдың 21 Бөкей хан қайтыс болады.
Тақ мұрагері Жәңгір жас болғандықтан, хан тағына регент есебінде уақытша сұлтан Шығай Нұралыұлы отырады.1823 ж.
Жәңгір Бөкейұлы хан тағының мұрагері болып танылып, 1824 ж.
маусымдың 22 «Хан тоғайында» ақ киізге көтеріліп, хан сайланады.Бөкей хандығының тарихында Жәңгір ханның билік еткен кезеңі анағұрлым елеулі із қалдырды.
Жәңгір ең алдымен қазақтарға ыңғайлы әрі тиімді тұрмыстың үлгісі етіп, 1827 ж.
Нарын құмының Жасқұс деген жеріне Хан сарайын салдырады.
Жәңгірден үлгі алған би-сұлтандар, кейін қарапайым халық үй тұрғызып, Хан ставкасы саяси-экономикалық маңызға ие орталыққа айналады.Бөкей ордасы тарихында маңызды орын алатын оқиға — Исатай Тайманұлы мен Махамбет Өтемісұлы бастаған 1836—1838 жж.
халық көтерілісі.
Бүл — патша әкімшілігі мен хан-сұлтандарға қарсы көтерілген халықтың азаттығы үшін бастаған бой көтеруі болды.1845 жылы тамыздың 11 Бөкей ордасының саяси, мәдени, экономикалық жағынан дамуына жол бастап, бұл өлкенің басқару ісіне көптеген өзгерістер енгізген ұлы реформатор, қазақ даласының ұлы жаңартушысы Хан Жәңгір Бөкейұлы қайтыс болады.Хан Жәңгір дүние салғаннан кейін хан тағы Паждар корпусында оқыған Жәңгірдің баласына Сайып-Керейге көшті.
Хан дәрежесі берілгенде басқа Жәңгір Бөкейұлының балаларына сияқты тегі Шыңғысхан деп өзгертілді.1847 ж.
Сайып-Керей хан қайтыс болады, Бөкей ордасындағы хандық басқару құрылымы жойылып, жаңа әкімшілік — Уақытша Кеңес құрылады.
Сол кездегі болған ірі Исатай-Махамбет , Кенесары көтерілістерінен шошыған Ресей империясы Бөкей Ордасын аннексияландырады.Уақытша КеңесУақытша Кеңес 1847—1917 жж.
аралығында билік жүргізеді, орталықта және жергілікті жерлерде жазбаша іс жүргізу енгізілді.
Сонымен бірге, Орда қазынасы пайдасына халыққа салық салудың қатал жүйесі іске асырылды.1860 ж.
Бөкей ордасы 7 әкімшілік бөлікке бөлінеді.
Олар: Тарғын, Қалмақ, Нарын, Қамыс-Самар, Талов қисымдары және I, II Теңіз жағалауы округтері.
Әрбір әкімшілік бөлікті әкім-правительдер басқарады.1862 ж.
Хан Ставкасында кітапхана ашылады.
Кітапхана қорында О.
Бальзактың, У.
Шекспирдің, В-М.
Гюгоның, Т.
Шевченконың кітаптары, сондай-ақ Ресейдің басылымдары болған.Хан жәрмеңкесіндегі сауда саласының дамуына байланысты, ақша капиталын реттейтін әрі сақтайтын орын «Казначейство» мекемесі 1867 ж.
ашылып, банк қызметін атқарады.1869 ж.
5 адамнан тұратын өрт сөндірушілер командасы және жылжымалы обоз жасақталады.1870 ж.
Ресейден ауарайын бақылайтын аспаптар әкелініп, метеорологиялық станция жұмыс жасайды.1832 ж.
Жәңгірдің бастауымен отырғызылған Орда орманын мемлекет тарапынан қорғау 1890 ж.
бастап қолға алынады.
1908 ж.
Орда орман шаруашылығы мекемесі жанынан питомниктер жасақталып, зерттеу жұмыстары жүргізіледі.
Соның нәтижесінде — Нарын қарағайы дүниеге келеді.1908 ж.
қазақ даласындағы ең түңғыш Оба індетіне қарсы күрес станциясы кұрылады.
Бүл станцияда Халықтық денсаулық сақтау комиссарының орынбасары М.
Шомбалов, оба індетін емдеуге маманданған дәрігерлер И.А.
Деминский, А.
Михайлов, кейін медицина ғылымының докторы Н.
Доброхотова жұмыс жасады.1911 ж.
қазақ баспасының қарлығаштарының бірі — «Қазақстан» газеті белгілі ақын Г.
Қараштың ұйымдастыруымен Ордада басылып шығады.1917 ж.
Бөкей Ордасы жерлері жаңадан құрылған Бөкей губерниясына енді.Саясы құрылысыЕлді хан басқарды.
Жәңгір-Керей хан кезінде хан билігі абсолютистікке жақын болды.
Дегенмен, 1828 ж.
сәуірдің 1 хан жанында 12 би кеңесі ұйымдастырылды.
Бірінші шақырысындағы болған билер (депутаттар): шеркештен — Мүпәт Айдаболұлы, ноғай-қазақтан — Шомбал Ниязұлы, байбақтыдан — Қонаш Сопақұлы, масқардан — Шора Кедейұлы, беріштен — Бәтке Құдайбергенұлы, алашадан — Алтай Досмұхамедұлы, жаппастан — Көшетұр Мапақұлы, ысықтан — Жантөре Абдалұлы, адайдан — Байту Төменбайұлы, қызылқұрттан — Дуантай Айтуғанұлы, есентемірден — Татан Сәкенбайұлы, таздан — Құдайшүкір Базайұлы, жетірудан (табын, тама, кердері рулаларынан) — Кендірбай Ырысбайұлы және кетеден — Бос Боздайұлы.Бөкей хандығында хан билігі институты, екі ханның Бөкей хан мен оның баласы Жәңгір ханның басқару кезеңін қосып есептегенде 45 жылға созылды.Ішкі Орданы қадағалауды Орынбор әскери губернаторы және Ресей империясының Сыртқы істер министрлігі іске асырды.ЭкономикасыБөкей хандығы Ресей үшін мал, ет, жүнмен жабдықтаушы болды.
Хандықта ақша-тауар қатынасының дамуы қоғамның әлеуметтік-экономикалық құрылымының өзгеруіне, рулық-қауымдық шаруашылықтың қалдықтарын жоюға ықпал етті.Хан Жәңгір Бөкей ордасындағы мал басының санын көбейтіп қана қоймай, оның тұқымын асылдандыруға, әсіресе, жылқы малына үлкен мән береді.
Хан ставкасында, Ресейдің Орск, Элиста қалаларында ат көрмелері өткізіліп, ат жарыстары ұйымдастырылып тұрады.1840 ж.
Жәңгірдің шақыртуымен Ордаға ветеринар К.П.
Ольдекоп келеді.
Осында қазақ жеріндегі түңғыш ветеринарлық бөлім ашылып, алғаш мал ауруларына қарсы екпе, тәжірибе — зерттеу жұмыстары қолға алынады.1841 ж.
Хан ставкасы мен Черный Яр қаласының аралығына пошта — телеграф байланысы орнатылады.Мәдениет және қоғам1828 жылы Жәңгір өз үйінің бір бөлмесіне әулеттік-династиялық құнды заттарды, ат әбзелдерін, жауынгер қару-жарағын жинастырып, қару-жарақ палатасын ұйымдастырады.
Бұл — қазақ жерінде ашылған тұңғыш музей болатын.1841 ж.
желтоқсанның 6 Нарынқұмда Қазақстан тарихында ең түңғыш қазақша-орысша білім беретін мектеп ашылды.
Бұл мектептен есімі елге танылған талай тұлғалар білім алды.
Солардың бірі — қазақтан шыққан ғалым-этнограф Мұхамедсалық Бабажанов.
Оның қазақтар жөніндегі зерттеулері, тарихи мұралары туралы басылымдары жоғары бағаланып, 1862 жылы Орыс жағрапиялық қоғамының күміс медалімен марапатталады.
Жәңгір мектебінен білім бастауын алған жүзден астам ғалым-зерттеушілер, Асан Тайманов сынды жиырмадан астам академиктер шықты.1844 ж.
Қазақ жастарының Ресейдің жоғары оқу орындарында оқуы үшін вакансиялық орындар алынды.
Осы уақытта көшпелі және жартылай көшпелі қазақ халқына қызмет ететін дәріхана және емдеу орны, өте сирек кездесетін экспонаттары бар қару-жарақ музейі ашылды.Бөкей хандығынан шыққан көрнекті композиторлар Құрманғазы мен Дәулеткерей Қазақстанның мәдениеті мен қоғамдық ойының тарихында орасан зор рөл атқарды.Әлеуметтік саласыБөкей хандығы құрылуының алғашқы жылдарынан бастап шұрайлы тәуір жайылымды жерлерде хан өз туыстары мен хан сарайындағы ақсүйектерге бөліп берді.
Өйткені Бөкейдің — Ішкі орданың хандары тақты ұзақ ұстап отыра алмайтындарын түсінді.Жәңгір өз қоластындағы халқының денсаулығына да үлкен көңіл бөліп отырған.
1825 ж.
С.
Жәнібеков деген қазақты шешекке қарсы екпе жұмысын жүргізуді үйрену үшін оқуға жібереді.
1826 ж.
бастап Ордада шешек ауруына қарсы екпе жұмыстары жүргізіледі.
1832 ж.
Жәңгір ханның шақыртуымен Хан ставкасына дәрігер А.А.
Сергачев келеді.
Кейін 1839 ж.
тұңғыш дәріхана ашылады.
Осы кезеңдерде Ордада В.Ф.
Евланов, Пупорев, т.
б.
дәрігерлер қызмет атқарады.
1852 ж.
Ордада 16 кереуеттік қоғамдық аурухана ашылады.
Бүл аурухана күні бүгінге дейін сақталып, халыққа қалтқысыз қызмет етіп келе жатыр.1832 ж.
хан Жәңгір халықтың әлеуметтік жағдайын көтеру, сауда-саттық саласын дамытып, жолға қою мақсатында жәрмеңке ұйымдастырады.
Жәрмеңке көктем және күз айларында өткізіліп, оған Ресейдің Сарытау, Мәскеу, Нижний Новгород, т.б.
губернияларынан саудагерлер келген.
1846 ж.
көктемгі жәрмеңкеге 3883 адам қатысса, 1851 ж.
тауар айналымы 1,5 миллион күміс ақша құраған.Жәңгір бөкейлік қазақтардың өз дінін жоғалтпай, сақтап қалуы үшін 1835 ж.
өз үйінің ауласына ерекше архитектуралық үлгімен мешіт салдырады.
Ел ішінде оны «Хан мешіті» деп атаған.
[3]Пайдаланылған әдебиет↑ Сол кездегі хандықтың құрамына қазіргі Батыс Қазақстан облысының Жәнібек, Қазтал (Казталовка), Жаңғала, Бөкей ордасы (Орда) аудандары, Атырау облысының Махамбет, Құрманғазы аудандары, көршілес Ресейдің Волгоград облысы Палласовка ауданының, Астархан облысы Құмөзек, Володарский, Қарабайлы аудандарының бір бөлігі енген.↑ «Алаш» қозғалысы.
Алматы, 2008.
ISBN 9965-32-715-7↑ Қазақ энциклопедиясы, 10 том;Тағы рефераттарБатыс Қазақстан облысының тарихыАбай ҚұнанбаевКөне түріктер.
Қыпшақ дәуірі.