Есет батыр(1803-1889) — Ресей империясының отаршылдық саясатына қарсы ұлт-азаттық қозғалыстың басшысы.1838 жылы Жоламан батырмен тізе қосып, көтеріліске шығып, Елек қорғанына шабуыл жасады.1847-1878 жылдары Жанқожа батырмен бірге Қоқан, Хиуа хандықтарына қарсы шықты.1847-1858 жылдары Арал теңізінің батыс жағалауын, Үлкен және Кіші Борсық құмдары мен Мүғалжар тауларын, Жем, Сағыз, Ырғыз, Елек, Ойыл, Қиыл өзендерінің бойын жайлаған қазақтардың Ресей империясының отаршылдық саясатына қарсы көтерілісіне басшылық жасады.XIX ғасырдың 40-50 жылдарында Есет батыр бастаған ұлт-азаттық көтеріліс негізінен, ұсақ қимыл-әрекеттермен сипатталады.
Олар шекараға жақын орналасқан Ресей бекеттеріне шабуыл жасап отырды.1853-54 жылдары Есет батыр басшылығымен қарулы көтеріліске шыққан Кіші жүз қазақтарының шекаралық әкімшілікпен қақтығыстары болды.1854 жылы көктемінде көтерілісшілердің саны 1500-ге жетті.
Олар Ресей үкіметінен қазақ қауымынан түйе жинауды тоқтату, түтін салығын жою, қазақ даласына жазалаушы отрядтарды жіберуді тоқтату, жайылымдық жерге еркіндік беріп, Жем, Мұғалжар, Елек, Қобда, Жайық өзендерінің бойына еркін көшіп-қонуға мүмкіндік жасауды талап етті.1858 жылы жазалаушы отряд көтерілісті күшпен басты.
Есет көтерілістен бас тартқан соң оған кешірім жасалды.1859 жылы тамызда бір топ сүлтан, билермен бірге Санкт-Петербургке жіберіліп, 24 тамызда Александр II патшаның қабылдауында болады.1861 жылы қабақ руының басқарушысы болып тағайындалады.1869 жылы Ырғыз уезі бастығының кіші көмекшісі болып бекітілді.1873 жылы Хиуа жорығына қатысқаны үшін патшадан алтын медаль алды.1879 жылы ол қызметтен босатылады.1889 жылы қартайған шағында дүние салды.Мазмұны1 Есет Көтібарұлының өмірбаяны2 Есет Көтібарұлы туралы әңгімелер2.1 Есет Көтібарұлы туралы әңгіме2.2 Есет Көтібарұлы туралы әңгіме3 Пайдаланған әдебиетЕсет Көтібарұлының өмірбаяныЕсет батыр Көтібарұлы (1803-1889) — халықтың әйгілі батырларының бірі.[4] Ресей империясының отаршылдық саясатына қарсы ұлт-азаттық қозғалыстың басшысы, Кіші жүздің Қабақ руының басқарушысы болған.
Ақтөбе облысының Шалқар ауданындағы Шалқар көлінен жеті-он шақырым жердегі Ақши бойында дүниеге келген.1838 жылы Жоламан батырмен бірге көтеріліске шығып, Елек қорғанына шабуыл жасаған.
1847-1878 жылдары Жанқожа батырмен бірге Қоқан, Хиуа хандықтарына қарсы шықты.
1847-1858 жылдары Есет батыр Арал теңізінің батыс жағалауын, Үлкен және кіші Борсық құмдары мен Мұғалжар тауларын, Жем, Сағыз, Ырғыз, Елек, Ойыл, Қыйыл өзендерінің бойын жайлаған қазақтардың Ресей империясының отаршылдық саясатына қарсы көтерілісіне басшылық жасады.
ХІХ ғасырдың 40-50 жылдарындағы Есет Көтібарұлы бастаған ұлт-азаттық көтерілісі, негізінен, ұсақ қимыл-әрекеттермен сипатталды.Олар шекараға жақын орналасқан Ресей бекеттеріне шабуыл жасап отырды.
1853-1854 жылдары Есет батырдың басшылығымен қарулы көтеріліске шыққан Кіші жүз қазақтарының шекаралық әкімшілікпен қақтығыстары болды.
1853 жылы осы көтерілісті басуға сұлтан Арыстан Жантөрин, екі казак отряды мен 200 жігітті бастаған сұлтан Таукин, Орал бекінісінен майор Михайлов пен 600 жігітті бастаған сұлтан Е.Қасымов аттанды.
Патша әкімшілігінің бұл жоспарынан хабардар болған Есет батыр Көтібарұлы шекті ауылдарын Үстіртке жіберіп, өзі 800 жігітпен жазалаушы отрядтарды күтіп қалды.
Жақсы қаруланған жазалаушы отрядтардың көтерілісшілерге қарсы бұл жорықтары нәтижесіз болды.
Орынбор генерал-губернаторының нұсқауымен көтерілісті басу келесі көктемге қалдырылды.
Есет батыр Көтібарұлы 1853-1854 жылдың қысын Үлкен Борсықта өткізді.
1854 жылы көтерілісшілердің саны 1500-ге жетті.
Олар Ресей үкіметінің алдына: қазақ қауымынан түйе жинауды тоқтату, жайылымдық жерге еркіндік беріп, Жем, Мұғалжар, Елек, Қобда, жайық өзендерінің бойларына көшіп-қонуға мүмкіндік жасау туралы талаптарын қойды.
1855 жылы Орынбор генерал-губернаторы Кіші жүздің бір топ билеуші сұлтандарына көтерілісті басып, Есет батырды қолға түсіруге қатаң тапсырма береді.
Маусымның аяғында тапсырманы орындау үшін 900 адамдық отрядпен, өзіне бекітілген екі зеңбірегі бар казак жүздігі және дистанция бастықтарымен бірге Арыстан Жантөрин жорыққа аттанып, Ор бекінісінен 140 шақырым жер шамасындағы Елек өзенінің жоғарғы сағасындағы Суықсу шатқалына келіп бекінеді.
Сұлтан ордасы мен көтерілісшілер арасында бірнеше күн бойы келіссөз жүргізіліп, екі жақ нақты шешімге келе алмайды.
Осыдан кейін Есет батыр өз адамдарымен кеңесіп, сұлтан ордасына шабуыл жасауды ойластырады.
1855 жылы шілдеде көтерілісшілер сұлтан ордасын тұтқиылдан шабуылдап, А.Жантөрин бастаған он шақты би-старшындарын өлтіріп, казак отрядын талқандайды.
Бұл оқиғаға мазасызданған Орынбор әкімшілігі көтерілісшілерді басуға тағы да жазалаушы отрядтар жіберіп, олар қазақ ауылдарын қырғынға ұшыратты.
1856 жылы қыркүйекте әскери дала сотының үкімімен А.Есмамбетов, Қ.Қарин және Е.Айнақұловтар атылды.
1857 жылы Ерназар Кенжалин, Бекет Серкебаев, тағы басқа 18 адам Сібірге жер аударылды.
1858 жылы қыркүйекте Бородин басқарған жазалаушы отряд көтерілісті біржолата басты.
Есет батыр көтерілістен бас тартқан соң, оған кешірім жарияланды.
1859 жылы тамызда бір топ сұлтан, билермен бірге Санкт-Петерборға жіберіліп, 24 тамызда патша Александр ІІ-нің қабылдауында болды.
1861 жылы Есет Көтібарұлы қабақ руының басқарушысы болып тағайындалды.
1869 жылы Ырғыз уезі бастығының көмекшісі болып бекітілді.
1873 жылы Хиуа жорығына қатысқаны үшін патшадан алтын медаль алды.
1879 жылы ол қызметтен босатылды.Есет Көтібарұлы жөнінде деректерді ХІХ ғасырда өзінің көзі тірісінде онымен кездескен жиһангерлер, тарихшылар, саясаткерлер, қоғам қайраткерлері жазып кеткен.1856-1861 жылдары Ресей сыртқы істер министрлігі Азия департаментінің директоры болған Е.Ковалевский Хиуа сапары кезінде Есет Көтібарұлымен кездескенін былайша суреттейді: «Арал маңындағы Кіші жүз қазақтарының кейбір топтарынан құрылған отаршылдыққа қарсы қозғалысты басқаруынан бұрын Есетті сайын дала торабынан кездестірдім.
Есет Геркулес сияқты атлетикалық дене бітімді, сұлу келбетті және ерлік іс-әрекеттері кез-келген еуропалықты таңғалдыратындай және бұл қасиеттері өз отандастарына да қатты әсерін тигізген».
ХІХ ғасырдағы қазақ даласын еуропалықтарға алғаш рет таныстырған поляктың демократ-революционері, суретші Бронислав Залесский 1865 жылы Парижде француз тілінде шығарған «Қазақ сахарасына саяхат» деген кітабында былай деп жазған: «Мен бір күнімді Есет Көтібаров есімді қырғызбен өткіздім.
Ол осы замандағы қазақ даласына танымал ерекше тұлға… ол көсем болып қалды… және қазының міндетін атқарды».
Б.Залесский осы сапарында қара қарындашпен Есеттің қырынан отырған суретін салып алған.
Есет сол заманда Еуропада, Ресейде суретке түсірілген, ол суреттері кезінде газет-журналдарда жарық көрген санаулы адамдардың бірі болды.Ресейде табылған ақпарат құралдарында Кіші жүзде Есет батырдың аты 40-шы жылдарда өлтірілген отандасы Кенесарының немесе Кавказдағы Шамильдің атындай қаһарлы болғандығы және оның ұзын бойлы, селдір қара сақалды, мұртты, оның жүзінен қайырымдылық пен сергектік, тұнық әрі сабырлы көздерінен терең ақылдылық, салмақпен айтқан әңгімелерінен оның қазақ болмысын терең білетіндігі және кең парасаттылығы байқалатындығы жазылған.
Соңғы жылдары табылған тағы бір дерек шығыстанушы С.Өтенияз Ұлыбританияның Лондон ұлттық кітапханасының сирек кітаптар қорынан 1865 жылы ағылшын тілінде жарық көрген қазақ даласы жайлы кітаптың көшірмесін алып келген.
Осы кітаптың 33-беті Есет батырға арналған.
Онда Есеттің сегіз ұлының үлкені — Назардың да суреті басылған екен.
Тарихи деректер бойынша, Орынбор генерал-губернаторы Назар Есетұлын немере ағасы Бекет Серкебайұлымен бірге Орынбор түрмесіне қамайды.
Кейін Бекетті Сібірге жер аударады да, Назарды Есеттің қаһарынан сескеніп, босатып жібереді.
Осы кітапта Есет батыр бастаған көтеріліс толық жазылады.Есет Көтібарұлының барлық әулеті ел қорғауға араласып, аттары тарихта қалған.
Әкесі Көтібардың ерлігі өз алдына бір төбе немере ағасы Арыстан батыр Тінәліұлы, інілері Бекет Серкебайұлы, Ерназар Кенжалыұлы да тарихта қалған жандар.
Арыстан, Көтібар, Есет есімдері «Айман-Шолпан» жырына арқау болған.
Есеттің арғы атасы Қалдыбай батыр еліміздің оңтүстігіндегі Сайрам шабылына қатысып, сүйегі Түркістанда қалған.
Есеттің арғы тегі Алтын Орда мен Ноғайлы ұлысының әміршісі болған, атақты «ел қамын жеген «ер Едігеге» барып тіреледі.Есет батыр Көтібарұлы 1889 жылы қартайған шағында дүние салды.
Ол туып-өскен Шалқар ауданындағы Шолақжидеде жерленген.
Басына төрт күмбезді кесене тұрғызылған.Есет Көтібарұлы туралы әңгімелерЕсет Көтібарұлы туралы әңгімеПатша үкіметінің жалдамалы әкім-сұлтаны Арыстан Жантөринге алғаш рет бетпе-бет кездескенде Есет би оған мынаны айтыпты:— Мен, мен едім, мен едім,Қатарға салсаң қайыспас,Қас қара нар мен едім.Шабуыл салса шаршамас,Шыны тұлпар мен едім.Су шашырап жел тимес,Аударылмас қара кеме едім.Қасарысып келгенде,Қап түбіне сыймаған.Қара болат мен едім.Қияннан ұшкан қу ілген.Анық сұңқар мен едім.Тегеурінім теріс біткен,Тепсем жілік сыңдырған,Қыран бүркіт мен едім.Есет Көтібарұлы туралы әңгімеЖем өзені жағалауындағы патша жазалаушы әскеріне қарсы шабуылға шығар алдында Есет бидің жігіттерін жігерлендіріп айтқан толғауы.
Әуелде ұзақ айтылған толғаудың осы бір тізбектері ғана ел жадында қалыпты.— Тауға біткен қайыңның,Солқылдар басы жел өтсе,Тоғайға біткен жоңышқа,Солғын тартар күн өтсе.Ерні салпы ер аты,Семірмес қайта ер өтсе.Еңкейіңкі тартады,Ер қолынан мал кетсе.Арбадан үркіп жаман ат,Ер салдырмас жал бітсе,Қайыры болмас ғаріпке,Ақылсызға мал бітсе.Қасына қоңсы қондырмас,Қас жаманға өл бітсе.Тәңірден тілеп алған ұлдарың,Тіл қайтарар ер жетсе.Хан бұрылып қараған,Би бұрылып сұраған,Ажары болмас арудың,Екі он бестен жас өтсе.Сылдырап белін шешінген,Назданып аяқ көсілер,Алғаныңа жандарым,Қадірің кетер күн болар,Ер қартайып жас жетсе…Есет бидің жасы сексенге аяқ басқанда өзіне сәлем беруге барған жастарға айтқан ғибрат термесі:— Қартайдым да қор болдым,Күн сенікі жастарым.Кәрілікке жеткізсе,Талайды көрер бастарың.Заманымда өзімнің,Еңсеріскен ер едім.Белсеніскен бел көрдім,Жасанысқан жау көрдім,Тізелескен дау көрдім.Үрікпедім, саспадым,Бір өтірік болмасын,Табаным тайып қашпадым.Түгел ердің жолдасы,Тілектес болған дос-жарым.Сол дәулеттің тұсындаСамархандай сапырып,Шапқан шөптей жапырып,Аспадым да, таспадым.Қанды көйлек жолдасты,Сары алтындай сақтадым.Менің көрген затым бұлТөкпей-шашпай қолданып,Ортаңа сүйреп тастадым…Ел арасында Есет би жөнінде бұдан баска да дерек, материалдар, оған арналған өлең-жырлар болуы мүмкін.
Ақтөбе, Батыс Қазақстан ақындары арасында Есет батыр жөнінде арнау дастандар да кездесіп қалады.
Бір дастан Есет батырды таныстырумен басталады:Бірінші байлық — денсаулық,Екінші байлық — ақ жаулық,Үшінші байлық — он саулық,Есетте болды бар байлық.Халықтан асқан қайратты,Қастасқанын жайратты.Қарасын көрсе жау қашып,Даланы Есет шаңдатты.Қақса батыр дабылды,Соғыссыз дұшпан бағынды.Ақылына бас иіп,Алдында шешен жаңылды.Есеттей ерді еңіреген,Ешбір дұшпан жеңбеген.Қайраты қайтып, көзі көрмей,Кәрілік қана меңдеген.Қалса да жағын ашудан,Қайтпады ақыл басынан.Ел сыйлайды ерекше.Есетті білген жасынан, —деп сипатталады.Пайдаланған әдебиет↑ Саяси түсіндірме сөздік.
– Алматы, 2007.
ISBN 9965-32-491-3↑ Дала Геркулесі.
Тауман Төреханов.
– Алматы: Атамұра Корпорациясы, 2008.
ISBN 9965-21-804-8↑ 3,0 3,1 Тауман Төрехановтың ресми сайты, http://www.tauman-torekhanov.com, 2011 жылдың 7 тамыз күні тексерілді↑ Қанмен жазылған тағдырлар.
Тауман Төреханов.
– Алматы: Атамұра Корпорациясы, 1999.
ISBN 9965-01-320-9↑ Батыс Қазақстан облысы.
Энциклопедия.
— Алматы: «Арыс» баспасы, 2002 ISBN 9965-607-02-8↑ Тарихи тұлғалар.
Танымдық — көпшілік басылым.
Мектеп жасындағы оқушылар мен көпшілікке арналған.
Құрастырушы: Тоғысбаев Б.
Сужикова А.
– Алматы.
“Алматыкітап баспасы”, 2009 ISBN: 978-601-01-0268-2↑ Даланың дара ділмарлары.-Алматы: ЖШС «Қазакстан» баспа үйі», 2001, — 592 бет.
ISBN 5-7667-5647Тағы рефераттарЕсет батырМағжан ЖұмабайАндрон мәдениеті.