Майқы би(12—13 ғғ.) — атақты би, суырып салма ақын.ӨмірбаяныЭнциклопедиялық өдебиеттерде оны «Майқы би», «Байқы», «Байқу» деп те атайды.Әкесі — Ман.
Майқы жастайынан ақсақ болды.
Сондықтан да болар Майқы атанғаны және оның 18-атасының да есімі Майқы болған.
Шыңғыс ханның замандасы әрі кеңесшісі.
Ел оны ең беделді адам, әулие деп те атаған, себебі, ол ел тағдыры мен оқиғаларды болжай білген.
Шыңғысханның ұлы Батысқа жорыққа аттанған кезде әскерінің оң қанатын сеніп тапсыратын болған.
Абай Майқы биді 12 бидің санатына қосқан, сонымен бірге ол 1206 жылы Шыңғыс хан моңғолдардың ханы болып сайланған кезде құттықтауға барған 12 ханның бірі көрінеді.Аңыздар бойынша, ноғайлықтар көшіп, Орманбет би қайтыс болған соң, Майқы би қазақтарды үш жүзге бөлген екен.
«Жүз» деген сөз араб тілінен аударғанда «бөлім» деген мағынаны білдіреді.
Үйсіндерді «Ұлы жүз», Қабанүлы Болатқажы бастаған бөлікті «Орта жүз», Алшын бастаған бөлікті «Кіші жүз» деп атады.
Ноғай хандарының бірі — Ахметті (Алаша хан) үш жүздің ханы етіп сайлады.
Бұл бірлестікке барлық 40 рудың өкілдері енген және әр бөлімге айырма белгісі берілді.
Сірө, «Кіші жүзді найза беріп жауға қой, Орта жүзді калам беріп дауға қой, Ұлы жүзді таяқ беріп малға қой» деген мәтел сол кезде шықса керек.
Сондай-ақ, барлық 40 рудың өкілдеріне де өзіндік айырма белгілері берілген.
Үйсіндерге — «жалау», арғындарға — «көз»… Олар (таңбалар) тасқа қашалып салынды.
Бұл тастар тарихта «Майқы таңбасы» (Майқы белгілері) немесе «Нұра таңбасы» (Нүра белгілері) деген атпен қалды.
Мүның соңғысы жердің атауына байланысты қойылған.
Оның көп баласы болған.
Ұзын және Қортық атты ұлдарына көңілі толмайтын.
Сонда таңданған Майқы би: «Жаманнан жақсы туады дегенге сену қиын, бірақ жақсыдан да колынан іс келмейтін жамандар туатын жағдайлар кездеседі», — деген екен.
Халық арасында Майқының бірқатар нақыл сөздері мен ой-толғамдары қалды.
«Майқы би айтыпты» дейтін мақал, нақылға айналып кеткен сондай аталы сөздің кейбіреулері мыналар:“ Алтау ала болса, ауыздағы кетеді,Төртеу түгел болса, төбедегі келеді.Ханның биі ақылды болса,Қара жерден кеме жүргізеді.Би екеу болса, дау төртеу болады.Дауыл болмай жауын болмас,Даулы болған қауым болмас.Егіз ешкі сауын болмас,Екі жалқау ауыл болмас.Естіге айтқан тура сөз,Шыңға тіккен тумен тең.Есерге айтқан тура сөз,Құмға сіңген сумен тең.Ақиық қыран қартайса,Жас жағалтайдан тепкі жейді.Парақор биге ісің түспесін,Сараң үйге кісің түспесін.«Кімнен кім туады?» ”деген сұраққа Майқы би былай деп жауап берген екен:“ Тұлпардан тұлпар туады,Сұңқардан сұнқар туады,Асылдан асыл туады,Жалқаудан масыл туады,Масылдан мал бақпас туады,Тілазардан қылжақбас туады,Таздан жарғақбас туады,Сараңнан бермес туады,Соқырдан көрмес туады,Мылжыңнан езбе туады,Қыдырмадан кезбе туады.
”Майқы би жүздер арасында болып жататын қызу айтыс-тартыстар мен дау-дамайларға да қатысып жүрген.
Ол әрқашан халықтың шешендік сөздері мен мақал-мәтелдеріне сүйене сөйлеген.
Ол халық бірлігін бәрінен де жоғары қойған.
«Бірліксіз — тірлік жоқ» деген аталы сөз де Майқы бидің аузынан шыққан.
Майқы бидің пікірінше, мемлекеттік бірлестіктер халықтың салт-дәстүрі мен әдет-ғұрпы бойынша басқарылуы тиіс.
Ұмыт болған дәстүрлердің де өзіндік мән-мағынасы бар.
Оны қазақтар ғана емес, татарлар, башқұрттар, қарақалпақтар, өзбектер де өз биіміз деп есептеген.
«Түгел сөздің түбі бір, түп атасы — Майқы би» деген нақыл бар.
Майқы би ұзақ ғұмыр сүріп, 120 жасында қайтыс болған.Пайдаланған әдебиет↑ Абай.
Энциклопедия.
– Алматы: «Қазақ энциклопедиясының» Бас редакциясы, «Атамұра» баспасы, ISBN 5-7667-2949-9↑ Оңтүстік Қазақстан облысының энциклопедиясы↑ Отырар.
Энциклопедия.
– Алматы.
«Арыс» баспасы, 2005 ISBN: 9965-17-272-2Тағы рефераттарОйраттарБесшатыр сағанасыБашадар.