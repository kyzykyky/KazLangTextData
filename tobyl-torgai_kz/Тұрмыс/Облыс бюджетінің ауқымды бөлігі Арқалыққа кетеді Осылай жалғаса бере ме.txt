Бүгін облыстық мәслихаттың кезектен тыс сессиясы өтті
Депутаттар Арқалық қаласына бөлінетін бір миллиард теңгеден астам қаржыны мақұлдады деп хабарлайды tobyl-torgai.kz тілшісі ҚазАқпаратқа сілтеме жасап.Жиынға халық қалаулыларынан бөлек облыс әкімінің орынбасары Ерлан Спанов және қоғамдық кеңес мүшелері қатысты
Олар өңір бюджетінен үнемделген қаржыдан түрлі қажеттіліктер үшін 1,2 млрд теңгеден астам ақша бөлді.Облыстық Экономика және бюджеттік жоспарлау басқармасының басшысы Гүлбарам Мұсағазинаның сөзіне қарағанда, 35 млн теңге Қостанай ауданы Надеждин орта мектебінің күрделі жөндеуіне жұмсалады.«Денсаулық сақтау басқармасына 46,8 млн теңге бөлінді
Бұл қаржыға облыстық ауруханаға ангиограф орнатылады
Бұл бағдарлама жедел жәрдем стансасын жетілдіру, шақыруларды қабылдау және өңдеу, көлік мониторингі және диалогты жазу үшін қажет
Кәсіпкерлік және индустриалды-инновациялық даму басқармасына «Еңбек» бағдарламасы аясында қалалардағы кәсіпкерлік бастамаларды қолдауға 131,8 млн теңге бағытталады
Энергетика және ТКШ басқармасына жаңа жылыту маусымын уақытында және апатсыз өткізу мақсатында, Арқалық жылу-энергетикалық компаниясына мазут сатып алуға 1 млрд теңге бөлінді» дейді Гүлбарам Мұсағазина.Облыстық қоғамдық кеңестің мүшесі Сергей Жалыбин Арқалық қаласына байланысты мәселе көтерді
Оның айтуынша, мазут алуға жұмсалатын қаржыны азайту керек.«Неге жыл сайын Арқалыққа мазут сатып алу үшін осынша қаржы жұмсалады? Мазуттан бас тартып, отынның басқа түріне ауысу туралы мәселе қаралып еді
Облыс бюджетінің ауқымды бөлігі Арқалыққа кетеді
Осылай жалғаса бере ме?» деп сұрады Сергей Жалыбин.Қоғамдық кеңес мүшесіне облыс әкімінің орынбасары Ерлан Спанов жауап берді
Айтуынша, Арқалық алдағы жылдары көмірге көшеді.«Жыл сайын жылу беру маусымын өткізу үшін Арқалық қаласына мазут сатып алуға 2,4 млрд теңге қажет
Қазірдің өзінде 900 млн теңге берілді, енді тағы 1,5 млрд теңгедей жұмсалады
Көмір қазандығы құрылысының жобасы әзірленді
2020-2021 жылдар ішінде біз Арқалық қаласын көмірмен жылытудың жаңа жүйесін енгіземіз
Көмірге көшу облыстық бюджетке жүктемені едәуір азайтады» деді облыс әкімінің орынбасары.Депутаттар қаражатты бөлуге бірауыздан дауыс берді.Түпнұсқадағы тақырып: «Арқалық қаласын жылыту үшін 1 млрд теңге бөлінді»