Бүгін торғайлық ұстаз-ақын, ҚР Білім беру ісінің үздігі, «Торғайдың гимні» атанған «Туған жер – Торғайым» туындысының авторы – әкем Ғалымбек Әбілқайырдың туғанына 74 жыл… Осыдан төрт жыл бұрын дүние салғанда егіліп отырып жазған осы бір жазбамды тағы бір мәрте ұсынып отырмын.…Біз үшін асқар тау болған асыл әкеміз өмірі өлмейтіндей көрініп еді-ау… Әкем Ғалымбек Әбілқайыр өз ортасына сыйлы, қадірменді ұстаз еді… Өзекті өртер өкініштісі, өткен шақпен жазып отырғанымда бұл жазбамды
Әке туралы естелік жазамын деген ой он ұйықтасам да түсіме кірмеген еді ғой
Дегенмен, «жазылар естеліктер ол туралы»… Төл нағашым Төлен Әбдікұлы сынды Әкеге арнап повесть жазса да артықтық етпесӨзгелерді қайдам, мен үшін әкем нағыз ақын еді
«Жазушы» баспасынан шыққан «Көңілімнің шуағы» атты жыр жинағы дәтке қуат болып отыр бүгінде
Сағыныш самалы ескенде кітабын парақтап, өлеңдерінен тұшынамыз
Адалдықты, әділдікті қашанда ту етіп өмірден өткен оның әр жырында өмір жолы сайрап жатқандай көрінеді… Кіндік кескен жеріне арнаған бір ғана «Туған жер – Торғайым» әнін еңбектеген баладан бастап шабыттана шырқайды
Бүгінде Торғайда қандай да бір концерттік шаралар өткізілсе, «Торғайдың гимні» атанған әннің шырқалмай қалған кезі болған жоқ
Жастар жағы ұялы телефондарына жазып алып, тыңдап жүр.«Ата-анаңның қадірін балалы болғанда білерсің» деген рас сөз-ау, сірә
Әкемнің қадірін өзім әке атанған соң түсінгендеймін бе, қалай?.
Соңғы рет немересі құлдыраңдап жетіп барғанда, «атаң ауырып қалды ғой
Ақылды болып өс» деп басынан сипап еді-ау… Содан бір аптаға жуық уақыт өткенде кереуеті бос қалды… Табалдырықтан аттаған бойда бірден атасы жататын бөлмеге қарай жүгіретін немересі Сұлтанның да көңілі жабыраңқы
Сәби жүрек бір нәрсені сезетіндей… Бөлмесіне ауық-ауық кіріп-шығады
Әкем теледидар көріп жатқанда пультін алып қашатын әдеті бар еді…Ұзаққа созылған ауруы дегеніне жетті… Бейсенбі күні таңғы сағат жетіде жетпістің желкесіне шыққан әкемізден айырылып қалдық… Қандай өкінішті!Әкем өзге балаларының ішінен маған өзгеше қарайтындай көрінетін
Жазуға ебім бар екенін мектеп қабырғасында жүргенімнен-ақ айқын аңғарып еді
Алғашқы мақаламды жазуыма да түрткі болған еді
Арқалық қаласына алғаш көшіп келген жылы «Қалада екі газет бар екен, бірақ екеуі де аралас тілде
Неге біреуін қазақша шығармайды екен? Осы тақырыпты жазшы» деген еді
Шимайымды оқып, түзетулер енгізген соң, облыстық газеттің поштасына жөнелттім
Осылай деп тақырып қойылған мақалам облыстық «Қостанай таңының» бірінші бетіне жарқ ете қалғанда, төбем көкке екі елі жетпей қалған еді.Кейін білдім, ол мақала қалалық әкімдікте талқыланғанға ұқсайдыАлтынсарин атындағы орта мектепте 11-сынып оқып жүргенімде «Мойындау» деген балаларға арналған бір шағын әңгіме жазғанмын
Байыппен мұқият оқып шыққан соң, төргі бөлмеге барып, сөреде сықия тұрған көп кітапты ақтара бастады
Сірә, өзім жаздым дегенге күдікпен қарайтын тәрізді
«Бұл әңгімені бұрын бір жерден оқыған сияқтымын, – дейді
Біреуден көшіріп алған жоқсың ба?»
«Ендеше, облыстық «Қостанай таңы» газетіне жолдап көр» деді
Ақ параққа маржандай әріптермен жазып, хат арқылы редакция поштасына жөнелттім
Бүгінгідей «көзді ашып-жұмғанша жылдам хабар алдыратын» интернет жоқ
Мен мектеп бітіретін жылы ғана білім ордасына орнатып жатқан-ды
Бірнеше күн өтті, редакция тарапынан қуанышты хабар болмады
Жо, жоқ, марқұм болған журналист нағашым Мылтықбай Ысмағұл бірде қоңыраулатты
Жаңа редакциядағы жігіттермен сөйлескенде айтты, 2-3 күнде жарыққа шығады екен» деді.Облыстық газетте жарияланды тырнақалды әңгімем
Кейін балаларға арналған бірнеше әңгімем осы газеттің әдебиет бөлімінің меңгерушісі, белгілі сатирик-жазушы Дамир аға Әбіштің (ол кезде есімі Дәмер еді) сәт-сапар тілеуімен оқырмандарға жол тартқан еді
Егер қаламын ұштай берсе, болашақта талантты жазушы болатындығында дау жоқ депті және
Қалай қуанбассың? Қалай шаттанбассың? Бұл маған шалқар шабыт сыйлады
Әлгі әңгімем «Балдырған» журналында да жарық көрді кейін.Газет-журналдарға мақалаларым, әңгімелерім жарияланып жатса, әкем «менің атымды шығарып жүрсің» деп ырза болатын.Ауырып үйде жатқанда бар ермегі теледидар көру мен басылымдарды оқу еді
Көбіне мен сан түрлі газет-журналдар әкеліп беретінмін
Қайтсін, іші пыса ма үйде… Өзім қызмет істеген «Нұр Астана» республикалық жастар апталығы, бүгінде «отымен кіріп, күлі болып шығып» жүрген «Сақшы» газетін де қолына тапсыратын едім
Ол әр бетін асықпай парақтап, менің аты-жөнімді іздейтін
Нені қалай жазып жүр екен дей ме.Жоғарыда әкемнің қақ-соқпен жұмысы болмай, әділдік үшін шырылдап, тек ұстаздық жолмен ғана қарапайым ғұмыр кешкенін тілге тиек еттім
Өзі «уысымда – жан рухым, байлығым
Дос тұтқанға құшағым кең, жайлымын» деп жырлағанындай өмір сүрді
Мұны танымал жазушы Төлен Әбдікұлы да айтады
«Ғалымбек ешқандай да қақ-соқпен жұмысы болмай адал өмір сүрді
Байлыққа да, билікке де еш қызықпады
Алланың берген күніне шүкіршілік айтып, қоңыр тіршілік етті
Ешкімге қылдай қиянаты жоқ жан еді» деді марқұмның намазына жиылған жұртшылыққа қаратаРас, қайтыс болған адамның атына жаман сөз айтпайды
Бірақ Төлен ағамыздың айтқанында ақиқат бар
Біз де көзімізге еріксіз жас алдық… Анам байғұс болса да аңырап қалды.Әкем аттай 40 жыл ұстаз болып еңбек етті, бала тәрбиесіне айрықша көңіл бөлді
Бүгінде шәкірттерінің бірқатары ұстаздарының жолын таңдап, мұғалім мамандығын жалғастырып келеді
Қолы қалт еткенде ой өрнектерін жыр кестесіне түсіре білді
Жүрегін жарып шыққан өлеңдері осы облыстық газет бетінде жиі жарияланып тұрды…Негізі, Мұхаммед (сғс) пайғамбарымыздың хадисінде: «Адам қайтыс болғанда амал дәптері жабылады
Мына үш кісінің ғана сауабы жалғаса береді: артынан дұға жолдайтын игі ұрпақ қалдырған, ел игілігіне жарайтын дүние салдырған, артына ілім қалдырған адам» (Сүнән, Ибн Мажә), – деп ілім үйретушінің сауабы екі дүниеде де тоқтаусыз екендігін білдіріп, ғалымдарды сыйлауға, ұстаздарға құрметпен қарауға шақырған.Ендеше, әке аруағы да бір аунап түскен шығар-ау
Артына өшпес мұра – жан жүрегін жарып шыққан жырларын қалдырып, 40 жыл бала оқытқан жанға Алла Тағалаға құлшылық етіп, шарапатыңды тигізе гөр деп тілейміз
Жаны жәннатта болып, қабірі нұрға толса екен дейміз… Мына дүниемен қош айтысқанына да 40 күннен асыпты
Уақыт, шіркін, жүйрік-ау қашанда…Жан жарым, бір жастан асқан Сұлтан атты ұлым бар…Құдай-ау,  ұлым жұрттың балаларындай «папа, папа» деп қиылмайды
Тілі шыққаннан осылай деп атайды мені
Қошақаным, сені тіл-көзден сақтасын Алла
Қайтыс боларынан бір-екі күн бұрын немересі атасының жанына тағы да жүгіріп барды
Бұ жолы төсектен әрең тұрып жүрген әкем оны иіскеп, басынан сипай алмады
Тек нәзік қолынан қысып, кемсеңдедіИә, жалған өмір жалғасып жатыр… Тірі адам тіршілігін істейді.Ұрпағымды жалғастырар сәбиім, қайда болсаң да тек аман болшы! Әкем айтпақшы, «ақылды болып өсші», құлыным!..