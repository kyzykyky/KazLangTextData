Арқалық қаласын жылумен қамтамасыз ету жүйесі өзгеретін болды
Бұл туралы тұрғындарға есеп беру жиынында Қостанай облысының әкімі Архимед Мұхамбетов мәлімдеді деп хабарлайды tobyl-torgai.kz тілшісі.Қостанай облысының Арқалық қаласын жылумен қамтамасыз ету ел қазынасына қымбатқа түсетін
Себебі мазут бағасы басқаларға қарағанда шарықтап тұр
Шағын қаланың жылдық отын қорын жасау үшін республикалық бюджеттен 1 миллиард тенгеден астам дотация бөлінетін
Жергілікті жылу орталығын көмірге ауыстыру мәселесі көп жылдан бері шешілмей келген.«Арқалық қаласын жылумен жабдықтау жүйесі өзгереді
Жылу-энергетикалық орталығын мазут жағудан көмірге көшіру, сондай-ақ, оның тиімділігін арттыру мақсатында жобалау-сметалық құжаттамасы әзірленді
Бұл жобада қазіргі Жылу-энергетикалық орталығы аумағында көмір отынымен жұмыс істейтін 3 бу және 2 су жылыту қазандығы орнатылады
Бұған қоса жаңа қазандық салу қарастырылған» деді Архимед Мұхамбетов.Айта кетейік, құрылыс-монтаж жұмыстары 2020 жылдың желтоқсан айында басталады.Еске сала кетсек, таяуда Президент Қасым-Жомарт Тоқаев Архимед Мұхамбетовті қабылдап, азық-түлік бағаларының өсуіне жол бермеу шараларын қабылдаудың маңызды екенін атап өтіп, Арқалық Жылу энергиясы орталығын қайта қалпына келтіру жұмыстарын тезірек аяқтауды тапсырған болатын.