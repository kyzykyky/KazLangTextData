ҚР Премьер-Министрі Бақытжан Сағынтаев мырзағаөнеркәсібі министрі Бейбіт Атамқұлов мырзағаТорғай елі халқы атынан Наразылық арызҚұрметті азаматтар! Қазір Президентіміз Нұрсұлтан Әбішұлы Назарбаев Үкіметке, яғни Сіздерге бар билікті берді
Сондықтан ол кісіге арызданбас бұрын осы бір шұғыл шаруамызды алдымен Сіздерге жолдап отырмыз! Біз бұл арызды қазақтың қара шаңырақтарының бірегейі, ұлы ұстаз Ыбырай Алтынсаринның, ұлт ұстазы Ахмет Байтұрсыновтың, «Оян, қазақ!» деп жар салған Міржақып Дулатовтың, қайраткерлер Әліби Жангелдин мен Амангелді Имановтың және де көп қазақ арыстарының туып-өскен жері, ұлы қайраткер Әлихан Бөкейхановтың тұңғыш рет «Алашорданың» шаңырағын көтерген елі – тарихи Торғайдан жазып отырмыз
Бізді бұлай жедел арыздануға себепкер қылған, бүкіл Торғай халқын шошындырған мына бір өте сорақы әрекет
Сіздерге қарайтын «Бәйтерек» бірлескен кәсіпорнының атқарушы директоры Ерден Ибраев деген азамат Ресейдің «Роскосмосынан» бір орысты алып келіп, біздің аудан орталығы Торғайдан 20 шақырым жердегі Шөптікөл қоныс орнын «Союз-2» ракетасының бірінші сатысының қалдықтарын тастайтын алаң ретінде пайдалануға, полигон етуге жер сұрауда
Оның сыртында олар тағы да 100 гектар жер алмақшы дегенді естіп жатырмыз
Бұлар көптен бері осы біздің Торғайдан 40600 гектар жерді осындай полигонға алған
Сол жерге ракета қалдықтарын тастап жатыр
Ол жер Торғайдан 80 шақырымдай жер
Бірақ Торғай халқымен ешкім санаспады
Енді Торғайдан 20 шақырым жерді алмақшы
Бұл деген масқара зорлық емес пе?! Ерден Ибраев деген азамат аудандық газетке  «Жерлестер, Сіздердің қолдауларыңызды өтінеміз» деп үлкен мақала жазған болатын
Ол мақаласында: «Ракета қалдықтарынан еш зиян жоқ, 400 кг-дай отын қалдықтары ғана түседі
Зымыранның бірінші сатысы – 15 (он бес) тонна, ұзындығы – 19,6 м, ені – 2,6 м
Бөлінетін бөлшектер, құлаған конструкциялар аудан сыртына шығарылып жойылады, шұңқырлар мен жермай төгілген жерлер қайта қалпына келтіріледі
Әрине, ракета ұшыруға дейін бірнеше тәулік бұрын хабарлауға, болжалған құлау аудандарында тұратын халықты жұмылдыруға және уақытша орналастыруға байланысты көп жайсыздықтар болады
Бірақ оның бәрін біз өзіміз, «Бәйтерек» АҚ шешетін боламыз» деп жазған болатын
Және де «Сіздерді осы жерден айырып, басқа мемлекетке беруді ешкім қаламайтынын растаумен бәріңді жайландырамыз» деп жұбатады
Бізді, Торғай халқын бұл мырза ақымақ көріп алған
Ал біз, Торғай халқы бұған бүтіндей қарсымыз
Зымыран қалдықтарын тастауға ешқандай жер бермейміз
Ал, алмақшы болған 100 мың гектар жерді алуларына да қарсымыз
Бүкіл Торғай халқы қарсы, бәрі де ашынып, дүрлігуде
Оларға ақсақалдар басу айтып тоқтатуда
Жақында ғана сондай зымыран қалдықтарынан Қарағанды облысында 10 мың гектар жер өртеніп, екі адам қаза болды
Бұрын да «Роскосмостың протондары» қазақ жеріне талай құлап, ойрандаған болатын
Тіпті, 600 (алты жүз) тонна гептилмен аспанда бомба жарған
Оған Ресей жағы көк тиын да төлемеді
Сондай сорақы апаттар болып жатқанда, біз тура Торғайдың жанынан зымыран қалдықтарын тастайтын жер сұрауды нағыз қазақ еліне, қазақ халқына, әсіресе, Торғай халқына тікелей жасалған қастандық деп білеміз
Біз, Торғай халқы бұларға қарсы екенімізді қанша айтсақ та, қайта-қайта келуді қояр емес
Біз олардан «Торғай халқы келісті» деп жалған айтып, ойларын іске асырмақ па деп күдіктенеміз
Сондықтан да, құрметті азаматтар, қазақ еліне, қазақ халқына жандарыңыз ашитын азамат болсаңыздар, мына сорақы әрекетті тоқтатыңыздар! Торғай елін, жерін зымыран қалдықтарын тастайтын полигон жасауға сұрау түгілі, тіпті ойға алуға тыйым салсаңыздар екен
Ерден Ибраев деген азаматты қазір бүкіл Торғай халқы қарғап, лағынет айтуда
Бұл арызға Торғай елінің бір ақсақалы Рахым Рыскелдиннің шығарған өлеңін қосып отырмыз
Оқыңыздар, ойланыңыздар! Сіздер тез арада бұл әрекетті тоқтатар деп сенеміз және осы арызға қолымызды қоямыз.Құдай-ау, мынау хабар неткен жаман,Аз ба еді қойғаны елді қаңыратып,Туды ма ұлттан билік кеткен заман?Қараңдаршы, ей, халқым, азаматтар,Бұрын берген Ресейге 40 мың гектар,Алмақ және Ресейге 100 мың гектар,Тағы қылмақ Торғайға туралар зарОнсыз да толған зымыран ен даласы,Халықтың бастан асты шер-наласы,Торғайдан басқа жер жоқ па, сен қарашыҚазақтың бос жатыр ғой кең даласыБұл Торғайдан халықты көшіру ғой,Байлықты жинап жерден миллиардтапТорғайды қорлама әрі санаң болса,Алғанда азат елдік, Тәуелсіздік,Тіпті аздып, полигон боп көзді сүзіпТорғай елі әз Шақшақ Жәнібектің,Тыңдаңдар, қарсылықты сөзді біздіңАлашқа биыл жүз жыл болған шақта,Масқара ол, мазақ болу жау мен жатқаТаптар ұлттық намысты, жотаны бұлҚарт Торғай – қасиетті атамекен,Қарсы айтсақ полигонға қата ма екенСемейді Кеңес кетті қанжоса ғып,Торғайды қандау кеп тұр полигон ғыпҚорлауға қос шаңырақ жата ма екен?!Торғайға келгенде істің шата бәрі,Қорламаңдар, Торғайдың киесі бар,Торғайдың елін, жерін қорлағандар,Болғанда бостан, теңдік – бас армандар,Торғайға келмесін лаң бас амандарБолсаңдар елім деген ер азаматтар,Торғайда лаң полигон жасамаңдар!Ерлері қазақ ұлттың, сүйікті елдің,Тыңдаңдар, зар тілегін күйікті елдіңКөрген мыңдап өлгенін киіктердің,Наразылық хатқа барлығы 138 адам қол қойдыЖауабын мына мекен-жайға хабарлауларыңызды өтінеміз: Қостанай облысы Жангелдин ауданы Торғай селосы