Уақытша үкі­мет­­­тің басқару органы «Уч­ре­дительное собрание» («Ко­муч»)  мүшелерімен кездесу­ге­ Алашорда атынан 1918 жыл­дың шілде айында Семейден Ә.Бөкейханов пен Ә.Ермеков, Түркістаннан М.Шоқай, Батыс­тан У.Танашев төртеуі Самарада бас қосады
Бұлар «Комичпен» келіссөз жүргізді
Нәтижесінде, 20 қыркүйекте Уфада Уақытша үкімет жанынан Алашорда Ке­ңесі ашылды.– Әнес Төлендіұлы, сізді көзіқа­рақты қауым алаш тақы­ры­бында айтары бар тұлға деп біле­ді
Сұрайын де­генім –  Алаш­орда ық­палы қазақ дала­­сын толық қам­ти алды ма?– Қазақстанда Алашорданың ық­палы басым үш аймақ бол­ды.­­ Табаны – Торғай, өзегі – Семей, жұ­­лыны – Жымпиты
Тор­ғайда Ахмет Байтұрсынов пен Міржақып Дулатов болды
Семейде Әлихан Бөкейханов, Әлімхан Ермеков, Халел Ғаб­басов, Райымжан Мәрсеков сынды мықтылар топтасты
Үшіншісі – Ба­тыстағы Жымпитыда Халел және Жанша Досмұхамедовтер бастаған қайрат­керлер бас қосты.Мәселен, 1918 жыл­дың нау­рыз айында Халел мен­­ Жанша Досмұхамедовтер Алаш­орда үкі­­ме­тінің Семейдегі басшы­сы­ Әли­хан Бөкейхановтың тапсыр­масымен Мәскеуге барып, Халық Ко­мис­сарлары Ке­­ңе­сінің төрағасы Ле­нин­­нің қа­былдауында болып, сонымен қа­тар Ұлт істері жөніндегі халық комиссары Сталинге жолыққан.–  Досмұхамедовтер Мәскеу­ге қан­дай мақсат көздеп барды?­– Мақсат айқын, халықтар өзін-­өзі дара билеу құқығын та­лап етуі заңды деп түсінген алаш­тықтар әуелі автономия мәселесін шешуді қолға ал­ды
Әуелі өкілдер Ленин мен Ста­линге 1917 жылы желтоқсанда өт­кен ІІ Жалпықазақ сиезінің «Ав­тономия құру туралы» қау­лы­сын табыс етті
И.Сталин қау­лымен танысып, наурыздың 19-ы күні Семейдегі Алашорда бас­шылары Ә.Бөкейханов жә­не Х.Ғаббасовпен телефон арқылы сөйлесті
Мұнда автономия мәселесі талқыланды
Осы­ телефон-сұхбатта айтылған дү­ние­лер қазақ тіліне аударылып, алаштың көз-құлағы саналған «Сарыарқа» газетіне жарияланды.– «Сарыарқа» газетіне қазақ тіліне аударылып жарияланған мә­тін­­де не айтылған?– Газетте жарияланған мәтін­ге­ қара­ғанда кеңестік көсемдер 1917­ жы­лы желтоқсанда өт­кен Жалпы­қазақ жиынының қау­лы­сымен терең танысқаны бай­қалады
Бірақ олар алаштықтар тарапынан «Кеңес үкіме­тіне еш­бір қарсылық болмау керек»,­ де­генді алға тарта отырып, тіпті авто­номияға келіскен жағ­дайда:  «Ол тап­тық автоно­мия болсын
Билік басында большевик­тер отырсын
Әуел бас­тан келісіп ала­йық, ұлтшылдар ау­лақ жүр­сін!» деген шарттарын­ ұсы­ныпты.Жал­пы, алаш тақырыбына бойлау үшін сол дәуірде алма-кезек құйқылжыған сая­си оқиғаларды да білу керек
Өйт­кені Алаш қай­раткерлерінің арман-аң­сарын Ре­сейде пайда болған саяси-әскери топтар бәрі де өз мүддесі үшін пай­даланғысы келіп, жан-жаққа тарт­қылады…– Мысалы, алаштықтар боль­­ше­виктермен келісе алмай жат­­қан тұста, Уфада Уақытша үкі­мет орнады
Оның басқару органы «Учредительное соб­рание» дейтін құрылды
Олар: «Қа­зақтарға арнап 81 депутаттық орын бөліп қойдық
Түбінде сен­дер­ге автономия береміз!» деп дәмелендіреді.–  Алаш қайраткерлері осы тұста Уақытша үкімет жағына ойыс­қан сыңайлы…– Әрине, Уақытша үкі­мет­­­тің бас­қару органы «Уч­ре­дительное соб­­ра­ние» («Ко­муч»)  мүшелерімен кез­­десу­ге­ Алашорда атынан 1918 жыл­­дың шілде айында Семейден Ә.Бөкейханов пен Ә.Ермеков, Түр­кістаннан М.Шоқай, Батыс­тан У.Танашев төртеуі Самарада бас қо­сады
Бұлар «Комичпен» к­еліс­сөз жүр­­гізді
Нәтижесінде, 20 қыркүйекте Уфада Уақытша үкімет жанынан Алаш­орда Ке­ңесі ашылды
Осы жиын­­­­ға Ә.Бөкейханов, А.Бірімжанов, М.Тынышпаев, М.Шоқай, У.Танашев бас­­­татқан 172 адам қа­тысып, олар «Батыс Алашорда Семейдегі орта­лыққа бағынады, бірақ төтенше жағ­дайда өз бе­тінше әрекет жасауға құқылы» де­ген қаулы қабылдады.Сонымен қатар, «Комуч» Шығыс Алашорда әскеріне 2 млн сом ақша, 3000 әскерге киім-кешек, қару-жарақ берді
Осы­ның бәрін Ә.Ермеков артып-тартып, Семейге алып кетті
Ал  Батыс Алашордаға  2000 мылтық, 37 пулемет, 2 зеңбірек, 2 автомобиль  берді.(Алаш қаласының ХІХ ғасырдағы көрінісі)– Осы қару-жарақтарды пайдаланып алаштықтар әс­кер-милиция, яғни елді қор­ғайтын жасақ құруға талпындыЖоғарыда айт­қа­ны­мыздай алаштықтар Алаш­ор­да қарулы күштерін құруға кө­мек көр­сету мәселесі бойын­ша Самара­дағы Құрылтай жина­лысының коми­тетімен келіссөз жүргізді
Бұл істің басы-қа­сында Алаш көсемдері Ә.Бөкей­ханов, Ә.Ермековпен бірге патшалық Ре­сейдің әскери  қызметкері Xамит Тоқ­тамышев та жүрді
Бұ­лар Семейде Шығыс Алаш әс­керін жасақтауды қолға алды.Бірақ менің пайымдауым бойынша, сол кезде алаштықтар аты айтып тұр­ғандай Уақытша үкі­метке сеніп жүріп уақыттан ұты­лып қалды
Екі ортада большевиктер күшейіп кетті
Олар Орынборды жастанып жатқан Колчакты қуып шықты
Келесі қарсы тұрар күш Деникин мен Жайықтағы Толстов отрядын жойып, Түркістанды толық ба­ғындыру мақсатында «4-ші Түр­кістан майданын» ашты
Май­данға барлық қару-жарақты үйіп-төгіп берді
Сөйтіп  Фрунзе бас­қарған алапат күш дүниені басып-жаншып Оңтүстікке қарай жыл­жыды.Обалы не керек, бұлармен Батыс Алаш әскерлері кәдімгідей соғысты
Батыс Алаш әскеріне «Темір, Ойыл, Електен қызылдарды өткізбеңдер!» деген тапсырма жүктелді
Алғашқы соғыс 1919 жылы Жымпитының те­рістігінде — Аққаты өзенінің жаға­сын­да өтті…– Бірақ Фрунзе басқарған 4-ші­ Түркістан майданы же­ңіске жетті
Сөйтіп жең­ген жақ жазалау шарасын жүр­­гіз­ді ғой?– Фрунзе «Алаш әскерін оң­дырмай жазалаймын» деп қатты шүйліккен
Дәл осы сәтте Ахмет Бай­тұрсынов араласып, жа­нын салып «алаштықтарды жаза­ламауға» Фрунзені көндірген
Бәкібаев деген адамды жіберіп, Алаш әскерилерін де сабырға шақырған
Халел Досмұхамедов Елек қаласында Фрунземен жа­сырын кездескен
Сөй­тіп 1919 жылы 10 желтоқсанда Орын­борда алаштықтар мен Фрунзе ке­лісімге келген
Алаш әскерінің атын өзгертіп «Қызыл коммунарлар отряды» деп атаған
Содан кейін Казревком тек Ба­тыс қана емес, бүкіл Алашордаға ке­ші­­рім жариялады– Дұрыс айтасыз, Әнес аға! Ба­­тыс Алаш әскерилерінің тағ­­дыры осы­лай шешілді
Ка­питан Тоқ­тамышев бастаған Шы­ғыс Алаш әс­кер­­­­лері жайлы көп жазылды, бұдан ел-жұрт құлағдар
Сөз басында өзі­ңіз айт­қандай, Алаштың та­баны — Тор­­ғай жерін­дегі Алаш әс­керлері жай­­лы қыс­қаша хабардар етсеңіз?– Алаш әскері тарихында ең бір күрделі оқиға болған жер осы Торғай топырағы
Өйткені бұл өлкеде А.Иманов басқарған 4-ші қызыл әскер полкі болды
Оның үстіне әкеліп Міржақып атаң 4-ші Алаш полкі дегенді құр­ды
Бұдан басқа Қостанай жақта Колчакқа қарсы қызыл пар­тизандарды ұйымдастырып, Мәс­кеу жақтан қару-жарақ алып отыр­ған Таран отряды тұрды.Торғайдағы қызыл әскерлерге орта­лықтан қару-жарақ жеткізіп беруші адам – Әліби Жангелдин
Әлекең 1918 жылы 20 шілдеде мол қару-жарақпен Мәскеуден теміржол арқылы шығып, 1 тамызда Астраханға келеді
Содан 21 тамыз күні екі желкенді кемемен Каспий арқылы Алек­сандровскіге, одан Құланды ара­лы арқылы Бұзашыға келіп, Жан­дауыр мүйісіне жүктерін түсіреді.Ойдан-қырдан құралған әс­керлер Маңғыстаудың жерін көріп «қу далада  қаңғырып өлер жайымыз жоқ» деп, бүлік шыға­рып, келген кемелерімен қайтып кетеді
Жағада жалғыз қалған Әлі­би порттың коменданты, уақыт­ша үкімет өкілі, полковник Ос­пан Көбеев­ке келеді
Осы­лай да осы­лай, мына қару-жарақты Торғайға жет­­кізуім керек деген.Оспан далалық адайдың болысы Тобаниязды шақырып алып көмек­тесу қажетін ұқтырған
Тоба­нияздың арқасында Әлекең ел­ден түйе жиып, оған қару-жа­рақ артып Шалқар – Мұғалжар – Ырғыз арқылы Торғайға тарт­қан
Жолай Шалқарда Ахмет Бай­тұрсыновпен құ­пия кездесіп, Ахаң­ды Ұлттар істері жө­ніндегі Ха­лық Комиссариаты Қазақ бөліміне қызмет жасауға көндір­ген
Ахаң осы қызметін пайдаланып, Фрунзенің тілін табу арқылы жоғарыда Батыс алаштықтарды құтқарып қалған жоқ па…Қысқасы, Торғай өңірінде кеңестік билік орнаған тұста Міржақып басқар­ған 4-ші Алаш полкі кіммен соғысарын білмей тағы да далада қалып қояды
Олар осылай қиналып тұрғанда Мәс­кеуден алып-ұшып Ахаң жеткен
Мір­жақыппен сөйлесіп, 4-ші Алаш полкын, «4-ші Қызыл әскер полкы» деп атын өзгертіп, Аманкелдінің сарбаздарына қосып кеткен… Алаш әскерлерінің қысқаша тарихы осылай, қарағым!