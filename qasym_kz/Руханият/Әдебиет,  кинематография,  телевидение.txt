Кинематография, Телевидение… Індете үңілсек, сана-сезім мен көзқарас қалыптастыруға келгенде таптырмайтын құрал.
Қазіргі Рухтар теке-тірестігі бірде ашық, енді бірде астыртын жүріп жатқан кезеңде, олардың қоғамдық-саяси өмі­рі­міз­де алатын орны ерекше.
Сондықтан, Әдебиет, кинематография, телевидение бәсекелестігі мен тайталасы – қай уа­қыт­тан бері де жүріп келе жатқан құбылыс.
Олардың бірі ал­ды­ға кетіп, екіншісі артта қалды, тіпті, үшіншісі «өлді» деген қо­ғам­дық ой-пі­кір­дің өзі де «мың өліп, мың тірілген».
Соған қа­ра­май, на­ғыз қа­сиет­ті өнердің қай саласы болмасын бүгінде өз­де­рі­нің қал-қадерлерінше өмір сүріп, қоғамдық-саяси, ең бастысы, мо­раль­дық-адами, ар-ождан – Иманға негізделген қарым-қа­ты­нас пен мінез-құлықты қалыптастырып келеді.
.Бірақ, басын ашып алатын бір жай, олардың арасында да адамдар секілді заманына қарай бейімделгіш – хамелеон жеке ав­тор­лар­дың немесе шығармашылық топтардың мақсат-мүд­де­сін­де­гі творчестволық іс-әрекеттерге орай жоғары-төменді, аумалы-төкпелі, ұшпалы-қонбалы бағы жанып, мейманасы асып тұратын кезек-кезеңі болып тұрады.
Әсіресе, ол қоғам мен адам, табиғат арасындағы қалыпты да ырғақты байланыс бұ­зы­лып, мемлекет және үкімет, оның қызметкерлері – шенеуніктер мен қа­ра­па­йым адамдардың қатынасындағы алшақтық анық көз­ге ұрып, олардың ара-жігі алыстаған сайын қатты бай­қа­ла­ды.
Сөй­тіп, жеке творчество иесінің тояттануы мен ләззаттану прин­ципіндегі ниет-құлық, мещандық сана-сезімнің көрінісіндегі Әде­биет, Кинематография, Телевидениелік Рухани есірткіге пара-пар шығармашылықтың тауар-өнімдері пайда болады.
Ал, қоғамның қозғаушы күші – адам болса ар-ождан мен иманнан ада, ұрпақ байланысындағы өнегелілікке жат кітап пен кинематография, телевидение бағыт­-бағдарларының құр­са­уын­да қалды.
Оларға қазір тосқауыл қоятын бір-ақ жол бар, ол – заң мен құқықтық органдар.
Парламент пен Үкімет би­лі­гі­нің жөн-жосықты, жөнге қойылған іс-әрекеті ғана.
Болмаса, олар көктен түскендей көретін, өздері еш еңбек сіңірмеген демократия мен сөз бостандығын, ерік еркіндігін қажеттері келгенше пайдаланып жатыр.
Міне, осыдан келеді де жабайы, еш­қан­дай да рухани құндылығы жоқ, уақытша кезең-кездің кітабы жазылып, кинематография мен телевидение шығармалары экрандарда көр­се­ті­ле­ді.
Олар үшін демократия, сөз бостандығы, ерік еркіндігі перде де, жасап-жазып жатқан кітап, кинематография және телевидение шығармалары – ләззаттану мен тояттану, уа­қыт­ша рухани рахаттану өнімдерінің көзі.
Бүгінде кітап полкаларымызды, кино телеэкрандарымызды жаулап алған жалпы­халықтық жабайы да мән-ма­ғы­на­сыз құн­ды­лық­тар соның айғағы.
Қазақстанның ұлттық қа­уіп­сіз­ді­гі­нің негізіне нұқсан келтіріп, оны шайқайтын да солар.
Қо­ғам­ның қозғаушы күші – адамның сана-сезімі аталған «есірткілерден» уланған тұстан, үлкенді-кішілі қоғамдық та, адамдық та, ұлт­тық та, мемлекеттік те дәрежеде жемқорлық пен қылмыс бе­лең алады.
Олардың өздерінің стратегиясы мен тактикасы бар.
Олар өздеріне кедергі келтіретін күштердің іс-әрекеттеріне қа­рай бағыт-бағдар, мақсат-мүдделерін өзгертіп, хамелеон кейіпте құбылып отырады.
Қазір қоғамдық қатынаста «жалпы­халықтық құндылық», «глоболизация» (экономикада да, саясатта да, мәдениетте де, өнер­де де, шығармашылықта да), «әлем азаматы», «искотипные потребители товаров» деген термин-ұғымдар айналысқа түсіп жүр.
Бізге Рухани тұтастықтың көзі – Әдебиет, кинематография, телевидение саласындағы ең қауіптісі, сол «глоболизация» мен «искотипные потребители товаров» ұғымдары.
Олар қайда, қай жер мен елде болмасын, со жер мен елдегі дәс­түр­ді күй­ре­ту­ші күш ретінде ерекше рөл атқарып келеді.
Бір кездегі еуропа мен америкада пайдаланылып, бүгінде таң­сық болудан қал­ған бұл термин-ұғымдар қазір біздің еліміздегі, айта берді, ТМД елдеріндегі қоғамдық өмірде айналымға түс­ке­лі де біраз жыл.
Өйткені, олар авторды тауар өн­ді­ру­ші көреді де, оның шығармасын тауар санайды.
Естеріңізде болса, сонау Кеңес Одағы кезіндегі жоспарлы әлеу­­мет­­тік-эконо­микалық, қоғамдық-саяси бағыт-бағдардағы идео­ло­гия мен идея нұрлы социализм қоғамын құруға күшті ық­пал етіп, болашақ коммунизмге деген берік сенім тудырған жоқ па еді.
Ал, енді жаңа қоғам орнап, қайта құру басталғаннан кейін, тә­уел­сіз­дік пен егемендікке қол жеткізген кейбір реформаторларымыз, неге екенін қайдам, нарықтық экономика кезінде со идея мен идеологияны біржақты социализм мен ком­му­низм­нің атрибуты деп түсініп, Әдебиет, Кинематография, телевидениеге атүсті қарай бастады.
Сөйтіп, олар қоғамдық-саяси және әлеу­мет­тік-экономикалық, айта берді, мәдени-әдеби процестің қоз­­ғау­­шы күші, Карл Поппердің «Открытое общество и его враги» кітабында түжырымдағандай, «Деньги – это один из символов, а также и одно из проблем открытого общество» деп тү­­сі­­ніп, бір кездегі жалпыхалықтық интернационализмді бү­гін­де патрио­тизм ұғымының алмастырғанын жете біліп, сезінбейді.
Оның арғы жағында, кітапта көрсетілгендей «…за них (теңгені айтып отыр.
– А.Ә.) можно купить политическую власть» деген ой жатыр.
Содан келді де, халықтың сана-сезімі мен көз­қа­ра­сын қа­лып­тас­ты­ра­тын нағыз шынайы Әде­биет, кинематография.
телевидение екінші планға ысырылды.
Сөйтіп, қо­ға­мы­мыз­да ұлт­тық иммунитет пен патриотизмнен ада мар­ги­нал­дық Әде­биет, Кинематография, Телевидение етек ала бастады.
Олар­дың негізі – дәстүрді, табиғи  болмысты күй­ре­ту ар­қы­лы қас-қағым, белгілі бір мезгіл-уақытта ғана лә­зат­та­на ра­қат­та­ну­ға, көңіл мен көз қандыруға қаланды.
Сөй­тіп, мән-ма­ғы­на­сыз, рухани «азыққа» айналған Әдебиет, кинематография, телевидение дүниеге келді.
Міне, осы тұстан «жаңа қа­зақ­тар» мен төң­ке­ріс­шіл реформаторлар арасында нарықтық экономика барысында қоғамдық өмірді түтастай қайта қараймыз деген аңғал да қате түсінік-пікір қалыптасты.
Олардың ескермеге-
ні – тәуелсіз де егемен мемлекетті азаматтық және ұлттық патриотизмсіз құ­ру­ға болмай­тындығы еді.
Бүгінде Әдебиет, Кинематография, Теле­видениенің «қол­да­ры­нан» бәрі келеді.
Олар Сізді, тіпті, қоғамды да, мемлекетті де, үкіметті де, олармен қоса жеке адамдарды да басынан аяғына дейін «ластап», керісінше, араға уақыт салып қайта «тазалай» да алады.
Оның сыры шынайы Әдебиет, Кинематография, телевидениелік шығармалар жасаудың орнына, жалған сенсация қууда.
Оларда ұлттық, мемлекеттік, қоғамдық мақсат-мүддеге қарағанда қалта толтырып, ләззаттану мен тояттану, әрісі ра­қат­тану принципінде өмір сүріп, ерекшелене отырып, ұлттан қол үз­ді­ру­ге соқтыратын жекешелендіруге құрылған өмірлік кредо басым.
Жалпы, Әдебиет, Кинематография мәңгілік те, телевидение – уақытпен бірге туып, бірге «өлетін» процестің көрінісі.
Соң­ғы­сы­ның «бүгінгі күнмен» жасалынатыны да сондықтан.
Оған қа­шан, қайда, қалай деген сұрақ қойылуының да сыры сонда.
Сон­дық­тан, ол өмірден көшіріп, «копировка» жасаушы күш­ке ие де, ал, Әдебиет, Кинематография – көктен түскен төрт кі­тап­тай адам жанын тәрбиелеп, өнегелілік пен Имандылыққа үй­ре­те­тін құ­бы­лыс­тар.
Телевидениені қазір видеогазет те, суретті радио да, электронды бұқаралық ақпарат құралы да деуге болады.
Яғни, оны күнделікті қоғамдық өмір ағыны десек, ал, на­­ғыз Әде­биет, Кинематографиям мәңгілік сана-сезім ағы­ны дейміз.
Нағыз Әдебиет, Кинематографияда көркемдік пен образ басым болса, Телевидениеде көз бен көңіл аулайтын қоз­ға­лыс басым.
Әрине, бұл жерде аталған өнер салаларының кей кезде демократия, сөз бостандығы, ерік еркіндігі деген қасиетті ұғым­дар­ды жамылып, қоғамдық өмірімізді жайлаған жағымсыз жай­лар­дың жаршысы болып жүргенін несіне жасырамыз.
Оның сыры Әде­биет, Кинематография, Телевидениелік шығармалар тудырып, жасаушылардың оларға нарықтық экономика өнімі ре­тін­де қа­ра­уын­да.
Немесе Телевидениеде жарнамашы, саясатшы, де­­пу­­тат­­қа кандидат болушы көрерменді сатып алушы не сайлау­шы ғана деп сезіп-білсе, Әдебиет, Кинематографияда оқырман мен көріп қабылдаушыны уақытша рухани «рахаттанушы» кө­­ре­­ді.
Сөйтіп, олар өздерінің Рухани кеңістік қорғаушылары еке­нін елеп-ескермейтін күйге жеткен.
Сондықтан, егер Әде­­биет, кинематография, Телевидениені қалталы ақшамен бас­­қа­­ру­­ға болады деп ойлайтын саясаткер, не бизнесмен, болмаса коммерсант болса қатты қателеседі.
Иә, Әдебиет, Кинематография, Телевидениеде уақытша қар­жы-қаражат қорын жасап алуға болар, бірақ, онымен мәң­гі­лік байып кетуге еш болмайды, Олардың – шы­ғар­ма­шы­лық ие­ле­рі­нің кейбіреулерінің, әсіресе, оның ішінде дилетант-гра­фо­ман­да­ры­ның мазохизм (жыныстық қатынас тү­рі­нен бұзылған адам) дертіне ұрынып, оқырман мен кө­рер­мен­нің обалына қалып, айта берді, ұрпақ тәрбиелеудегі жа­уап­кер­ші­лік­сіз­дік­тің етек алуы да осы тұс.
Сондай-ақ, оларға мемлекет, үкімет, қоғам ұс­тан­ған эко­но­ми­ка­лық жөне саяси бағыт «жаман», соған ден қо­йып, бой алдырған ұлт пен халық та «жаман».
Олардың жа­са­­ған, жасап жатқан дәстүрлі тарихы да «жаман»… Қойшы әй­те­уір, олар үшін бәрі жаман, тек өздері ғана жақсы… соларды жазып, соларды экранға шығарып «насихаттайды».
Яғни, олар – өз іші­міз­де­гі өзімізді жоққа шығарушы эмигранттар.
Қыс­қа­сы, Б.Мо­мыш­ұлы, Ғ.Мүсірепов, берісі Ж.Молдағалиев, Ш.Сма­қан­ұлы секілді жақсы мағынадағы именіп, аяқ тартып жүретін тұл­ға­ла­ры­мыз­ды қалыптастыра алмай жүрміз.
Бүгінде бізге өзіміздікіне қарағанда өзгенікі таңсық.
Кітап дү­ке­ні­міз­де орыстың ортанқол жазушысы Э.Лимоновтың қыз­те­ке, нәпсіқұмар туралы «Я Эдичка» кітабы, кино-телеэкрандарымызда «Курочка Ряба» мен кескін-кейіпсіз «черепашка ниндзя», латынамерикасының өздерінде таң болудан қалған телесериалдары… Осынау бір рет оқылып, ары кеткенде үш-төрт ай қолдан-қолға, экраннан-экранға көшіп жүретін Әде­биет, кинематография, Телевидение шығармалары қай сана-сезімімізді қалыптастырып, қашанғы мәңгілік Рухани азық болады дейсіз… Сонда, өзіміздің әдеби, кино-телеклассикамызға айналып кеткен кино, спектакль, мультфилімдеріміз қайда? мысалы, «черепашка Ниндзяның» орнына «Қарлығыштың құйрығы неге айыр?» мультфильмін неге қайта-қайта көрсетпеске? Құ­дай­ға шү­кір, ондай мультфильмдер бізде көп болмаса да бар­шы­лық қой.
Олар тақиямызға тар ма?
Әдебиет, Кинематография, Телевидение қызмет етуге тиісті, қызмет ететін, болмаған жағдайда қызмет етіп жүрген ұлт­тық сана-сезім – жатырлас, қарындас секілді ешқандай са­рап­тау­ға келмейтін, сарапшыға бағынбайтын адамның алтыншы се­зі­мі.
Ол не болу керек, не «өліп» – өмірден өткенге келетін жоқ­қа тән қадір-қасиет болуы тиіс.
Ал, оны тәрбиелейтін, қалғып кетсе оятатын, «өлсе» тірілтетін сол Әдебиет, кинематография, телевидение.
Осы үшеуі қандай болса ұлтымыз да, оның ішін­де жалпы қазақстандықтар да сондай болады.
Телевидениеден теленарық жемісі – сапасыз теле­өнім­дер­ді көріп, дүбәра тележурналист, не филолог, болмаса әртіс, тіпті, ары кеткенде со телевидениенің арғы-бергі жағында жүр­ген қыз­мет­кер­дің шалажансар хабарларына қынжыласың.
Олар­ға қоса, «Бабье царство» секілді әйел мен еркек жанының қа­сиет­ті де қас­тер­лі сезімдері мен қарым-қатынастарын жөн-жо­сық­сыз, қыздырма-қызыл сөзге арқау ететін хабары тағы бар.
Осы хабар жүргізушілерінің үш-төрт адамды жинап алып, мәні жоқ қа­зан-ошақ басында айтылатын жайлар төңірегінде те­ле­сұх­бат жасап отырғандарын көргенде жұртты аяйсың.
Міне, те­ле­на­рық ық­па­лын­да­ғы телеөнімнің көрінісі осы.
Сондықтан, Әдебиет, Кинематог­рафия, Телевидение мән-ма­ғы­на­сыз жеңіл ойнақылықтан, ұшқалақ та уақытша әсіре-әсер­ден ада болып, нағыз көркем образды, әрі бейнелі болғанда ғана ұлттық, мемлекеттік, қоғамдық идея мен идеология ма­те­риал­дық әлеуметтік-экономикалық, мәдени-саяси оң жемісін береді.
Әйтпесе, Әдебиет, Кинематография, телевидениеде пайда болған «бұқаралық көңіл көтерушілер» ешкімді де ұш­пақ­қа шығармайтыны бесенеден белгілі жайт.
Сосын, ұлт қа­шан­да да жай қарапайым оқырман не көрермен болып қалмауы керек.
Ол өзін сол өзі тұрып жатқан жер мен елдің бір бөлшегімін деп сезіне білуі тиіс.
Ондай болу үшін шын мәніндегі ұлттық Әде­биет, ұлттық Кинематография, ұлттық Телевидение ауадай қа­жет.
Солар ғана бізді Рухани экспансиядан сақтап қала алады..Дереккөз: «Ақиқат» журналы.