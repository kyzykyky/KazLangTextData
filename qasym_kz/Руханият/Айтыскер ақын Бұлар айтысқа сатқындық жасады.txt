«Парасат» орденінің иегері Әселхан Қалыбекова «Рейтинг» газетіне сұхбат беріп, бүгінгі айтыс өнерінің қатысты өз пікірін білдірген екен.
Ақынның айтуынша, қазір айтыс төңірегінде жүрген ел ағалары оны шоуға айналдырамыз деп қадірін қашырып алған.
Тіпті ақынға сахнаға алдын ала келісіп шығу туралы ұсыныс та түскен екен. .«Жалпы мен біреудің айтқанына сене қоймайтын адаммын.
Көзіммен көріп, қолыммен ұстауым керек.
2012 жылы ретро-айтыс өтіп, Есенқұлмен айтысатын болдым.
Айтыс өтерден бірер күн бұрын Жүрсін телефон шалып: «Әй, Әселхан, сендер бұрынғыдай айтысып жүрмеңдер! Есенқұл екеуің келісіп алыңдар.
Келісіп алсаңдар, айтыстарың шымыр шығады» дейді.
«Әй, Жүрсін! Келісіп алып шыққан айтыс бола ма?! Не айтып тұрсың! Есенқұл екеуміздің айтысымыз қашан жаман шығып еді?!» дедім.
«Дұрыс шықсын дегенім ғой» деп міңгірледі де, телефон тұтқасын қоя салды», — дейді Әселхан Қалыбекова..Ақын қазіргі заманда айтыс өнеріне енгізілген жаңалықтарды сатқындыққа балап отыр.«Қайталау – білім анасы» деген сөз бар.
Бірақ, қайталау ешқашан өнер анасы бола алмайды! Өнерде қайталаудан асқан масқара жоқ.
Бұл күнде ақындар бір жерде айтқан жаттанды өлеңін екінші жерде айтып жүре беретін болды.
Енді біреулері келісіп алады.
Балғынбек айтпақшы, ақындар бұрын не айтады деп уайымдаушы еді, енді нені айтпай қалады деп уайымдайтын болған.
Қысқасы, бұлар «айтысты шоу жасаймыз» деді де, айтысқа сатқындық жасады», — айтыскер ақын..