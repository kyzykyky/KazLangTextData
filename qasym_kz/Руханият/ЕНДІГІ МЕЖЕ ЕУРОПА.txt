Қытай төрінде ән шырқаған қазақ баласының өнеріне әлем тәнті болды.
Кең дауыс пен әсем әуен, туа бітті таланты тани білген атақтылар Димашты кездесуге шақырып, шама шарқынша қолдау білдіруде.
Олардың арасында қазақстандық киносүйер қауымның көңілінен шыққан әйгілі Джеки Чанмен кездесу болды.
Қазіргі таңда Димаштың атағы аспандап тұр деуге болады.
Бірақ «болдым-толдым» дегенді білдірмейді.
Қытайдағы ән байқауы оның өнері үшін «Трамплин» тәрізді болды.
Ендігі меже Еуропа мен Американы бағындыру..Қазақ ұлттық өнер университетінің ректоры Айман Мұсақожаеваның айтуынша, әнші Димаш Құдайберген Қытайдағы xалықаралық конкурстан кейін «Евровидениеге» қатысады.
Одан әрі Америкадағы ән байқауында өз бағын сынап көрмек..«Біздің екінші курс студентіміз — Димаш Құдайбергеннің Қытайда ел намысын қорғап жүргенін бәріміз жақсы білеміз.
Бұған дейін ол «Жас қанатта», одан кейін «Славян базарында» жеңімпаз атанған.
Қазір Қытайдағы xалықаралық байқауға қатысып жатыр.
Енді, біз оны «Евровидениеге» дайындап жатырмыз.
Сосын ол «Америка дауысына» қатысады.
Бүгін ол Лос-Анджелес қаласындағы мюзикл-шоуға шақыру алды», — деп хабарлайды Мұсақожаева..Еске сала кетейік, қазақстандық әнші Димаш Құдайберген Қытайдағы «I am singer» xалықаралық ән байқауының жалпы есептік қортындысы бойынша көш басында келеді.
Алда төртінші кезең күтіп тұр.