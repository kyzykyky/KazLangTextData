Қытайлық жас суретші Хэсан Шун Димаш Құдайбергеновке арналған «Аппағым Ди» сурет көрмесін өткізуді жоспарлап отырғанын айтады.
Бейжің көркемсурет колледжінде оқитын жас қылқалам шебері бұл туралы ойын «Хуаджиа Юниор» (Жас қалам) басылымына  білдірген.— Бүгінгі таңда аппақ Диге [Димаш Құдайбергеновке] деген жанкүйерлердің махаббаты «Зингер» жобасының әр кезеңі сайын артып отырғандығын білесіздер.
Менің және басқа да жастардың оған деген ықыласы ерекше.
Оның даусы, түр-әлпеті маған айрықша ұнайды.
Көбіне көп оның натурасы — ашық атмосфера, сондай ерекше аурасымен ерекшеленіп тұрады.
Сол ерекше атмосфераны қылқалам арқылы жеткізіп жүрмін.
Міне, бұл менің алғашқы жұмысым: .— Маған Димаштың суретін сал деп ешкім айтпайды.
Өзімнің қалауым, осылайша жаным ләззатқа бөленіп, тыныштық табады, қуанады.
Оның образы арқылы, әрбір бояу қолдану, әрбір әдіс арқылы — басқалар да соны сезінсе деймін.
Жанкүйерлері де менің суреттерімді тағатсыздана күтетін сияқты.Неге екенін білмеймін осы сурет маған өте жақын.— «Зингер» кезіндегі өзінің сұхбатында Димаш әжесін қатты жақсы көретіндігін айтқан болатын.
Бала кезінде музыка мектебіне онымен бірге қалай барғанын, қалай асыға күткенін ерекше баяндайды.
Алдағы уақытта Димашты әжесімен бірге саламын.
Кейін Димаштың өзіне де ерекше ұнайды деп ойлаймын..— Біз құрбыларамызбен колледж маңынан «Аппағым Ди» көрмесін ұйымдастырғымыз келеді.
Неге аппағым Ди? Өздеріңіз білесіздер, қытайлық жанкүйерлер арасында Димаштың псевдонимі «няй», яғни «сүт» немесе «аппағым».
Әрине, көрме өткізу үлкен жауапкершілікті талап ететінін білемін.
Бірақ бір ерекше көрме өткізетінімізге сенімдімін.
Суреттерді де тегін үйлестіреміз.
Көрме соңында әр адам өзіне ұнаған суретін ала алады,-дейді жас суретші Хэсан Шун.