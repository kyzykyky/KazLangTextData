Әнші Димаш Құдайбергеннің тыңдармандары 2 млрд.
«Оған Қытайда өтіп жатқан кәсіби музыканттардың «Singer» байқауы ықпалын тигізді», – деп хабарлайды Мәдениет және спорт министрлігі..«Қазір ол Қытайдағы кәсіби музыканттар байқауында ерекше өнер көрсетіп жүр.
Бұл жерде Димаш қатысып отырған байқаудың телекөрермендерінің қатары 2 млрд адамға жеткенін атап өту керек.
Яғни Айман Мұсаходжаева басқарып отырған Ұлттық өнер университетінің 3-курс студентінің осынша тыңдарманы бар.
Бұл Елбасымыздың Қазақстанды өнер және спорт арқылы әлемге таныстыру туралы тапсырмасының жемісті орындалуы», – деп атап өтті Арыстан Мұхамедиұлы..Оның айтуынша, 2014 жылдан бастап мәдениет саясатының концепциясына сәйкес, елдегі барлық шығармашылық мекеме – Мәдениет және спорт министрлігінің бақылауында.
Олардың барлығы көп деңгейлі дуальды білім беру жүйесі арқылы қызмет етуде.
Бұл мектептен бастап үлкен сахнаға дейін жалғасады, әрі жас дарынның барлық шығармашылық өмірін қамтиды..«Дуальды білім берудің жемісті мысалы ретінде Димаш Құдайбергенді көрсетуге болады.
Ол фортепиано және вокал сыныбы бойынша балалар музыкалық студиясында білім алып жүрген кезінің өзінде халықаралық «Айналайын» байқауының жеңімпазы болды.
Ал кейін Жұбанов атындағы музыкалық колледжде тәлім алып, 2014 жылдан бастап Қазақ ұлттық өнер универсиетінің студенті болып табылады», – дейді министр..Алдағы уақытта Димаш Құдайберген Голливудта білім алуы мүмкін.
ҚазҰӨУ ректоры Айман Мұсаходжаеваның айтуынша, қазір Лос-Анджелестегі Заманауи музыка колледжімен келіссөздер жүргізілуде.
Бұл Димаштың шетелде кәсіби білім алуына жол ашады..