«Мемориал» халықаралық құқық қорғау қоғамының сайтында 1930 жылы КСРО аумағындағы «Үлкен террор» саяси қуғын-сүргін науқанын іске асырған НКВД қызметкерлерінің тізімі жарияланды.
Бұл тізімде 1935-1941 жылдар аралығында НКВД сапында жұмыс істеген 41 668 адамның аты-жөндері жарияланып, оның 39 950-і туралы қысқаша мағлұмат берілген.
Олардың қатарында Қазақстандағы репрессияға қатысқан жендеттер туралы да мәліметтер бар.
Бұл туралы «Азаттық радиосы» хабарлады..Азаттық тілшісінің хабарлауынша, «Мемориал» сайтында жарияланған қызметкерлердің ішінде 1080 адамның Қазақстанға тікелей қатысы бар.
Әрі олардың арасындағы 170 қызметкердің ұлты қазақ.

Қазақстанға қатысты бөлімде есімі жұртқа белгілі дегендердің ішінде Шәкәрім өлімімен байланысты аталатын Абзал Қарасартов; 1940-50 жылдары Қазақ ССР-і басшысы болған Жұмабай Шаяхметовтің есімдері аталады.
Сайтта көрсетілген мәліметте Абзал Қарасовтың 1906 жылы дүниеге келгені және 1937 жылға дейін НКВД сапында қызмет еткені жазылған.
Оған 1936 жылдың сәуір айында КСРО НКВД-сы бұйрығымен «кіші лейтенант» шені берілген.
Ол 1937 жылдың қараша айында НКВД-ды қатарынан шығып, Қарағанды облысы Қарқаралы ауданында шұғыл уәкіл ретінде жіберіледі.

Ал Жұмабай Шаяхметовтің 1938 жылы мамырдың 9-ы күні ВЧК-ОГПУ-дің (НКВД-ның контреволюция және саботажбен күрес бөлімі) «Құрметті қызметкері» белгісімен марапатталғаны жазылған.
Сондай-ақ, ол 1940 жылдың қараша айында «мемлекеттік қауіпсіздіктің капитаны» деген шен алады.
Тарихшылардың айтуынша, 1928-1929 және 1937-1938 жылдары 120 мыңдай адам репрессияға ұшырап, 25 мыңдай адам ату жазасына кесілген..НКВД жендеттерінің аты-жөні:
1.