Ақпарат беру – адам баласы жаралғалы пайда болған құбылыс.
Қазір ғылым мен технология дамыған тұста ақпарат алмасу барынша оңтайлы жолға түсіп, дамыды.
Алайда алғашқы дәуірде бұл тым күрделі процес болатын.
Әйтсе де арғы бабаларымыз келер ұрпаққа мәңгі өшпейтін мұра, өз өмірлері туралы құнды деректер қалдырудың жолын тапты.Қазақ жерінің қай қиырына барсаңыз да тас бетіне бедерленген көне дәуір адамдарының туындыларын көруіңізге болады.
Олар адамзаттың мыңдаған жылдарға созылған тарихынан сыр шертумен қатар, сол дәуірдегі қоршаған ортаның ерекшеліктері, ежелгі адамдардың тыныс-тіршілігі, эстетикалық талғамы, дүниетанымы мен діни сенімдері турасында баға жетпес құнды мәліметтерді ұсына алады.
Сондай құнды жәдігерлердің бір парасы Солтүстік Балқаш өңірінде табылған.
Бұл петроглифтердің бір ерекшелігі – оларды оқып, мәлімет алу үшін тарих саласының білгірі болудың қажеті жоқ.
Жай ғана көз жүгіртіп өтсеңіз болғаны, қиялыңыз шарықтап, көне дәуірге саяхат шегіп, суретті салған адамдардың аңшылар мен мал шаруашылығымен айналысатын тайпа өкілдері екендігін жазбай танисыз..Солтүстік Балқаш өңірі петроглифтерін ашуда Алан Георгиевич Метоевтің сіңірген еңбегі зор.
Тас ғасыр дәуірі мәдениетін зерттеуші ғалым өткен ғасырдың алпысыншы жылдарында  Балқаш өңірінен гранитті тастарға салынған петроглифтердің теңдессіз галериясын ашты.
Бұл ежелгі дәуір адамдарының шынайы өмірін сипаттайтын, күрелі әрі қызықты ғылыми материалдар болып табылады.
Алан Георгиевич қазақ даласында жиырма жылға жуық еңбек етіп, жиыны 200  мыңға жуық тас дәуірі ескерткіштерін жинап, көпшілік оқырманға арналған 40-тан астам ғылыми еңбектер жазған.
Ғалымның бұл еңбектері қазақ, орыс, ағылышын және неміс тілдеріне аударылып, жарыққа шықты..Солтүстік Балқаш өңірінде тастағы суреттер негізінен Бесоба жазығынан, Ақшира бұлағы маңынан, Ақөзек аңғары мен Тестіктас және Қараүңгір таулары маңында шоғырланған..Солтүстік Балқаш өңірінде табылған петроглифтер 12-13 мың жыл бұрын өмір сүрген адамдардың тыныс-тіршілігі мен сол кезеңде осы өлкені мекендеген жануарлар дүниесінен хабар береді.
Тастағы суреттерге зер салсаңыз, оларда бизондар, бұқалар, мүйізтұмсықтар бейнеленген байқауға болады.
Бұл жануарлар аңшылардың басты нысанына айналды.
Сондықтан тұрғындар олардың суретін тас бетіне көптеп салған болуы мүмкін.
Келесі суреттерден қолына асатаяқ ұстаған бақысыны аңғаруға болады.
Яғни адамдардың діни сенімі болғаны анық..Тас бетіндегі суреттерден үй жануарларын да көруіңізге болады.
Мұнда ит, жылқы және мысықтардың бейнесі салынған..Жылдар өте келе өңірдік климаты өзгеріске ұшырады.
Жоғарыда айтылған жануарлардың мекен ету ортасы өзгеріп, бұл аймақта жойылып кетті.
Сәйкесінше тұрғындардың аңшылық нысандары да өзгерді.
Адамдар бұрынғындай топ болып ірі аңдарды аулауды сиретіп, тауешкі тәрізді ұсақ жануарларды ұстай бастады.
Ал ондай жылдам әрі кішкентай аңды ұстау үшін топтасып жүру тиімсіз болатын.
Басты рөлге адамдардың саны емес аңшының ептілігі шықты.
Сондықтан да тас бетінде қолына садақ пен жебе ұстаған аңшылардың бейнесі пайда бола бастады..Солтүстік Балқаш петроглифтерінің арасында тас дәуірінен бөлек қола дәуірінде бейнеленген суреттерді кездестіруге болады.
Бұл суреттерде адамдардың негізгі шаруашылық көздерінің өзгеріске ұшырап, егіншіліктің дамығанын байқауға болады.
Әйтсе де мал шаруашылығы басты күнкөріс көзі ретінде сақталып, дамуын жалғастыра берген.
Келесі жәдігерлерден өңірді мекендеген адамдардың көшпенді мал шаруашылығына толық ауысқанын аңғаруға болады.
Басты орынға көшіп-қонуға қолайлы қой мен жылқы түлігі шықты.
Сондай-ақ түйені қолға үйрету де осы кезеңде бастау алған..Ал келесі кезеңде таза көшпелі дәуір жәдігерлерін көруіңізге болады.
Дәл осы кезеңде тастағы суреттер де жаңа бағытта дамыды.
Бұғы мен қабылан және барыс аңдары – көшпенді шаруаралар бейнелеу өнерінің негізгі үлгісіне айналды..