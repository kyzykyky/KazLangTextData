Ұлттық музейдің Қазақстан тарихы залында тұрған бұл құтының тарихы ХІХ ғасырдың соңғы ширегінен басталады.
Абайдың жер аударылып келген революционер достары Н.И.Долгополов пен Н.М.Лобановский 1883 жылы Семей қаласында тұңғыш «Өлкетану музейін» ұйымдастырып, ашады.
Абай да ұйымдастыруісіне құлшына, білегін сыбанып, бір кісідей ат салысады.
«Семей өңірі тарихында музейге тұңғыш жəдігерлер өткізген жəне музей ашуды ұйым дастырушылардың бірі – Абай Құнанбайұлы.
Музейдің болашақ ұрпақ үшін тарихтан хабардар болуына, ескіден естелік естуіне, мəдениеттен мəлімдеме алуына, көнеден көпті білуіне тигізер пайдасының зор екенін терең түсіне біледі.
Абай мол түсінігінің арқасында екі жыл өткен соң, яғни 1885 жылы қазақтың этнографиясын таныту мақсатын да, өлкетану музейіне өз қолымен апарып қазақтың киіз үйін барлық жабдығымен, жиыны 60-тан астам жəдігерлік құнды дүниеліктерді тапсырады», дейді Қазақстан тарихы бөлімінің ғылыми қызметкері Қайыржан Күзембаев..Сол жəдігерлердің қатарында 1885 жылы музейге тапсырылған құты қайың ағашынан ойылған.
Құтының ауыз ернеуіне əшекейлі күмістен сақина шеңбер салынған.
Мой нының алдыңғы кеңірдек тұсына ер неуден төмен, тігінен күмістен балдақ 
ою орнатқан.
Екі жанына мойыннан иығына дейін беті оюлы күміс таспа бекіткен.
Сыртқы бетінде күмістен шертіп салынған ою шеңбері бар.
Шеңбер ортасына күмістен қош қар мүйіз ою орнатылған.
Екі қаптал бүйірінде күміс тен құмырсқабел болып келген оюы жəне бар.
Барлық ою мық, жез шеге лер мен шегеленіп, мықтап орнатылып, бекітілген.
Тығыны қайың ағаш тан жо ны лып, қолмен ұстар басы күміс пен қапталған..Айгүл СЕЙІЛОВА,
«Егемен Қазақстан».Суретті түсірген 
Орынбай БАЛМҰРАТ,
«Егемен Қазақстан».