Ташкенттік тарихшы «Алашорданың» белді мүшесінің өмірі жайлы тың жаңалық ашты.
Қазақ тарихындағы ерек орыны бар Мұхамеджан Тынышбаев бұған дейін айтылып келгендей Ташкентте атылмаған екен.
Мұхамеджан Тынышбаев — Түрксиб темір жолының салынуына зор үлес қосқан тұңғыш қазақ инженер-теміржолшысы.
Ол халқының теміржолдардың салынуы арқылы жарқын болашаққа жетуін армандады.
Алайда ХХ ғасырдың 30-жылдарының соңында Ташкентке қуғындалып өмірінің соңғы кездерін сол жақта өткізген.
Қазақстанда оны атылды деп есептеді, бірақ , Ташкенттегі архивтердің ашылуы оның ату жазасына кесілмегендігін дәлелдеп отыр.
Ол Әлихан Бөкейханов басқарған «Алашордашылардың» құрамына кіріп, өзіндік саяси көзқарасын ашық білтіргені үшін қуғанға түседі.
Кейін басқа да алашордашылармен бірге Совет үкіметін мойындады.
Алайда бұл оны қуғыннан аман сақтап қала алмаған.
Қызылдар үкіметі оны «Материалы к истории казах-киргизского народа»-атты еңбегі үшін жау санатына жатқызып қойған.Алайда,Тынышбаевты оның мамандығы арашалап қалуы әбден мүмкін.Жаңа бой көтеріп келе жатқан мемлекетке,Тынышбаев сынды білікті инженерлер ауадай қажет еді.
1930 жылдардың аяғында М.Тынышбаев НКВД органдарымен тұтқындалып,Ташкентке жіберіледі.
Қаладан шығуына тиым салынады.
Ташкент Мемлекеттік Университетінің тарих ғылымдарының профессоры Шерінбек Оразбаевтың айтуынша ол ату жазасына дейін, ауыр науқастың салдарынан қаза болған.
Айта кету керек профессор Оразбаев Ташкент МҚК мұрағатындағы Мұхамметжан Тынышбаевтің ісімен танысқан жалғыз адам.
Өзбекстан МҚК (КГБ) мұрағатынан Шерінбек Оразбаев мына жазбаларды көрген: «Ташкент абақтысының кезекші дәрәгері Попов,дәрігер Косолапенко,Тынышбаевтің өлгені жайлы акт құрастырды»…
Уақыт тарихтың әділ үкімін шығарады.
Кезінде жазықсыз айыпталып, қуғынға түскен Тынышбайев бертін келе ақталды.
Қазір оның атында бірнеше ірі көшенің аты мен Қазақ көлік және комуникация академиясының аты берілген..