Ақтөбедегі мектептердің бірінде шу шықты.
Осыдан бірнеше жыл бұрын дипломмен ауылға келген жас маман 64 жастағы қарияны соққыға жығып, миына зақым келтірген.
Әріптестері дене шынықтыру мұғалімінің дөрекі мінезінен әбден запы болғандарын айтып отыр.
Алайда директор оған қарсы ешқандай шара қолдана алмайды екен.
Өйкені жас маманның әкесі лауазымыды қызметтің құлағын ұстап отыр..Оқиға мамыр айының  20 күні орын алған.
Мектеп мұғалімі қарияға хабарласып, көрші ауылға апарып келуін сұрайды.
Сөйтіп балалармен бірге басқа ауылға барып, бірнеше сағат бойы футбол ойнаған.
Такси жүргізушісі жігіттерді әуелде алып кеткен жерлеріне әкеліп түсірген.
Бірақ дөрекі мұғалім одан Хлебодарға апаруды талап етеді.
Осыдан соң ашуланған жігіт оны көліктен түсіріп алып соққыға жығады.
Абырой болғанда оқушылар арашаға түсіп, ақсақал оқиға орнынан қашып құтылған.
Бірақ денсаулығына айтарлықтай зақым келіпті.
Мұны дәрігерлер де растап отыр.
Қазір баласымен жасты жігіттен таяқ жеген қария жергілікті ауруханада ем қабылдау үстінде..Ақсақалдың айтуынша, бұл оқиғаны учаскелік полиция қызметкері мен аудандық дәрігер жылы жауып қоя салуға тырысқан.
Ал мұғалім жұмыс істейтін мектептің басшылығы болса, оған еш шара қолдана алмайтындарын айтып отыр.
Тіпті өздері де қорқып қалған екен. .«Дене шынықтыру пәнінің мұғалімі қазір мектепте жұмыс жасап жатыр.
Маған оқиғаны жүргізуші хабарласып, ұрғанын баяндады.
Мен бұл жерде не істей аламын?! Бұл жағдайға тек құқық қорғау орындары ғана көмектесе алады.
Бұл мәселені құзіретті орындар ғана шешеді..Мен мектепте 2013 жылдан бері директормын.
Ол мұғалім 2008-2009 жылдары «Дипломмен ауылға» бағдарламасымен келген маман.
Бұл мұғалімге қатысты осыған дейін де проблемалар болған.
Әріптестерімен шекісіп қалады..Өткен жылы жұмыстың кезінде бір жігітті ұрып, көзін көгертіп қойған.
Бірақ, ол жігіт шағымданған жоқ.
Мен бұл жағдайды кейін білдім.
Тағы бір жағдай 2015 жылы болды.
Дене шынықтыру пәнінің мұғалімі таңертең мектепке ішкиіммен келді.
Сонда ол өзінің не істеп жүргенін білмейді.
Ішкиімі мен аяғына сүйретпе киіп мектепке келді..Осыдан кейін айқай болып, бұл баланы жұмыстан шығарып жіберген болатынмын.
Кейін ол соттасып, үкім оның пайдасына шешіліп, жұмысқа қайта келді..Ол баланың әкесі — Мәртөк аудандық білім беру саласы қызметкерлерінің кәсіподақ комитеті төрағасы.
Мен бұл баланы жұмыстан уақытша шеттеткен кезімде прокуратура арқылы жұмысқа қайта кірді..Осыдан кейін мен ештеңе жасай алмадым.
Мектептегі балаларды жазым қылмаса деп алаңдап отырамын», — деді мектеп директоры Әділбек Тәжібай NUR.KZ порталының өңірлік тілшісіне..