Бүгін ҚР Мәдениет және спорт министрі Арыстанбек Мұхамедиұлы өзінің әлеуметтік желідегі парақшасында қуанышты хабармен бөлісті.
Оның айтуынша, алдағы жылы елімізде Кейкі батыр туралы монографиялық еңбек пен көркем фильм жарық көреді..«Жүздеген жылдар бойына Ресей ғылым академиясының Санкт-Петербургтегі антропологиялық мұражайында сақтаулы тұрған, 1916 жылғы ұлт-азаттық көтерілісінің басшысы Кейкі батырдың бас сүйегін тарихи отанына қайтару – мемлекет пен ұлт тарихы үшін үлкен оқиға болды.
Бұл Қазақстан мен Ресей үкіметі арасындағы ұтымды келісімдердің жемісі..Қазіргі таңда батырдың образы мен скульптуралық бейнесін қалпына келтіру жұмыстары толық аяқталды деп айтуға болады.
Оның денесі жерленген жер де анықталды.
Батыр образын насихаттау мақсатында өткен жылы Ахан Нұрмановтың «Құланның ажалы» кітабын 2 мың данамен жарыққа шығардық..Осы жылы «Кейкі батыр» тарихи монографиясы шығарылады..Кейкі батырдың образы кино арқылы әрі қарай әспелетіндігіне сенімдімін..Бүгінде Ұлт жоспары «100 нақты қадам» бағдарламасының аясында тарихи тұлғаларымызды, қайраткерлерімізді насихаттау бағытындағы сериалдар, кино және телеөнімдер дайындау бойынша «Мәңгілік ел» Кешендік жоспары ұтымды жүзеге асырылуда», — деп жазды министр..