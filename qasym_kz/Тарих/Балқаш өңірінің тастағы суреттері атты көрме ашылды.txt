Қарағанды облыстық өлкетану мұражайының 85 жылдық мерейтойының және «Туған жер» бағдарламасының аясында шілде айының 18 мен 25 аралығында Балқаш тарихи-өлкетану мұражайы «Балқаш өңірінің тастағы суреттері» көрмесін ұсынды, — деп хабарлайды Qasym.kz .Көрмеге Оңтүстік Батыс және Солтүстік Балқаш өңірінен табылған, б.з.д 12-1 мыңжылдықтар арасындағы соңғы палиеолит дәуірінен ерте темір дәуіріне дейінгі кезеңде тас бетіне бедерленген суреттердің топтамасы әкеліді.

Петроглифтердің бір парасы түпнұсқа түрінде ұсынылса, келесілері суретші әрі тарихшы А.Е.Горбатовтың суреттері болды.
Зерттеуші ғалым Оңтүстік Батыс және Солтүстік Балқаш өңірлеріндегі тас бетіндегі суреттердің көшірмесін қағаз бетіне түсірген екен.
Көрмеге бұдан бөлек артефактілердің К.Алтынбеков дайындаған көшірмелері де ұсынылды.
Сондай-ақ балқаштық қолөнер шебері А.Лучшев қалпына келтірген ежелгі қазақ жауынгерлерінің сауыт-саймандары да назардан тыс қалмады..Бір айта кетерлігі, кеншілер шахарының тұрғындарының назарына Сарыарқа даласының Оңтүстік және Оңтүстік Шығыз өңірлерін мекендеген көне дәуір адамдарының қолынан шыққан өнер туындылары алғаш рет ұсынылып отыр..Анықтамалық: Балқаш тарихи-өлкетану мұражайы 1970 жылы комсомол жастар мен ұалаға келген құрылысшылардың бастамасы бойынша құрылып, алғашқы экспонаттарын топтастыра бастаған.
Ал 1973 жылдың 25 қыркүйек айында ресми түрде ашылып, өзінің алғашқы келушілерін қабылдай бастайды.

Мұражай негізінен үш басым бағыт (тарихи, ғылыми және этнография) бойынша жұмыс істейді.
Ол өңірдегі тарихи-мәдени мұраларды қорғаумен қатар, жиналған материалдық қорды білім беру және тәрбиелеу мақсатында қолдануға ден қойған.
Балқаш мұражайы аймақтық дәрежеде маңызға ие мәдениет ошақтарының санатына енген.
Жыл сайын мұражай қоры бекітілген жоспарға сай тың дүниелермен толықтырылып, экспонаттарының тарихи мән-мағынасы арта түсуде.
Қазіргі тағда мұражайда 45 мыңға жуық жәдігер сақталып, келушілердің назарына ұсынылуда..