Сұлтан Бейбарыс — Мысыр билеушісі.Сұлтан Бейбарыс (Бейбарыс, араб.: الظاهر ركن الدين بيبرس البندقداري‎ — әл-Мәлік әз-Заһир Рукн-әд-дін Байбарыс I әл-Бұндуқтари әс-Салих) — 1223—77 жылдары Мысырда билік құрған сұлтан.
Ол Дешті қыпшақ даласының тумасы.
Оның тағдыры қарама-қайшылықтарға толы.
Шыққан тегі Қыпшақ тайпасының ішіндегі Беріш руы.
Кей тарихшылардың зерттеуінше, оның шыққан тегі ақсүйек нәсілінен.
Бірақ бұл пікір, ғылыми айналымда дау тудырып отыр.
Моңғол шапқыншылығы кезінде тұтқынға түсіп, құл базарына саудаға салынады.
Әмір Айтегін әл-Бұндуқтар Байбарысты Димашқ құл базарынан кездестіріп 800 дирхемға сатып алады.

Мәмлүктер сапында қызмет еткен Бейбарыс ерекше дарынымен көзге түсіп, аз жылдың ішінде Әмірдің сенімді серігіне айналады.
Құтыз сұлтанның өлімінен кейін таққа отырып, сұлтан атағын иеленеді.
Билік тізгінін мықтап қолға алған Бейбарыс әр қаланы күшейтіп, әрбір қалада тұрақты әскер ұстады.
Мемлекеттегі тәртіпті нығайтты, Сарай маңында орын алатын өзара қырқысуларды түпкілікті тоқтатты.
Мәмлүк мемлекеті көркейе түсті..Максимин Фракиец — Рим императоры.Рим императоры Максимин Фракиец б.э.д 173 жылы дүниеге келген.
Қарапайым шаруа отбасында өмірге келіп, жастайынан қой соңына түседі.
Бірақ ол басқа шаруалардан өзінің ірілігімен ерекшеленетін еді.
Бұл соң маңда жүрген легионерлердің назарын өзіне аударады.
Сондықтан да олар Максимин Фракиецті өз қатарларына қосып алады.
Халық Максиминге «Тау адамы» деген лақап ат таққан.
Кейбір жазба деректерінде оның бойы 2,5 метр болды деген деректер бар.

Максиминнің тағы бір ерекшелігі ол басқаларға қарағанда ерекше ақыл-ойдың және алып қара күштің иесі болған.
Дәл осы қасиеттердің арқасында бірнеше жылдың ішінде көзге түсіп, Рейн әскерінің қолбасшысы лауазымына дейін көтеріледі.
Кейін Севера императорды өлтіріп, өзін Рим әміршісі етіп жариялайды..Ивайло Лахана — Болгария патшасы.Ивайло Лахана XIII ғасырдың соңында Болгария тағына отырды.
Ол сауатсыз әрі қара халықтың ортасынан шыққандықтан «Лахана» (грек тілінен аударғанда «капуста») деген лақап атты иеленеді.

Моңғол шапқыншылығы жылдарында Ивайло өз маңайына шаруаларды топтастырып, әскер құрады.
1277 жылы моңғол әскерлерінің Болгарияға жасаған шабулын тойтарып, халық арасындағы беделі арта түседі.
Бұл сол кездегі болгар патшасы Константина I көңіліне қорқыныш ұялатты.
Тағын сақтап қалуды мақсат тұтқан патша Ивайлоға қарсы соғыс ашады.
Бірақ өзі масқарашылықпен жеңіліп, майдан даласында көз жұмған.
Ал Ивайло болса Константиннің әйеліне үйленіп, 1278 жылы Болгарияның тағына отырды..Қытай патшайымы қарапайым маньчжур отбасында дүниеге келген.
16 жасқа толған шағында император гареміне келеді.
Әуелде көптің бірі ғана болса да, уақыт өте келе гаремде түрлі шулы оқиғалардың туындауына себеп болады.
Осы арқылы императордың назарын өзіне аударады.
Оның дәрежесі императорға ұл туып берген соң асқақтай түседі.
Сарайдағы құзіреттілігі күн артқан сайын арта түседі.
Кейін император өлген соң, тақ мұрагерінің анасы ретінде биік дәрежеге көтеріледі.
Бірақ ұлы кенеттен дүние салады.
Осыдан соң сарайда бірнеше төңкеріс орын алып, қытай билігі қолдан-қолға өтеді.
Соңында ең жоғарғы билік Цыси патшайымның уысына түскен.
Ол елу жыл бойына таққа отырады.
Бұл кезеңде Қытай империясы әлсіреп, өзінің қуатын жоғалтты..