Елбасының бастамасымен Қазақ хандығының 550 жылдығы тойланбақ.
Осыған орай, «қазақ хандығының негізін қалаған қос тұлға – Жәнібек пен Керейдің қабірлері қайда?» деген сұраққа жауап іздеген археологтар енді хандар моласын елдік тұрғыда шындап іздеуге кіріскелі жатыр.
Тарихта атақты екі Жәнібек хан бар.
Оның бірі – әз-Жәнібек ханның Алтын Ор­да­­ның астанасы Сарайшықта жерленгені бел­гі­лі.
Ал екінші хан –қазақ хандығының түп бастауында тұрған Жәнібектің қайда жер­ленгені белгісіз.
Керей мен Жәнібектің Әбіл­қайырдан бөлініп, Шу бойында Қазақ хандығының алғашқы іргесін қалағаны та­рихтан белгілі.
Ал Қазақ хандығының қа­­лып­тасып, нығайып, ел болуына тірек бол­­ған шаһарлардың ішінде Созақ шаһа­ры­ның орны ерекше болғанына дәлел-де­рек жетерлік.
Атақты ғұлама ғалым Әлкей Марғұлан: «Қаратаудың солтүстік бөктерінде, Созақ по­селкесінің жанында сол аттас қамал қала бар, ол қазақ жерлерін біріктірудің бастап­қы кезеңінде қазақ хандығының тірегі бол­ған.
Созақ әрдайым-ақ далалық аудан­дар­да билік жүргізуі үшін де, сонымен бір­ге, Түркістандағы қалалар үшін де Қазақ хан­дығы әкімдерінің сыртқы жаумен кү­ре­сіндегі басты таянышы, стратегиялық тұ­ғыры болды» деп жазады.
Ал жазушы-ғалым Мұхтар Мағауин өзі­нің атақты «Аласапыран» романын ә де­геннен «Тарихтың тоғыз жүз тоқсан ал­тын­шы, тышқан жылы наурыз туып, қар сө­гіле шығыс Дешті-Қыпшақтың падиша­хы Тәуекелдің сауын айтып, шұғыл ша­қыруы­мен, киіз туырлықты қазақ ұлына үкім жүргізуші қасқа-жайсаң атаулы Қа­ратаудың терістігіндегі Созақ қаласына құ­­рылтайға жиналды» деп бастайды..Керей мен Жәнібек ханның және олар­дың балаларының Созақта болғандығын тарихи дерек те растайды.
1470 жылы Ке­рей ханның Түркістанға шабуыл жасағаны жаз­ба деректен белгілі.
Осы соғыста Созақ пен Сауран қалалары Қазақ хандығының құ­рамына кіреді.
Қамал-қаланың Сарыар­қа­ға шығатын қақпа тәрізді маңызын тү­сін­ген Жәнібек хан өзінің үлкен баласы Мах­мұт сұлтанды Созаққа әмірші етіп қоя­ды..Ол осы шаһарды ұзақ уақыт билеген.
Осы орайдағы бір дерек бойынша, Жәнібек хан ұрыс кезінде қарт Қаратаудың Суындық асуында қаза табады.
Ендеше, Жәнібек хан­ның өз баласы билеп отырған Созақта жерленуі әбден қисынға келеді.
Ал Қара­тау­дың атақты Суындық асуында Керей хан­ның ұлы Бұрындық пен Махмұттың бі­рік­кен әскерінің Мұхаммед Шайбанидың әскерін тас-талқан етіп жеңгені тарихтан белгілі..Атақты жазушы Ілияс Есенберлин «Ал­мас қылыш» романында «Әбілхайыр хан мен оның ата жауы Жәнібек ханның қа­бір­лері Созақ Мединесінде, дәлірек айтсақ, Со­зақтың «Жуантөбесінде» қатар жатыр» де­ген жорамал жасайды.
Осыған тоқтасақ, Созақ ауданында екі Жуантөбе бар.
Оның бі­рі – Созақ ауылындағы «Жуантөбе» деген тө­бе, екіншісі – 60-жылдары құрылған «Жуан­төбе» деген ұжымшар.
Әрине, бұл жерде жазушы Созақ ауылының Жуан­тө­бе­сін айтып отырғаны анық..Әрине, әдеби шығарма тарих емес.
Де­генмен тарихи деректер Әбілқайыр ханның Сы­ғанақпен қатар Созаққа жерленгеніне қар­сы емес.
Себебі Әбілқайырдың 1468 жы­лы Моңғолстанға жорыққа бара жатып өл­генін ескерсек, ол кезде Созақты оның се­німді адамы Бақтияр сұлтан билеп тұр­ған..Орыс патшасы, кешегі кеңестік қызыл қырғынды былай қойғанда, Созақ дала­сын­да ойрат, шүршіт, жоңғар, қалмақ талай ылаң салған.
Атақты «Елім-ай» әні Қара­тау­да, онда да осы Созақтың Қаратауында ту­ған деседі.
Небір нәубетті бастан кешкен қа­ра халық сүйегі әлдеқашан қурап кеткен хан­дар тұрмақ, өз әке-шешесінің мола­сы­нан көз жазып қалған жоқ па?...Созақта «Хан мазары» бертінге дейін бол­ған.
Оның орнын жақсы білетін қарт­тар­дың көзі әлі тірі.
Ендеше, кештік етпей тұр­ғанда, Қазақ хандығының шаңырақ кө­теруіне байланысты айтулы датаға дайын­дық жүріп жатқан қазіргідей тұста, та­рих­шы, археолог ғалымдар осының анық-қанығына жетіп жатса, қанекей!.Созақтық тарихшы Сүлеймен Тәбі­різ­ұлы «Созақ ауылының байырғы қарттары бір ауыздан қамал-қаланың түстік жақ ше­тіндегі қазір тегіс жерге айналып, белгі қал­маған орынды «Хан мазары» деп көр­сетеді.
Яғни 1950 жылдарға дейін қамал-қа­ланың сыртқы жағында дуалға жап­сар­ласа тұрған қос қабірді халық «Хан мазары» деп келген.
Қабірлердің үстінде жасыл түс­ті, күйдірілген құмыра тәрізді шошақ бел­гі болған.
Кейіннен қабір қамалдың құ­лаған дуалдарының астында қалып, те­гістеліп кеткен..Айтуға қарағанда, «Хан мазарында» Ке­рей мен Жәнібек хан жатыр, енді біреу­лер – Жәнібек хан мен оның Созақты би­ле­ген баласы Махмұт сұлтан, кейбірі Жә­ні­бектің немересі Ақназар хан (Хақназар) жер­ленген деп айтады» дейді.
Ел аузындағы та­ғы бір дерек бойынша, Шу арнасының шы­ғыс жақ бетіндегі «Хан тау» атанған оры­н­ға XV ғасырдың 70-жылдарының ба­сын­да қайтыс болған Керей хан жерленген..Созақ шаһарының батысындағы «Ақ­назар» деген мөлдір бұлақты жердің атын жер­гілікті халық Қасым ханның баласы Ақ­назар ханның атымен байланыстырып, «Ақ­назар ханның ақ ордасы тігілген жер» деп айтады.
Бұл да тарихшы-ғалымдардың ес­кере жүрер нәрсесі.
Ақназар хан Қазақ хан­дығын 42 жыл билеген.
1580 жылы 23 сәуір­де Ташкент билеушісі Баба сұлтанның ас­тыртын адамдары өлтірген Ақназар хан өзінің өсиеті бойынша, Созаққа жерленген деседі.
Ел тілегі бойынша, бертінде Созақ­та­ғы Қарабура әулие зиратында Ақназар хан­ға арнап құлпытас орнатылған.
Бертінде Созақтың көктөбесінде Ақназар ханға ар­налған кесене де бой көтерді.Халқымыздың «Рух сардары» атанған дуа­лы ауыз қайраткері, марқұм Өзбекәлі Жә­нібеков 1994 жылы Созаққа арнайы кел­ген сапарында «Тарихи болжамдарға қа­ра­ғанда, қазақ хандарының Созақта қа­бірлері болуы керек» деген пікірін айтып, де­рек көздерін жинауға кеңес беріпті.
Өза­ғаңа ертеректе жергілікті ақсақалдар Созақ да­ласынан хандардың шошайып тұрған қос мо­ласын көрсетіп, онда Керей мен Жәні­бек хандар жатқанын айтыпты.
Бірақ Өзе­кең жастау болғасын оған онша мән бер­ме­­генін, кейіннен сол орынды іздеп бар­­ғанмен, таба алмай, сан соға өкінгенін жа­зып қалдырған..Теріскей елі ішіндегі хандар қабірінің орналасқан жерін білетін құйма құлақ, зер­делі қариялардың біртіндеп «келместің ке­месіне» мініп жатқанын ескерсек, тарих­шы, археолог ғалымдар жоғарыда айтқан Созақтағы «Хан мазарына» самарқаулық танытпауы керек-ақ.
Шынымен зерттеймін деген мамандар болса, жәрдем берер жан­ның табылары анық..Керей мен Жәнiбек хандардың Әбіл­қайыр ханнан бөлiнiп келiп, шаңырақ кө­тер­ген жерi Шудың төменгi ағысы делі­не­ді.
Шудың төменгi ағысы дегенiмiз – Со­зақтың маңайы.
Кезінде Созақ ауданының бұ­рынғы әкімі Созақбай Әбдіқұлов мырза­ның бастамасымен Керей мен Жәнібектің ас­қаралы ескерткіші Созақ ауданының ор­талығы Шолаққорған, кентіне кіребе­рістегі «Жастар саябағында» бой кө­тер­ген.
Бұл Керей мен Жәнібекке арналып со­ғылған Қазақстандағы тұңғыш ескерткіш болуы­мен де құнды.
Егер ғалымдарымыз ір­гелі архео­логиялық зерттеу жүргізсе, Жә­нібек пен Керейдің Созақта жерленуі жай ға­на аңыз емес, нақты шындық болуы ға­жап емес!.