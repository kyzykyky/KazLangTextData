Академик, медицина ғылымдарының докторы
Ғабдолла Әбдіқожаұлы ҚҰЛҚЫБАЕВТЫҢ
Рухына арнаймын..«Киттерді…» «сырттай бағам мен…»
Елемейді оны күнде ешкім.
Кездесіп «Аңыз-адаммен»
Екі рет еркін тілдестім..…Ғылыми бұл да орталық, –
Кәсіби ауруды емдейтін.
Салмағы оның соншалық –
Басқа да ғылыми-зерттеу
Институттармен тең дейтін..Экспедиция шығарып,
Зерттеген Атом аймағын.
– Не күйде?, — деген бұ халық,
Қасірет неден? 
Қайда мұң?.Екі жыл қатар зерттеген,
Мыржықтан бастап қадамын.
Кезіккен жұмбақ дертпенен –
Жерінде, суын, адамын….Пәрменіменен бір хаттың
Жоғары биік тараптан,
Іргесіндегі ел зұлматтың
Қалған-ды шығып санаттан..Осы бір түйткіл нәрсені,
«Жылжытсам» дегем, алға мен.
Отырғаннан соң, ел сеніп,
Деректер іздеп барған ем….Көрмесем білмес, сезбес ем,
Дәйексіз қалай айтуға?
…Өмірде сирек кездесер
Отырды асқақ «Тау-Тұлға!».Еске сап, теңдес құрдасты,
Ұнады ма әлде, талабым?
Санасып, еркін сырласты,
Демеді ауыл адамы..«– Бәсеке», «мода» дегенді 
Ол кезде кімнен естіппіз?
Күн шалып қоңыр денеңді 
Жалаңаш-жалпы өстік біз….Байқаймын ашық күнде есік,
Сұрақпен келген адамға.
Уақыт тауып тілдесіп,
Маған да, иә оған да….– Түсінсек терең талғаммен,
Жетелеп тұрар сан ойға…
Айтуға оңай болғанмен,
Мемлекет деген – аула емес,
Басқару оны оңай ма?...Тәуелсіз елміз десек те, –
«Тәуелді» болып картасы…
Ішіңнен мұны да – «есепте», –
«Алпауыттардың» ортасы….Білініп «ызғар» жаз күні,
«Қымтанып» алдым десең де…
Білініп ұлттың аздығы…
Кетеді кейде есең де….Естімеді ешкім бос кеңес,
Шаруасын айтып не түрлі…
Кәдімгі ресми басшы емес –
Бәріне әке секілді….– Уақыт қой бәрін шешетін,
Дау-дамай бізге не берер?
Ұйыммен ғана өсетін,
Тұрмыс та, бәрі теңелер….Көңілді жүрген күпті қып,
Сұрақтар қойып қай түрлі,
Жауаптар алып-түпкілік,
Әңгіме біраз айтылды….…Мұңымды түгел айтқанмын,
Біте ме шаруа – келе сап…
Бірінші рет қайтқанмын,
Осылай ақыл – кеңес ап….«…Түйенің жүгі күнде ауып…»
Баяғы сол бір текірек…
Қазыбек ауданын жауып,
Ұят-ты… болған өкімет….Сыймайтын ешбір санаға,
Табылып сылтау алдан мың…
…Хат жазып алты қалаға,
Екінші рет ағаға,
Араша сұрап барғанмын….Ойынан шықтым діттеген…
Үміті ме екен ақырғы?
Қол ма қол,
Бұлай күтпегем,
Екі орынбасарын шақырды….…Үмітім жанып жол бойғы,
Осылай тағдыр тайып кеп,
Құлаштап тұрып қол қойды:
«Ғабдолла Құлқыбаев» — деп!.Қол қойды бәрі кезі кеп,
Жебеді мені « Көк бөрі…»
Бір академик – өзі де,
Он екі ғылым докторы..Қол қойып болып, артынан
Жағдайын елдің сұрады.
Әріден бәрін қамтыған,
Есімде сөзі тұр әлі….…Ойланып бір сәт, еске алды,
Туған жер – Жаңарқасын да…
Сағынды ма екен – достарды,
Балалық шағын – расында?...…Тікелей келіп сынағым,
(Ұнайды кімге мына кеп?)
Жүзіне қарап, сұрадым:
«Жабылғанда аудан,
Бабаның,
Жүрегіңіз ауырды ма?..Әкетіп көзін тайдырып,
«Әрине» деді, тұнжырап.
Белгілі оған, қайғырып,
Қалады түбі кім жылап….Әліме тіпті қарамай,
Әуес ем, қырсық, «сынағыш».
Ғұлама болу мынадай,
Мен үшін ертек, – тым алыс….Көз жазып қалмай алыптан,
Қазақтың даласындай кең…
Көсіліп кетсе – тарихтан,
Құйып ал.Күтпеген едім бұл күнді,
Жоғалтып тауды сөз еткен…
Жүрегім қатты бұлқынды,
Суық сөз оқып газеттен….…Тағдырда таңдау болмайды,
Қайсы сор, иә қайсы бақ?
Не батса жанға – сол қайғы,
Көп уақ жүрдім ойсырап….…Кінәмшіл кейбір кісіні ұқ,
Іші тар бүгін – азған көп.
Жүрекке салмақ түсіріп,
Біреулер арыз жазған – деп….Соқса да дауыл, күнде ызғар,
Кінәсіз кетсе, күйіп те…
Шырқаған көкке жұлдыздар,
Қалады жеткен биікте!...Қайыр РАХМЕТУЛЛИН
Еңбек ардагері
Қарқаралы ауданы.