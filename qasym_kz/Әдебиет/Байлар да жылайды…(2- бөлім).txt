Бір қарағанда мына ақбас кәрі көрінгенімен қылықтары жас баланың қылығы .
Әлде бұл өте кеткен ақкөңіл немесе өте аңғал кісі .
Негізі мұндай еркектерді ұнатпайтыным рас .
Өйткені өз әкемнен көргенім , естігенім бар .
Сенің әкең қандай еді деңіз .
Біздің үйде әкенің сөзі ешқашан талқыға түскен емес .
Ал бізге көз қиығымен бір қарағанының өзі жетіп жатыр .
Үнсізғана басымызды төмен салып өз бөлмемізге қарай тайып тұратынбыз .
Ал мына кісі мүлдем басқаша .
Бәйбішенің күтіп отырмын жолдарыңыз болсын дегені қашан .
Онан бері екі бағдаршамнан тұрып өткенбіз ..Құдды бір мылқау ма дерсің .
Осындай үнсіздікпен отырып міне қаладан да шықтық .Ал менің ойымда мынаның өзі емес , бәйбішесі .Маған оның кім екені және де не үшін менің керек екендігімді білу ғана .
Тіпті мұнан үмітім де жоқ .
Өйткені бұл менен бақандай он сегіз жасқа үлкен адам .
Өзімнен мұншама жасы үлкен адамға қатын болғанша өлгенім артық .
Ел бар жер бар , ауылда туған — туыс бар .
Олардың бетіне қалай қараймын .Қысқасы бір басымда сансыз сұрақ .
Дегенмен бұл менің өз ойымғана .Қазір бәйбішені көрмегенше дөп басып бірдеңе деу қиын .Құрғыр соңғы жылдары қазаққа жеткен сурагат деген бар еді , сондай ұсыныс жасар ма екен .
Әлде менің байыма тоқал бол дерме екен .
Бірақ , бұлар неге мені таңдады?- екен деймін .
Әлде ескі таныстарым боп шықпасын .
Мүмкін мені сырттай танитын да біреулер шығар .
Мен мына адамды өмірімде алғаш рет көріп тұрмын емес пе? Ал енді не болсада барғансоң көре жатармын , қазірше маған бәрі жұмбақ боп қала тұрсын .
Қысқасы миымды шырмаған мың сан оймен отырып үйіне де жеттік .
Үш қабатты кең сарай алдына ақбас тоқтағанда есікті ашып түспекші болғам .
Сонда ғана мына сорлыға тіл бітті .
— Түспей ақ қой , отыра бер- дейді .
— Неге , үйіңізге жетпедік пе не деймін ?- мен оған таңырқап .
— Жеттік қой , бірақ көлікпен кіре саламыз , отыра бер деген ақбас қайтадан рөлге жармасты .
Сол кезде алға қарай мен де көз жүгірттім .
Құрсын , тап қазір жабық тұрған қақпа өз- өзінен жоғары қарай көтеріліп ашылып барады .
Сонан көп өтпей көлік сиятын жол пайда болды .
Ал көлікті тізгіндеген ақбас болса сол жолақпен ішке кірді .
Алла тағалам пендесіне берем десе үйіп төгіп бере салады екен ғой .
Мен негізі мына ақбастың жәй жүрген адам емес екенін о баста білгенмін .
Өйткені қыр соңыма түсіп қырындап жүргенде шатаспасам бірнеше көлікпен келген .
Бір күні ақ көлікпен келсе, бір күні қара түсті көлікпен келетін .
Және де сол көліктер әртүрлі екенін білемін .
Ал біз келген мына көлік тіпті басқаша .
Қысқасы біз даңғарадай аулаға кіріп тоқтадық .
Құдай- ау мына жерде не жоқ дейсің ?! Анадай да ай сәулесімен шағылысқан көлшік жатыр .
Ал мына жерде қызылды жасылды гүлдер жайқалып тұр .
Сондай — ақ балалар ойнайтын алаң өз алдына тағы бар .
Осылайша аулаға тоқтаған көліктен аяғымды қорқа басып сүйретіліп түстім .
Ал ақбас болса менің қолымнан ұстап есікке қарай беттеді .
Кенеттен сол есік ашылып ішінен әйел кісінің сүлбесі көрініп бізге қарсы жүрді .
Бұл мен күткен бәйбіше болса керек , басына орамал тартқан ұзын бойлы келіншек сатыдан төмен түсіп келеді .
Міне анық көрініп те қалды .
Шам жарығымен жүзіне қарауға тырыстым .
Сондағы ойым таныс болса екен деймін , алайда танысыма ұқсамайды .Тіпті ешқашан көрмеген мүлдем бейтаныс келіншек жақындап келдіде қапсыра құшақтап бетімнен сүйді .Содан азын — аулақ аман саулықтан соң «үйге кір» дегендей ишара білдірді .
Әрине менің енді үйге кірместен басқа амалым жоқ , соңынан еріп отырдым .Ал үйге кіргенде құдды бір хан сарайына кіргендей күйге түстім .
Өйткені осы жасыма кеп мынандай үйді көрмегенім рас .
Тіпті көру түгі мың ұйықтап түсіме де кірмепті .
Бір қызығы сол міне осының бәрі түсімде көргендей көз алдымнан өтіп жатты .
Шынымды айтсам сол сәтте бұл менің не өңім,не түсім екенін анық аңғара алмадым .
Әйтеуір жұмбақ келіншектің айтқанын бұлжытпай орындай бердім .
Сонымен не керек ұзын залды қуып отырып қонақ бөлмеден бір ақ шықтық .
Үлкен бөлменің қақ ортасында дөңгеленген үлкен үстел тұр .
Оны айнала қоршап қымбат отырғыштар қойылыпты .
Ал дастархандағы түрлі — түсті тағамдар , көздің жауын алады .
Құдай ау не жоқ дейсің , мына үстелдің үстінде құс сүтінен басқаның бәрі бар .
Сонда бұл ненің құрметіне екен деп ойлап үлгіргенім жоқ .
— Ұялма сіңілім .
Киімдеріңді шешіп емін — еркін отыра бер .
Мына үйді өз үйіңдей көргейсің — деген келіншектің даусы ойымды бөліп жіберді .
Ал мына келіншек болса сөзін жалғастырып жатыр .
— Бұл үй біздің үйіміз .
Осы үйде Сәкең екеуміз ғана тұрамыз .
Бірақ олар шетелде оқиды , сонда тұрады .
Ол жайлы Сәкең айтқан шығар- дейді соңымыздан кіріп келген ақбасты көрсетіп .
Тіпті осы ақбастың аты кім еді , ол да есімнен шығыпты .
Өйткені номерін жазып телефоныма сақтамағанмын .
Мына келіншектің Сәкең дегенінен соңғана есіме түсті .
Менімен солай деп танысқан .
Өзі сырт көзге сылбыр басқан біреу сияқты көрінгенімен , негізі ширақ адам екен .
Тек қой аузынан шөп алмайтын момындығы көрініп тұр .
Бірақ тап қазір мені қызықтырып тұрған бұл адам емес .
Мені қызықтыратын мына келіншек .
Өйткені құпияның бәрі осында боп тұр ғой .
Не болса да ұсынысын тыңдайын деп үстелге отырдым .
Ал оң жағыма кеп отыра кеткен келіншек шәй құйып ұсынып жатты .
Осылайша өмірімде көрмеген бейтаныс келіншекпен дастархандас боп таныстығымыз басталды .
— Қайдан боласың сіңлім , қай жақтың қызысың?- дейді мына келіншек күлімдей қарап .
— Жезқазғандікімін әпке -дедім .
— Медколледжді бітірдің ғой , әлде высшима дейді қайта сұрап .
— Жоқ высший емес , колледж бітірдім .
Қазір жұмыс істеп жатырмын .
Алла қаласа жоғарғы оқуға түсіп «высший »алғым келеді дедім .
Осыдан соң шәйдан ұрттап алып біраз ойға кеткен келіншек сұрақты үйіп төкті .
Қысқасы отбасым жайлы , тіпті жақсы көретін жігітім бар жоғына дейін сұрап шықты .
Бір қызығы осы сұрақтардың бәріне мен мүдірмей жауап бердім .
Осылайша бас аяғы жарты сағаттың ішінде танысып тастадық .
Ал енді менің бұл келіншектен ең басты ұсынысын естігім келді .
Сол үшін де үсті — үстіне сұрақтарды өзім жаудырдым .
Өйткені маған ең маңыздысы сол .
— Асықпа сіңілім ,тамақ жеп шәй ішіп алайық .
Түн ұзақ қой ол жайлы сөйлесе жатармыз .
Ал бізде уақыт деген жетеді .
Менің саған қазірше ұсынысым мынау .
Сен анау қаладағы пәтеріңді таста да біздің үйге келіп тұр .
Мен сені жоғарғы оқу орнына түсіріп өзім оқытамын .
Бірақ медицина саласында оқытамын .
Өйткені мен өзімде медикпін .
Сонау Мәскеу қаласында оқығанмын .
Ал Сәкең ветеринарияны бітірген .
Екеуміз практикада жүріп танысқанбыз .
Үйленгенімізге міне жиырма жылдай болып қалды .
Қыздарымыз бар , олар жайлы айтқанмын .
Егер осы ұсыныстарымды қабыл алсаң онда мен де арман жоқ .
Тіпті күні ертең өлсем де өкінбеймін .
Әрине ,сен тап қазір мені танымайсың .
Ал мен сені сырттай танимын .
Өйткені мен , сен істейтін емхананың бір жылдан бері тұрақты пациентімін .
Айда бір барып ем қабылдап тұрамын .
Мен сені өткен айда барғанымда көрдім .
Ал екінші барғанымда таппадым .
Әрине сені табу маған ешқандай қиындық тудырған жоқ .
Сонда да еркектің аты еркек қой деп , Сәкеңнің өзін жібердім .
Содан міне сен екеуміз жолықтық .
Шынымды айтсам Құдайдың осы күнге аман — есен жеткізгеніне қуанамын .
Міне сіңлім , қазірше менің бар ұсынысым осы .
Қабыл алсаң , отбасымның бір бөлшегіне айналуың әбден мүмкін деп барып бір ақ тоқтады ..Енді мен мына сөзге не дерімді білмей қатты састым .
Отбасымның бір бөлшегіне айналуың мүмкін дейді …ол қалай сонда ? Сіңілісі боп жүре берем бе ? Әлде мына ақбастың тоқалы болам ба ? Қызық ұсыныс екен .
Мен негізі осы жайлы ашып сұрамақшы болғам .
Алайда мына келіншектің көзінен үзіліп жатқан тамшыларды көргенде сеспей қаттым .
Бұл неге жылайды екен ? Төрт құбыласы түгел қатын ғой .
Қыздары шетелде оқып шетелде тұрса .
Бірақ адамзат байлыққа тойған ба ? Байлар да жылайды дегені рас екен ғой .
Айтқандай біздің аурухананың тұрақты пациентімін деді ғой , демек денсаулықтың бір кемшілігі бар .
Мүмкін ұл сүйсем деген арманы бар шығар .
Бірақ ондай арманы болса маған неге айтпады ? Әлде мені жас қыз деп ойлады ма екен ? Қысқасы тағы да сол , сұрақ көп бірақ жауап жоқ .
Ал менің үйімде тұр деген ұсынысы ол жақсы ұсыныс әрине .
Енді өзім оқытамын дегені бәрінен де асып түсті .
Мұндай мүмкіндік миллионнан бірге бұйырар .
Мүмкін менің де басыма бақ қонғалы тұрған шығар .
Не десем екен , қысқасы басым қатты .
Бүгінше пәтеріме қайтайыншы ертең көрермін деп орнымнан тұра бергенімде , көзінен жасы төгілген келіншек құшақтай кетті .
— Сіңілім , отыршы .
Таңертең жұмысың болса Сәкеңннің өзі жеткізіп тастар .
Тек кете көрмеші деп жалына бастады .
Ал енді мына келіншекті қалайша қиып кетейін .
Оның үстіне ертең маған демалыс .
Пәтерде жатып түске дейін ұйықтағаннан басқа не істеймін .
Онан да осы үйде қалмадым ба, деп келісімімді бердім .
Осылайша жақында ғана қалаға келген менің өмірім , екі айда жүз сексен градусқа өзгеріп шыға келді ….( жалғасы бар )
Ғани Әлихан
Дереккөз: el24kz.