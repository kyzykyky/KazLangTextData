Сын айтамын деп соққыға жығылдым.
Ең жұмсақ буын құлақ болса, қаттысы тіл екен.
Қыздың танауын тартқанын да өлең етуге бола ма? Зәр сындырғанын жазбағанына шүкір.
Осыны мысқылдап едім, аяғы немен аяқталғанын біліп отырсыздар.
Әдебиетке жұдырықтай жүрегімен емес, жұдырықтың өзімен кірмекші болған оның күні қараң.
Бірдеңе бола қалса, ақындығымды сөз ететіні несі екен? «Сізді мақтан тұтып жүрсем…» – дейді пәтшағар.
Оның түсінігі бойынша, мақтағанды мақтап, даттағанды даттау керек.
Басымнан өткен оқиға сынның деңгейін білдіріп отыр.
Өтежан Нұрғалиевтің: «Ақынды өлтіру үшін оны мақтау керек», – дегенін айттым.
Әйгілі хоккейші Валерий Харламов пен оның бапкері Анатолий Тарасов арасындағы қарым-қатынас туралы да айттым.
«Неге мысқылдайсың?» – деп шағымданғаны бар.
«Әрбір мысқылда шындық бар», – деп жауап берді досым.
Бірақ мен өз ұстанымымды өзгертпеймін.
Көзім көгеріп, жағым сынғанша.
Мұндай әумесердің бір емес, миллиондап кездесетіндігі анық.
Ағам: «Мейлі оқылса да, оқылмаса да өлең жазыла береді», – дейді.
Бұл сөз өлеңін жариялауға һәм оқуға асығатын жазарманның санасына жетсе, шіркін.
Кітаптың тұсаукесерін өткізудің не пайдасы бар? Әйтеуір, бір-бірін алдаған жұрт.
Тұсаукесерге еріксіз келген оқырман мен «оқырманым көп екен» деп ойлайтын қаламгер… «Түсінемін» деп оқырман, «түсінеді» деп қаламгер өз-өзін алдайды.
Ақынның абыройын жиналған тыңдарманмен есептейтін болдық.
Бұл әңгіме айтылып та, жазылып та келеді.«Аға ініні сынайды» деген – қатып қалған қағида емес.
Бір ағамның: «Өлгеннің бәрі ұлы емес», – дегені бар.
Жалпы алғанда, қазақ – сыншыл халық.
Ене келінді, әке баланы сынайды.
Баяғыда сөзден жеңілмейтін бір шал болыпты.
«Осы жолысынымнан өте алмас» деген біреу сынауға бармай ма? Былай депті:.cheap football shirts
cheap football shirts
cheap football shirts
cheap football shirts
cheap football shirts
cheap football shirts
cheap football shirts.Өлі ме, тірі ме? «Тірі» десе – өлтіріп, «өлі» десе – өлтірмей қоямын деп ойласа керек.
Сонда әлгі данышпан:
– Тағдырың өз қолыңда, – деген екен.
Осындай тағы бір мысал.
Бұл шал да сынға берік адам болған.
Бір күні әлгі шалдың итіөліп қалыпты.
Ауыл жастары жиналып, шалға көңіл айтайық деп шешкен екен.
«Енді не істейді екен» деп ойлайды ғой жастар.
Сонда шал кемпіріне:
– Әй, бәйбіше, Ақтөстің достары келді.
Асыңды даярла, – депті.
Сын әлсіз болса, оған берер жауап табылады.
Сын шын болса, онда сөзден тосылады.
Әлгі сынды көтере алмаған баланың ұлты қазақ екеніне күмәнданып отырмын.Біреуді мақтап, жақсы болып көрінуге болады.
Бірақ өтірік айтып өмір сүргенше, шындықты айтып өлген артық емес пе?! Мұның бәрі – өресіздіктің салдары.
Конфуций: «Ой түймей оқысаң – адасасың, оқымай ой түйсең – күмәнға тап боласың», – дейді.
Ал Лао-цзы: «Шыншыл сөз әдемі болмайды, ал әдемі сөз шыншыл болмайды.
Мейірімді адам қызуқанды болмайды, қызуқанды адам мейірімді бола алмайды.
Данышпан – көп білетін адам емес, ал көп білетін – данышпан емес», – дейді.
Мұны ұғынған жан болса, сынның не екенін білер еді.
Жұмекен Нәжімеденовтің 1983 жылы жазған «Қара өлең» атты өлеңі бар.
Осы өлеңді ел Мұқағалидің «Күпі киген қазақтың қара өлеңін шекпен жауып өзіне қайтарамын» дегенін сынап жазған өлеңі деп жүр.
Меніңше, Жұмекен бізді сынаған.
Костюм киген өлеңді сынапты.
Өлеңіне қазақтың күпі кигізер едім,
Күпісі бар өзінің – керегі не, керегі?
Өлеңіне қазақтың шекпен кигізер едім,
Шекпені де бар оның – керегі не, керегі? – деп бастамай ма өлеңін?! Осы өлеңде тағы да мынадай жолдар бар:
Жырлар туды жас көңіл –Демек, кигізді өлеңге ол Еуропаның костюмін..***
Қара өлеңдер жасасын! – салмақты, еркін, терең де өр,
Костюм киген ақындар,
Күпі киген өлеңдер!
***
Киім – мода,
Өлең-жыр – мода емес қой, дегенмен
Киімнің де сән-көркі көрінген жөн өлеңнен.
Саптама етік кимейді қазір қазақ өлеңі,
Содан шығар, көп жыршы жалаңаяқ келеді.
***
Күпі киген ақынның
Костюмді ойы тамаша,
Киіндірген Абай тек қара өлеңді жаңаша.
***
Соңында:
Өлеңіме өз басым өкшелі етік кигіздім, – деп 
аяқтайды.
«Көп жыршы жалаңаяқ келеді», – дейді ақын.
Мұнан асқан қандай сын бар? Жұмекен қазіргі ақындарды сынап отыр.
Сондықтан Мұқағалиді Жұмекенге айдап салудың қажеті шамалы.
Осы өлеңнен «сенсация» іздегендер болды.
Бірақ Жұмекен Мұқағали арқылы «пиар» һәм «абырой» жинамаған.
«Жыныс үшеу: еркек, ұрғашы, билік», – дейді Асқар Сүлейменов.
«Соңғысынан асқан сатымпаз-салдақы жоқ.
Ұрғашының өзі жолда қалады».
Меніңше, дарынсыз деген де жыныс бар.
Не еркек, не ұрғашы емес.Сыннан оңай һәм одан қиын жанр жоқ.

Люк де Клапье Вовенаргтың сөзінің жаны бар.
«Авторды сынау оңай да, баға беру қиын», – дейді ол.
Ал Дени Дидро: «Шындық сынды жақсы көреді, қанша сыналса, сонша жеңіске жетіп отырады.
Өтірік болса, сыннан қорқады, тиісінше жеңіліс табады», – деген.
Оскар Уайльдтің ойы тіптен ерек.
«Сыншы – өзге салада жолы болмаған адам», – дейді жазушы.
Біз де сол жолы болмағандардың бірі болдық.

Өшімізді сыннан алып жүрміз.
Дарынсызға шүйлігіп, дарындыға сүйсінеміз.
Бізді асырап отырғандар да – осылар.
Сынайтын бірдеңе тапсақ, жерден жеті қоян тапқандай қуанамыз.
Сын айтып қана қоймай, соққыға да жығыламыз.

Сыншының жұмысы жақсы, негізі.«Кейде үнсіздік ең ауыр сынды білдіреді», – дейді Бакстон.
Көз алдыңа әкенің образы келеді екен.
Қателік жасағанда, алдыңда әкең үндемей тұрса, одан асқан сын жоқ.
Онан да сабағаны артық емес пе?! «Үнсіздік те – дауыс», – деп Олжас Сүлейменов тектен-текке айтпаған.Ал орыс сынының атасы Велимир Белинскийдің ойынша, шығармадан қате табу – туындының дұрыс еместігін дәлелдеу деген сөз емес.Меніңше, сын – автордың болмысын ашып беру.
Автор – сыншының кейіпкері.
Автор мен туындының туыс һәм туыс еместігін дәлелдеу.
Автордың деңгейінен де жоғары сөйлеу.
Бастысы, сыншының өзі шығармашылық адам болуы керек.
Ал шығармашылықпен айналыспайтын адамнан сыншы шығады дегенге сенбеймін..