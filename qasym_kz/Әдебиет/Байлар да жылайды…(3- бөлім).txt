Сол күні әрі ойланып бері ойланып шақша басым шарадай болды .
О баста өз пәтеріме кетіп қалғым — ақ келген , бірақ бәйбішенің сөзін қимадым .
Ал анау ақбастың бары жоғы мен үшін бір тиын .
Маған қызық боп тұрған мына келіншек .
Ал доктор болу ол менің де арманым .
Ол аздай осы үйде тұра бер дейді .
Тіпті аулада тұрған менің көлігіммен жұмысыңа барып кел дейді ..Не деген батпан құйрық , не деген жомарттық бұл деймін .
Мұның бір қызығы осының бәрі түстей боп көрінсе де өңімде болып жатқаны .
Енді бәрінде ой елегінен өткізіп көрдім .
Екі ойлы боп жатып ұйқыға кетіппін .
Оянып кетсем таң атуға аз қалыпты .
Қаншама қонақжай дегенмен де кісінің үйінде жата бергім келмеді .
Орынмнан тұрып терезеден далаға көз жүгірттім .
Анадайда алып қаланың зәулім үйлері мен мұндалап тұр .
Ал аулада күйбегендеп жүрген ол кешегі ақбастың өзі .
Үй бұрышындағы кішігірім спорттық алаңда асыр салып ойқастап жүр .
Жасы қырықтан асып кетседе денесі тығыз , қозғалысы ширақ екен .
Бұйдаланған бұлшық еттері шиырылып нағыз орда бұзар еркектің тап өзі .
Тек екі самайын жапқан ақ шашы бар демесеңіз дене бітімі өте мығым .
Бірақ мен мұның несін айтып отырмын , бұл адамнан маған келер пайда барма .Тіпті бұл адам жайлы тап қазір ойлағым да келмейді .
Кенеттен сол жағымнан жеткен « Қайырлы таң !» сіңілім деген сөз ойымды бөліп жіберіп жалт қарадым .
Мынау менің кешегі әпкетайым ғой .
Жақындап кеп қапсыра құшақтап шашымнан иіскеп жатыр .
Бұл неткен мейірімді жан дерсің .
Сондай — ақ ақбас айтқандай сұлудың да сұлу өзі ..Күлімдеген көздері қиылып , басына тартқан орамалдан қап — қара қолаң шашы төгіліп тұр .
Тап мына келіншекті қырықтан кеткен дегенге сенудің өзі қиын .
Өйткені киген киімін , сөйлеген сөзін , жүріс тұрысын көргенде Хан сарайындағы Ханшайым ба дерсің .
Тек сылбыр басып жәй қозғалғаны болмаса , сырт көзге оғаштау ештеңе байқалмайды .
Оныда жоғарғы қабаттағы баспалдақтан сырғып түскенде аңғарғанмын .
Тіпті де жәй қозғалады екен .
Демек денсаулықтың бір сыры бар болса керек .
Оның үстіне үй ішінде жүрседе басынан орамалын тастамайды .
Не болса да мұның жауабын өзі айта жатар , қазірше жүре тұрайын деп үстел басына отырып таңғы асты бірге іштік .
Міне сонан соң кәдімгі ас бөлменің тіршілігі басталды .
Мен де қолымнан келгенше көмектесіп бақтым .
Ал әпкетайым сылаңдаған бай қатын болса да үй тірлігіне өте мықты екен .
Әңгімесін айтып жүріп тынатын түрі жоқ .
Сөйтіп жүргенде қолына бір уыс гәзет журнал ұстаған ақбас келіп үстелге отырды .
— Сіңлім , Сәкеңе шәй құйып берші дейді .
Енді мұнысы біртүрлі ыңғайсыз екен .
Қатыны қасында тұрып мен шәй құйып беруім керекпе сонда ? Бірақ не дейін , жоқ дей алмадым .
Сүт қосылған шәйді құйып ақбастың алдына қойдым .
Сол аралықта әпкетайым да келіп үстелге жайғасып үлгірді .
Сонымен үшеу ара әңгімеміз басталды .
— Дәрілеріңді іштің бе жаным ?- дейді ақбас бәйбішеге қарап .
Басын жәй ғана изеген бәйбіше ,сөзді бұрып әкетті .
— Сәке , күн суытып келеді .
Сіңлімнің жұмысы алыс қой , менің көлігімнің кілтін беріңіз , барып кеп жүрсін -дейді -әй — шәй жоқ .
Өйткені ол кезде мен көлік жүргізу түгі көліктің түр — түсін білмейтін кезім .
Тіпті қалай от алдыруды да білмейді екенмін .
Үзілді — кесілді бас тарттым .
Бірақ менің қарсы шыққаным түкте шешкен жоқ .
— Үйреніп кетесің сіңлім .
Өзім жүргізіп үйретемін деген әпкетайым қарсылығыма қарамай көлік сыйлады .
Осылайша менің басыма бір күннің ішінде бақ қонды .
Қысқасы осы отбасының бір мүшесіне айналып шыға келдім .
Арадан үш күн өткенде қаладағы жалдамалы пәтерден қала сыртындағы үлкен үйге көшіп өттім .
Сонда ғана өз көзіме өзім сене бастадым .
Әрине бұл үйге келгенсоң бәрі басқаша болды .
Кейде ақбасқа еріп қаладағы дүкендерден азық — түлік алсам , кейде әпкеммен бірге киім алуға баратын болдым .
Сөйтіп жүріп көлік жүргізуге деген құштарлығым оянып оныда үйрене бастадым .
Міне осылайша кешегі жүрген жәй медбикеден осы қалада жеті дәріханасы бар бизнес — ледиге айналдым .
Ал енді мен бұрынғыдай ақбасты жатырқауды қойдым .
Тіпті ескі танысымдай емін — еркін сөйлесетін дәрежеге жеттім .
Сөйтіп жүргенде жаңа жыл жақындады .
Менің мына үйге келгенімеде екі айға жуықтады .
Бұл енді бәрі таныс бәрі үйреншікті боп қалған кез .
Қысқасы өз жұмысымды білемін .
Үй тірлігінің бәріне қараймын .
Қалаған ақшамды алып керегімді сатып аламын .
Үйге деген азық — түліктіде өзім әкелемін .
Көліктіде өзім жүргіземін .
Соңында әпкетайыммен ақылдаса келе жұмыстанда шығып үлгірдім .
Ол оқудан өзім бас тарттым .
Өйткені сырт көзге оп — оңай көрінгенімен дәріханадағы бизнес ешқайда мойын бұрғызбай қойды .
Күніне миллиондаған ақша айналған дәріханалар тынымсыз еңбекті талап етті .
Міне осылайша мен , мына отбасының толыққанды мүшесі болып бекідім .
Шетелден қыздарым келеді деген әпкетайым құрақ ұшып зыр жүгірді .
Араға екі күн салып екінші қызы жетті .
Европаның қаржы орталығы боп саналатын Лондоннан жалғыз өзі ұшып келді .
Ал үлкен қызы жұмыс бабымен Америкаға кетіпті .
Осылайша Эльмира атты қызымен таныстым .
Бұл мына Сакеңнің екінші қызы .
Мұнысы сол Лондонда жетілдірілген лицейде оқып жүр екен .
Бір қызығы бұл қызда адам жатырқауды білмейтін ақкөңіл ақжүрек боп шықты .
Әкесіне тартқан ғой дейді әпкетайым .
Шыныменде ойында түк жоқ өте жақсы қыз .
Өйткені біздің Сәкеңнің өзі сондай адам .
Міне ,міне , есіттіңізба ? Бұрынғы мен ақбас деп атап кеткен адам маған Сәкең болғалы қашан .
Бірақ ол кімнің Сәкеңі деңіз ? Енді ол біздің Сәкеңе айналды .
Өйткені мен осы адамға қатты үйреніп , бауыр басып кеттім .
Тіпті жоқ бола қалса іздейтінді шығардым .
Көзге көрінбеседе сезім деген сиқырдың бар екені рас екен .
Қызғанғанда да қатты қызғанатынды шығардым .
Ал енді кімнен қызғанасың деңіз .
Әрине бәйбішеден басқаның бәрінен қызғана бастадым .
Тіпті соңғы күндері мені қатты ой басып жүр .
Осы біздің Сәкең сонау ақбас боп тұрғанында ту сыртымнан аңдып соңымнан қалмай қойған еді ғой .
Кешеде кешке дейін үйде болмаған .
Сонда бұл қайда жүр өзі ? Әлде біреулерді мендей ғып сырттай аңдып жүрген болмасын .
Ал шетелден келген қыздың кеткені қашан .
Әпкетайымда қызы кеткелі тұйықтанып алған .
Тіпті бүгін таңғы асқа да тұрған жоқ .
Ол аздай біздің Сәкеңде бәйбішенің бөлмесінен шықпай біраз жүрген .
Қап бәлем — ай , қарай тұршы өзің .
Сен қазірше ғана біздің Сәкеңсің .
Сен үшін тап мына әпкетайымнан асып түспесем де кем түспеспін .
Қазірше үндемей жүре тұрайын .
Қысқасы мен осылайша есімнен адасайын дедім .
Бірақ осының бәріне мына әпкетайымның өзі кінәлі .
Сөзге келсе болды Сәкеңді мақтап мені оған итермелей түсті .
Сол міне өз жемісін берді .
Енді келіп өз бөлмесінде ұстап отыр , шығармай отыр .
Тап сол кездері осындай сөздерді айтуға қалайша аузым барғанын білмеймін .
Әйтеуір бір тылсым күш өн бойымды билеп алды .
Енді мен қалай болғандада біздің , өзімнің Сәкең қылуға дайындала бастадым .
Өйткені мұндай еркекті ешкіммен бөліскім келмейді .
Менікі деген ол тек қана менікі болуы керек .
Қысқасы бас аяғы үш айда мен сондай эгойстке айналып қызғаныш деген қызыл итті жетектеп жүрдім .
Ал әпкетайымның болса соңғы күндері сыңсуы көбейе бастады .
Әрине мұның бәрі мен үшін емес , денсаулығының нашарлағаны болды .
Бұрынғыдай бөлмесінен көп шыға бермейді .
Мені көргенде ғана еріксіз жымияды .
Бірақ жүзі солғын тартып көз жанары кәдімгідей сөніп бара жатты .
Соңғы күндері мен мұны аңғарып жүрмін .
Менен қанша жасырып баққанымен құдайдан қалай жасырсын .
Көз алдымда күн санап төмендей берді .
Бір күні түскі асқа енді бас қойғаным сол еді үйге асыға жеткен Сәкең зып беріп өз бөлмесіне жетті .
Соңынан іле шала ақ халатты доктор кірді .
Мынандайды көргенде қалайша ас батсын , мен де орнымнан тұрып асхандан шықтым .
Сонан соң Сәкеңнің қол бұлғағанын көріп сол бөлмеге жетіп бардым .
Құдай сақтасын ! Әпкетайымның тас төбесі кәдімгідей үңірейіп тұр .
Мына сұмдықты көргенде шошып түстім .
Тұла бойым мұздап , денем түршігіп кетті .
Мұздамай қайтейін , тас төбесі бас сүйексіз миы көрініп тұр .
Ал әлгі доктор болса сол басқа ем — домын жасап жатыр .
Мұны көргенде көзімнен ытқып жас төгіліп кетті .
Шыдай алмай сырт айналдым .
Содан өз бөлмеме кеп жылап жатқаннан басқа амалым қалмады .
Алла өзің жар бола көр ! Ешкімдіде өлімге қимайды екенсің .
Бірақ сұм ажалдың құрығынан құтылған кім бар дейсің ? Басқа салғанды көз көрер деген , әпкетайымныңда дәм — тұзы көтерілгелі тұрғаны ғой .
Тап осы сәт Хан тағындай тұғырдан ұшып тар табытқа түскелі жатқан сияқты .
Мен бейбақ басынан тастамайтын орамалдың астында мынандай сұмдық жатқанын сонда ғана түсіндім ….Ғани Әлихан
Дереккөз: el24kz.