Сыр сүлейлерінің ішінде Нартай Бекежановтың орны бөлек.
Нартай суырып-салма ақын­дығымен қоса, жез таң­дай әншілігімен де жұрт есінде сақтал­ған.
Сол себепті, ақын­ның жарық көрмеген өлеңі табылды дегенге алғашқыда сене қоймадық.
Өйткені, қазақ әдебиетінде жан-жақты зерттелген тұлғаның жарияланбай қалған жыры бар дегеннің өзі аса қисынды емес еді.
Дегенмен «Нар­тай» өнер мектебінің дирек­торы Құрманбек Бекпейістің айтуынша, мұндай өлең бар екен..Оқиға былай болған көрінеді.
Жамбыл Жабаев дүниеден озып, бауырлас қырғыз халқының қос ақыны Оспанқұл мен Әлімқұл көңіл айта келіп, кезек-кезек жырмен қайғыға ортақтасып жатады.
Сол жерде Мұхтар Әуезов те бар екен.
Мынандай дел-сал көңіл айтуға жырмен қарымта қайтару да міндет саналады ғой.
Содан қазақ зиялылары Кенен мен Үмбетәліге үміт артады.
Қос ақын жырлап болғаннан кейін осы жәйттің барлығын бағанадан бері үнсіз бақылап отырған Нартай сырнайын тартып-тартып, тамағын бір кенеп алып, былай деп жыр бас­тап кетіпті..Келмеске кетіп қарт бабам..Қуаныш ортақ, қайғы ортақ,.Жамбыл қарт болған бабасы..Сүйінбайдан алған домбыра,.Жәкемдей жастар қолға алса,.Мұны естіген Мұқаң бас­таған қазақ зиялыларының үстінен ауыр жүк түскендей болады.
Бауырлас екі елдің азаматтары қайта көрісіп, Нар­тайға риза болған Әуезов «Кел­ші, нарым, нағыз ел үшін жаралған, жан екенсің»,– деген екен..Жалпы, бұл оқиға жайында Әбділда Тәжібаевтың шығар­мала­рында кездеседі.
Бірақ өлеңнің мынадай толық нұсқасының бұрын еш жерде жарияланбағаны ақиқат еді.
Ал Құрманбек Бекпейіс баға жетпес қазынаны ел аралап жү­ріп Ұзынағаштан тапқанын, қол­жазба күйінде сақталғанын жет­кіз­ді.
«Ел іші – өнер кеніші» деген осы..«Егемен Қазақстан» газетінен.