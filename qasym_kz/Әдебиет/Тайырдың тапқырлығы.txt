Мұхтар Әуезовты үлкен де, кіші де атын тіктеп атамай «Мұха» дейді екен.
 Бір жолы Жазушылар одағындағы жиыннан шығып келе жатқан Тайыр Жароков қасындағы кісіге бір нәрсені нақты дәлелдемек болып:
 — Сенбейсің бе, мұны жаңа Мұхтардың өзі айтты ғой, — деп қалыпты да, сасқалақтап жан-жағына қарапты.
Сөйтсе, артында Мұхтар келе жатыр екен.
Қасындағылар: «Мұхаң бұған не дер екен?» — деп құлақ түре қояды.
 Мұхаң жайымен ғана:
 — Тайыр, осы сен жаңа Мұхтар деп бір нәрсе айттың ба? — деп сұрайды.
 Сонда Тайыр іркілмей:
 — Сізді Мұхтар деп өле алмай жүр деп пе едіңіз, Жанғалинді айтам, — деген екен..Құрал-сайман толып кетіпті ғой….Мұқағали Мақатаев бір жолы Ақтөбеге барады.
Облыстық газетте қызмет істейтін ақын Мұхтар Құрманалиннің бөлмесіне кірсе, ол кісі жоқ екен де, бірақ жас қызметкер отырса керек.
 — Мұхтар қайда? — деп сұрайды одан Мұқағали.
 — Редактор шақырып еді, қазір келіп қалар, отыра тұрыңыз.
 Мұқағали үстелді саусақтарымен шерткілеп: «Мұхтар да Мұқа, Мұқағали да Мұқа», — дегенді қайталап айта береді.
Әлгі жігіт қарап отырмай:
 — Мұқаң көп болғанмен, Мұхтар біреу ғой, — депті.
 Мұқағали оған жалт қарайды:
 — Дұрыс айтасың, бала, атың кім өзіңнің?
 — Құрал.
 Осы кезде бөлмеге басқа бір жігіт кіріп келеді.
Ол Мұқағалиды танып, қол ұсынып, сәлем береді.
 — Ал сен кімсің? — деп сұрайды Мұқағали.
 — Болат Теміров деген ақын ініңізбін ғой, — дейді жаңа келген жігіт.
 Сонда Мұқағали:
 — Оу, редакцияларыңа құрал-сайман, темір-терсек толып кетіпті ғой, — деген екен..Әмиянды қайтарыңдар, жігіттер.Айтыскер ақын Аманжол Әлтаев студент кезінде көрші жатақханадағы танысына барып қайтпақ болғанда, бір топ еңгезердей жігіттер қоршап алып, қалтасындағы ақша салынған әмиянын тартып алады.
Енді сәл күтсе ақшадан айырылатынын сезген Аманжол:
 Дүниеде кездескенмен бүліктер,
 Өшпейді екен кеудедегі үміттер.
 Бір қазақты тонамаған бір қазақ,
 Әмиянды қайтарыңдар, жігіттер, — депті.
Табан астында айтылған өлеңге таңданған жігіттер әмиянды қайтарып беріпті.
Сөйтсе, олар тонаушылар емес, қарындары ашқан дене шынықтыру институтының спортшы студенттері екен..