Бала күнімде өзіме жақын екі жеңгем болды .
Негізі менің жеңгелерім көп болатын , өйткені көршінің қатындарында жеңеше дейтінмін .
Бір қызығы солардың бәрі маған жеңеше боламыз деп атымды айтпай “Әй бала “деп жүретін .
Содан бір күні үйде сойылған малды тазалап жатқан жаңа түскен үйдегі жеңешем шақырып алып :.— Анау жеңешеңді шақырып келші мен үлгірмей жатырмын -дейді .
Анау жеңешең дегенін түсінбей қалғаным рас , қайта сұрадым..— Анау » жыбырлақ шешейдіше » деп алып ,соңынан Әмина жеңшеңді дейді құлағыма сыбырлап .
Содан не керек Әмина жеңшемнің үйіне жетіп бардым .
Сөйтсем авганец ағамыз түнде ішкенбе , жеңешем айқайды салып жатыр екен .
Ол ағамыз ішті дегенше ауылда ит үріп , мысық мияуламайтын , содан қатты қорқатынмын .
Мен мен бе ол ағам ішсе бүткіл ауыл қорқатын .
Оның үстіне шешем де айтып отыратын , бұл қан көрген жынды , мұнан ішсе аулақ жүр балам дейтін .
Бірақ сол ағамыз қанша жынды болсада Әмина жеңшемнен әрі асалмайтын .
Не сыры барын білмеймін , араққа тойып алып тойларда топан шығарып жатқанда жеңешемді көрсе болды басын бұтына тығып жым болатын .
Қысқасы қақпадан кіргенімнен , сол ағамыз шап беріп ұстап алмасы бар ма ?Аяқ қолымнан жан кетіп тілім байланды да қалды .
— Неғып жүрсің , кім керек?- дейді .
Аузыма сөз түспей қорқып кеттім .
— Ей дейді , саған кім керек өзі ?Сенен сұрап тұрмын мен -дейді қолымнан тартып- тартып жіберіп .
Тұтығып барып » Жыбырлақ шешей » керек еді деп қойып қалдым .
Сөйтсем :
— Немене дейсің ?Қандай шешей?- дейді көзі аларып .
Оған дейін үйден жеңешем шығып айқайға басты .
— Әй жынды , жібер баланың қолын .
Апам мал сойып құран оқытқалы жатыр .
Мен соған көмектесіп келейін .
Сен алқаш қаңғып кетпей үйде бол –деді де мені ертіп алып біздің үйге қайттық ..Тәпішкесін тарсылдап алдыма түсіп жортып келеді .
Содан үйге жетті де қатулы қабағымен жұмысқа араласып кетті .
Қазан ошақты салдырлатып болып жүр .
Мұны көрген өз жеңешем сасайын деді .
Көзінің астымен маған қарап — қарап алып ымдап тұрып мені шақырады .
Бір шақырды бармадым , екі шақырды тағыда бармадым .
Ал бармаған себебім жұмсайма деп бармай тұрмын .
Ол болса шақыруын қоймайды .
Ақыры шыдамы бітті .
— Әй бала бері келші , мына асықты қарашы .
Әрине маған асық керекқой , жетіп бардым .
Сөйтсем құлағыма сыбырлап жатыр .
— Әй бала , әй Ғанөк .
Сен жаңағы сөзді жеңшеңе айтып қоймадың ба ?-дейді .
Түк түсінбей « нені ?»деп қайта сұрадым .
Сөйтсем жаңағы ше ,жаңағы -дейді .
Жаңағысы не екен деп миым жетпей тұрғаныма , күйіп кетті , Туу бір , жаңағы сөз ше .
» Жыбырлақ шешей » дегенім ше , соны деймін мына жеңшеңе айтып қоймадың ба? Ашулы ғой , сәлем берсем қарамады- дейді .
— Ааа деппін .
Ия жеңше ия , айтып қойып едім деп қойып қалдым .
Мәссаған! Енді менің жеңешем аяқ қолы дірілдеп тілден қалды .
Содан отырған жерінде құйрықпен билей бастады .
Настроениесі наскиге түсіп кетті .
Содан көп өтпей екі бетін шымшылай бастады .
Онсыз да ағам сүйе беріп салбырап кеткен екі езуі онан сайын созылып қызарып кетті .
Онан көзі аларып маған қарады .
Сезіп тұрмын , іштей жеп қойғысы келіп тұр .
Бірақ жәудіреген көздерінен үрей қорқыныш көрініп тұр .
Жаным ашып қатты аяп кеттім .
— Жоқ жеңше , айтқаным жоқ .
Мен жәй қалжыңдадым сізбен -дедім .
Міне енді жеңшеме қайтадан жан бітті .
Сала құлаш тілі қайта шықты .
Кір — кір бетімнен шөп еткізіп сүйіп алды .
Айтпа ойбай айтушы болма- деп тазалап қойған екі асықты қолыма ұстатты .
Ақылдысың , ақылыңнан айналдым сенің деп мақтап тастады .
Осымен жаңа түскен жеңешем үшін бәрі ойдағыдай аяқталды .
Бірақ …екеуміз үшін үлкен жеңешемнің аты сол » Жыбырлақ шешей » боп қалды .
Ал үйдегі жеңешем менен біразға дейін бәлеге қалды .
— Бұртиып алып айтып беремін -десем ол айтпашы деп жалынатынды шығарды .
Содан не керек : Күбіге піскен май менікі , жаңа піскен айран менікі .Тамақ піссе ет менікі .
Сол замандағы қотыр кәмпиттің түр — түрі менікі .
Қысқасы сол жеңешеме, ақ дегенім алғыс ,қара дегенім қарғыс боп тиді .
Сөзім бұлжытпай орындайтын қып — қызыл документ болды .Тап қазір » Жыбырлақ шешей » Майқұдықта тұрады .
Орнына » Жыбырлақ жеңше » атанып өзі қалды .
Біз қазақ негізі ат дегенді қалай болса солай қоябереміз ғой » Жыбырлақ жеңше » деп әлі айтамын , түк ренжімейді .
Не дейін , аман болыңдар менің асыл жеңгелерім !.Ғани Әлихан
Дереккөз: el24kz.