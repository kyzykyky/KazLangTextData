Фариза шын мәнінде, бүкіл ха­лықтық махаббатқа ие болып, оны өз көзімен көріп кетті.
Бұл шын мәнінде, өте сирек кездесетін құбылыс еді.
Және Фаризаның ең басты бақыты да осында деп есептейміз.
– Өтсе де өмір: алды жар,
Тылсым ба маңы, сор ма арты,
Халқының даңқын қалдырар
Түбінде әйтеуір сол жалқы.
Фариза ақын жырлаған азаматтық поэзияның сыры осындай.
Расында, Фариза Оңғарсынова жалқы ғұмыр кешті.
Бірақ оның поэзиядағы даңқы ерекше еді.
Қазақ поэзиясының әйел-еркекке бөлінбейтінін дәлелдеген дүлдүл ақын халқынан алыстаған сайын биіктеп барады.
Фариза ақын бүгін поэзияның ең биік шыңына айналды.
«Фариза шын мәнінде, бүкіл ха­лықтық махаббатқа ие болып, оны өз көзімен көріп кетті.
Бұл шын мәнінде, өте сирек кездесетін құбылыс еді.
Және Фаризаның ең басты бақыты да осында деп есептейміз.
Фариза кете-кеткенше ерлікпен арпалысты, өмір үшін арпалысты».
Бұл – көрнекті қалам­гер Әбіш Кекілбаевтың ақын ту­ралы айтылған жылы лебізі.
Ра­сын­да, Фариза ақын өте сирек кез­десетін құбылыс иесі еді.
Оның өлең­деріндегі өзгеше леп, өзгеше рух – осының белгісі.

«Өмірде ақындардың бәрі жал­ғыз».
Ақын­дық жалғыздықты Фариза ақын да сезінді.
«Ақын шын ақын бо­латын болса, ол әруақытта жал­ғыз» дегенді де бір жерден оқыған едік.
Фаризаның ақындық мұңы жыр боп құйылды.
Ақынның пенделік ғұмыры аяқ­талғанымен, поэзиялық ғұмы­ры біткен жоқ.
Оның мәңгілік өмі­рі енді басталды.Ақұштап БАҚТЫГЕРЕЕВА, ақын:.–Қазақ қыздарының өлең жа­за­тынын, өлең жаза алатынын дә­лелдеуге белін буып шыққан еді Фариза.
Поэзия атты әлемге бірге аяқ бастық.
Алғашқы өлеңдерімізді бірге оқыдық.
«Осы қыздар өлең жазғанда не бітіреді?» дегенді дә­лелдеймін деп, Фариза сол жолға басын тікті.
Жастық шағын, бүтін көктемін құрбан етті.
Фаризаның бұл ерлігі, бұл өрлігі – бағалауға тұ­рарлық дүние.
Атыраудағы сонау Манаш құмынан келген, қарақат­тай қыздың, мөп-мөлдір көзі бар, қиындықтың ауылын әлі сезіне қой­маған бойжеткеннің поэзия­дағы алғашқы адымы да күні бүгінгідей әлі есте.
Ол кездері бізде бірдей киіну сән болатын.
Бірдей киініп, бірге жүрдік.
Біз екеуміз поэзия жолында қатар жүрдік.
Бізді «Жайықтың қос қызы» деп атайтын.
Ағаларымыз да, халық та, оқырман да.
Фариза ерлігімен де, күрескерлігімен де поэзияның қан­дай болатынын көрсетіп кетті.
Сон­дықтан Фариза шыңы – кейін­гі қалам ұстайтын қыздарға үлгі бо­латын биік шың.
Ал қазақ қызы­на қалам ұстау ешбір ғасырда да оңай соқпаған.
Фариза осын­дай ауыр жолдың бәрін бас­тан өткерді.
Ауырып жүргенінде жиі телефон соғып, халін біліп тұр­дым.
«Менің көңілімді сен ғана тү­сі­несің» деуші еді.
Әлі күнге ұялы телефонының нөмірі сақтаулы тұр.
Амал не, қи­май­мыз өлімге.
Әсіресе, қалам ұстай­тын қыздар поэзиясы ойсырап қал­ды.
Жас ұрпақ толтырар деген үм­ітім бар.
Жастар келер деген үмі­тім бар.
Оның алғашқы өлеңдерінің өзінде кемшілік болған жоқ.
Оның мінезі де, өзі де ерекше болды.
Бірақ мі­нез­сіз болса, ақын өз мақсатына же­те ала ма? Әркімнің өз мінезі, өз қол­таңбасы болуы керек.
Фари­за­ның поэзиядағы қолтаңбасы ерек­ше.
Фариза біздің жүрегімізден еш­қашан ұмытылмайды.

Темірхан МЕДЕТБЕК, ақын:.– Фаризаны жұртшылық өр кеу­делі, ерлігі ерен, ұлттық намы­сы бойында, ерекше мінезді ақын деп жиі айтады.
Мен Фариза апай­мен бірге жұмыс істеген жоқпын.
Бір­ақ мына ерлігін есімнен шығара алмаймын.
Ол кісінің болмыс- бі­ті­мін, табиғатын көрсететін, на­мыс­қойлығына куә болған бір эпи­зод бар.
Әңгімені содан баста­ғым келеді.
Облыстық газетте жұ­мыс істеп жүрген кезім.
Маң­ғыстау об­лысының жаңадан ашылған кезі.
Сол тұстарда бізге суық хабар жетті.
Бекет атаның басындағы ел барып түнейтін үйді ауданның сол кездегі бірінші хатшысы сырғызып тастапты.
Кеңеске қарсы сөз айту қайда? Рухани дағдарысты бастан кешіп жатқан кез.
Алматыдан бір топ ақын-жазушы елге келе қалды.
Ішін­де Фариза Оңғарсынова да бар екен.
Ол кездері балалар журна­лы­ның бас редакторы болатын.
Ор­та­лық комиет тағайындап, жур­налға редактор қойған кез ғой.
Облыстық партия комитетінің актив залында үлкен кездесу өтті.
Басқарып кел­ген делегация басшылары сөз алып, бірінен кейін бірі сөйлеп жат­ты.
Фариза ақын сөз сөйлеп болды да, артынан Бе­кет ата туралы өлең оқыды.
«Уа, Бе­кет ата, аруағыңнан айналайын» деп бастады өлеңін.
Коммунистік пар­тияның қылышынан қан та­мып тұрған кезі.
Бекет атаның ба­сындағы үйді сырып тастағаны бар.
Мұны айту Фаризаның ғана қолынан келген еді.
Жинал­ғандар орындарынан дүркіреп тұ­рып, қол соқты.
Фаризаның ірі тұл­­ға екенін, қазақ әдебиетіне үл­кен ақын келгендігін, қазақ әде­биетіне жаңа бір өріс ашылғанды­ғын, қазақ әдебиетінде бүгежектеп, бұғып сөйлейтін кездің өткендігін сонда мен сезіндім.
Фариза апай­мен содан кейін де көп сырластық.
Ұрысқан кезіміз де, ұғысқан кезі­міз де болды.
Керіскен кезіміз де, ке­ліскен кезіміз де болды.
Бірақ бір-біріміздің сыртымыздан ғайбат сөз айтқан емеспіз.
Әр уақытта сағынып көрісетінбіз.
Ол кісінің ашуы, тік айта­тыны, бәрі есімізде.
Қазақ әдебиеті бар кезде, қазақ жұрты бар кезде Фаризаның есімі ешқашан ұмы­тылмайды.

Аманхан ӘЛІМ, ақын:.– Фариза апай дегенде менің есі­ме сонау бір жылдар түседі.
ХХ ға­сырдың екінші жартысы, яғни 70-жылдар.
КазГУ-дың студенті ке­зіміз.
Ол кездері университеттің қа­лашығы Бөгенбай батыр мен Абылай хан көшесінің қиы­лы­сында болатын.
Әдеби кештерге, поэзия кештеріне үйір болатынбыз.
Құрылыстан оқуға жаңа түскен кезім.
Сондай бір ке­зекті поэзия ке­шіне Асқар Сүлей­менов бас­та­ған, Фариза апай бар, бір топ ақын-жазушы келді.
Сол жер­де кіл жас­тар өлең оқыды.
Сұл­танғали Са­дырбаев марқұм жүр­гізіп отыр­ды.
Маған да өлең оқу ке­зегі келді.– Қас пен көздің бауырым арасында,.Асқақ кеуде соңына қарасын ба?.Басым кетіп барады білегінде,.Санам кетіп барады санасында..Жаулап алған жанымды талмай кеште,.Керемет күн кешегі қалмады есте..Ернім кетіп барады ерінінде,.Шайқалады шаттығым алма төсте..Кеше қонған қадырым тірегім бе?.Сол қыз қазір мұратым-тілегім де..Көзім кетіп барады бұрымында,.Өзім кетіп барамын жүрегінде, – деген өлеңімді оқыдым..Фариза апай орнынан тұрды да, «Балам, сен ертең редакцияға ма­ған келіп кетші» деді.
Ол кезде Фа­риза апай «Пионер» журна­лы­ның бас редакторы.
Сол күні Асқар Сүлейменов те шақырып алып: «Сенің өлеңіңді Фариза апайың ұнатып қалды.
Сол жолы менің бір топ өлеңдерім ал­ғаш рет «Пионер» журналына шық­­ты.
Осылайша, Фариза апай­мен аралас-құраластығым бас­та­лып кетті.
Қиналып жүрген ке­з­дерім­де, апайға жиі баратын едім.
Пәтерсіз күндерді де талай бастан кештік.
Сондай қиын-қыстау кезеңдерде Фариза апай қаламақы алып, бала-ша­ғам­ды асырауыма мүмкіндік жасады.
Меңдекеш Сатыбалдиев деген ақын болған.
Сол кісінің үйінде жиі бас қосатын едік.
Төлеген Ай­бер­генов, Фариза апай, бәрі бір мек­теп деуге болатын бір топтағы, бір ағымдағы ақындар еді.
Бірақ Фариза апайдың кереметтігі – сол ортадан шығып кете алды.
Өзінің мектебін, өзінің жеке стилін қа­лып­тастырды.
Апайды жастар көп төңі­ректейтін еді.
Бірде Светқали Нұр­жанның тойында Асқар Сүлей­менов, Фариза апай бәріміз қатар отырдық.
Асекеңмен апайдың те­кетіресіп қалатын кезін көрдік.
Өйт­кені екеуі де мықты, екеуі де адуын­ды, екеуіне де тік келу қин­дау адамдар.
Бірақ соған қара­мас­тан, олардың бір-бірімен түсінісіп, тіл­дескеніне таңғалам.
Фариза апай жастарға қамқорлығын аяған жоқ.
Кез келген менің қатарласта­рым, қазір алпыстан асып кеттік қой.
Сол кездегі жалындаған жа­с­тар апайдан көп жақсылық көр­дік десек, қателеспейміз.
Соңғы рет апай қайтыс боларының алдында маған хабарласып, жас ақындар туралы пікір сұрады.
Өзі де жас ақындар туралы пікірін білдірді.
Кейбірінің өлең­дерін ұнағанын айтты, кейбіріне көңілі толмайтынын да жасырма­ды.
Бірақ телефонмен көп сырласа ал­мадық.
«Апай, сіз Астанаға ба­рып, бізден де жақсы інілер тауып алдыңыз ғой» деген өкпемді жеткіздім.
«Аманхан, неге олай айта­сың? Бұл не сөзің? Сен Алма­ты­дасың, мен Астанадамын.
Аста­на­лық жастар үйге келіп-кетіп жү­ре­ді.
Осыны дұрыс түсінбей жүр­ген шығарсың» деді.
Апайдың бұл сөзінің жаны бар.
Кейін өзім­нің өкпемнің дұрыс емес екенін түсіндім.
Орыс әдебиетінде «Бәрі­міз Гогольдің шинелінен шықтық» деген сөз бар.
Сол сияқты, қазір өзін ақын санап, қалыптасқан жі­гіттер Фариза апайдың шинелінен шық­қанын мақтан тұтады.
Апай­дың өмірдегі ұстанымы да ерекше еді.
Фаризаның ақындығы мен аза­маттық позициясын ұната­тын­мын.
Етегінде тұрғанда таудың биік­­тігін байқамаймыз.
Одан алыс­таған сайын сезіне түсеміз.
Ал­пыстан асқаннан кейін, жасым ұлғайған сайын ол кісілердің қадір-қасиетін ерекше сезініп келемін.
Қатар жүрген кезде, кейде жүрдім-бардым қарадық.
Бәрін уақыт өз орнына қояды екен.
Фариза апайды бірде кездесуге шақырдық.
Сонда апай: «Аманхан, қазіргі жастар мықты бо­лып кеттіңдер ғой.
Өлеңнің тех­ни­касын сұмдық меңгеріп ал­дың­дар» деген еді.
Апайдың сөзінің жа­­ны бар.
Өткен ғасырдың 30-40-жылдарына, тіпті 60-жыл­дар­ға қарағанда, қазіргі жастар өлең техникасын меңгеріп алғаны соншалықты, кейде жақсы өлең мен жаман өлеңнің арасын ажы­ра­та алмай қалдық.
Фариза апай со­ны біліп айтты.
Фариза апай ашық қоғамда өмір сүретін адам.
Өйткені ойын ашық айтатын үнемі.
Фариза апай поэзиясындағы басты ерек­шелік те осы еді.

Бір кездері «әйелдер поэзиясы» де­ген ұғым пайда болды.
Апай сол сеңді бұзған адам.
Мысалы, Тұр­сын­хан Әбдірахманова, Мәриям Ха­кімжанованың поэзияларында қазақы ұяңдық, қазақ қыздарына тән белгілі бір сызықты аттап өтпеу қасиеттері болса, Фариза апай со­ның тас-талқанын шығарды.
Поэ­зия еркек, әйел деп бөлінбейтінін дә­лелдеді.
Сөйтті де, өзінен кейінгі толқынды магнитше тартып алды.
Фариза апай эмоциялық, лирика­лық поэзияның бірден-бір өкілі.
Кейде ісімен, әрекетімен өлеңі үйлеспей­тін ақындар бар.
Осы тұрғыдан келгенде, Фа­риза апайдың өлеңі мен өмірі үй­лесіп жататын.
«Тау алыстаған сайын биіктей береді».
«Бетпе-бет тұр­ғанда жүзіңді көрмейсің.
Алыс­таған кезде жүзінен нұрды анық бай­қайсың».
Фариза апай алыста­ған сайын биіктеп барады.
Біз оның алыстаған кездегі жүзінен нұр­ды анық байқай бастадық.
Ол нұр – Фариза апай поэзиясындағы ерек­ше белгі, өзгеше леп деп біле­мін..