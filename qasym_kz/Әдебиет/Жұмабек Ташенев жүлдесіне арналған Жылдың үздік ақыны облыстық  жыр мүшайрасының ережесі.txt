Ағымдағы жылдың желтоқсан айының 20 жұлдызында «Сарыжайлау» кинотеатрында мемлекет және қоғам қайраткері Жұмабек Тәшенов атындағы «Жылдың үздік ақыны» облыстық жыр мүшайрасы өтеді. .Бұл шараның басты мақсаты туған елін, туған жерін қорғауда ерекше ерлік көрсетіп, ұлтарақтай жерімізді ұрпаққа аман сақтап қалу жолында басын бәйгеге тіккен Алаштың біртуар перзенті, халқымыздың қаһарман ұлы мемлекет және қоғам қайраткері Ташенев Жұмабек Ахметұлының өнегелі істерін, қайраткерлік жолын, асыл мұрасын дәріптеу.
Ұлттық поэзиямызды насихаттау, ұрпақты ұлттық ата-дәстүр рухына тәрбиелеу.
Жастардың шығармашылығын шыңдау және қолдау.
Халықтың рухани, мәдени мұраларын келешек ұрпаққа жеткізу және оны елдің санасына сіңдіру..Сайыс төмендегі шарттар бойынша өтеді:.Жас ақындар сахынада өздерінің ең таңдаулы өлеңдерін ұсына алады.
Мүшайра үлгісінде өтетін бұл сайысқа түсетін ақын өз туындысын сахнада оқуы шарт..Сайысқа Қарағанды облысының 35 жасқа дейінгі жас ақындары қатыса алады.
Олардың өлеңдері бұрын-соңды аймақтық, Республикалық басылымдарда жарық көруі міндетті.
Сайысқа қатысушыларға демеуші болам деушілерге шек қойылмайды.
Кез-келген ұжым ұйымдастыру комитетінің келісімімен арнайы сыйлық тағайындауға құқылы.
Жүлдегерді сайысқа қатысушы ақындар өздері анықтайды.
Олар жасырын дауыс беру арқылы шешіледі.
4.
Ұйымдастыру комитеті мен белгілі ақын-жазушылардан құралған сарапшылар құрамының пікірі назарға алынады..Сайыскерлерге қойылатын талаптар:.Жыр бәйгесіне қатысушы ақын өз шығармасын өткізілетін күнге дейін, яғни 3 күн бұрын алдынала жіберуі тиіс;
2.
Қатысушы ақынның өлеңдері бұрын-соңды аймақтық, Республикалық басылымдарда жарық көруі керек .Жеңімпазға және жүлдегерлерге дипломдар мен бағалы сыйлықтар тапсырылады және ұйымдастырушылар жылдың үздік ақынының жыр кітабын шығарып береді.
Сондай-ақ «Жылдың үздік жазушысы» мен «Жылдың үздік айтыскер ақынына» және «Жылдың үздік қайраткеріне» де жүлделер табысталады.
Қосымша мағлұматтар: Іс сапар шығынын жіберуші есебінен қарастырылады.
Өтініштер облыстық «Арқа» айтыс ақындары мектебіне (жетекшісі А.Жұмағұлов) 18 желтоқсанға дейін жіберіледі: Байланыс телефоны: 87019796601, E-mail: aitbai_mumin@mail.ru.