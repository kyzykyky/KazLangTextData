Сәкеңнің үндемей жүргенін түсінемін , бірақ жұрттың еркектері жалмаңдап тұрған соң қайтейін .
Өйткені соңғы айларда еркек біткеннен аяқ алып жүруден қалдым .
Қайда барсам да қайда отырсамда сол бір сұрақ .
Қарындас таныссақ болама , қарындас сұлу екенсіз , қарындас нмер беріңізші тағы да сол сияқты сөздер .
Тіпті енді біреулері аңдысып бітті .
Еркек дегенде ес болмайды дегені рас екен .
Қымбат көлікпен қымбат киім киген қызға еркек атаулы да өш болатынын енді ғана түсінгендеймін ..Сорлылар осындай бай қатыным болса,жатып жесем деп ойласа керек .
Бірақ осыншама байлықтың кілті қазірше менің қолымда емес екенін қайдан білсін .
Ал менің көздегенім қалайда осы кілтті өз қолыма алу .
Ол үшін мына Сәкеңнің аяғына тұсау байлап мойнына құрығымды салуым керек .
Міне бұл менің бірінші ойлағаным болса , екінші және үшінші ойлағаным да бар .
Біз қазақта бұрыннан қызды алып қашу деген де бар , ол да бір себеп .
Ойда жоқта бір тентек тақымға басып өңгеріп кетсе қайтпекпін ..Онан қалды десеңіз , құрбыларымнан да кеш қалғаным бар .
Алды бала сүйіп тіпті кейбірінің балалары мектеп табалдырығын аттап жатыр .
Бұл негізі арамыз алыс болғанымен ұялы байланыс пайда болғалы күделікті естіп отыратын жайымыз .Міне осының бәрін ойлай келе көктем жетті .
Алып қала ақ ішігін тастап көкке орана бастады .
Осылайша менің де үйге барып келсем деген күнім жақындай түсті .
Өйткені осы наурыздың басында асқар таудай әкемнен айрылғаныма тура үш жыл толады ..Ауылда қалған екі ініммен бір сіңлім ,анам бар .Оларды көрмегелі міне жарты жыл болған .
Сондай ақ туған жерге деген сағынышым тағы бар .
Мұны өткенде осы Сәкеңе айтып жеткізгенмін .
Сондағым мен кетем десем не дейді екен деп Сәкеңнің де ойын білгім келген ..Бұл кісі не десін қарсы бола қоймаған .Негізі мен кетпейсің , кетпеші деген сөзді естігім келген .
Алайда оны айтатын Сәкең бе, мен ондай сөзді күтпегенім де рас .
Сол үшін ішкі дүниемде өкпе реніш пайда болғаны бар .Ал әпкетайымның жағдайы айтпасам да белгілі .
Соңғы кездері тағы да екі — үш рет ауырып алғаны бар .Былайша айтқанда бірде бие, бірде түйе дегендей .Бұл кісіге жаным ашымайды емес , ашиды .
Туған апатайымдай боп кеткен осы келіншектің амандығын Алладан сұрап жүргенімде рас .Негізі менің осы үйге келуіме ,тіпті осындай дәрежеге жетуіме осы әпкетайымның тікелей қатысы бар .
Өйткені бұл кісі мені ұнатады .
Сондықтанда мені өз байына тең көреді .Тек байдан ғана белгі жоқ .
Соңғы екі айда тым болмаса қолымнан ұстап көрмепті .
Кафеге кіріп түскі ас ішкен соң қаладағы қымбат дүкендерден киім алуға келдік .
Сол баяғы әдетіне басып көлікте қалып тағы да жалғыз кірдім .
Енді қайтсем екен , қоңырау соғып шақырсам ба екен?Ия осыным жөн болар, шақырып көрейін деп қоңырау соқтым .
— Ау ,Сабираш ! Не болды ?- дейді тұтқаны көтеріп .
— Келіңізші , мына киімді көріп тұрмын , жараса ма жоқпа қарап жіберіңізші ?- дедім .
— Ой, Сабираш ! Өзіңе ұнаса болды ғой ала салшы- дейді .
— Ұнағанда ұнап тұр ғой , бірақ жарасып тұр ма жоқ па , соны білмей тұрмын .Сіз келіп айтсаңызшы -деп қолқа салдым .
Мұнымнан өзім ұялып тұрсам
— Мақұл ! Қай қабаттасың келсем келейін- демесі бар ма ? Мына сөзге төбем көкке жетті .
Үшінші қабат, үшінші — деп айқайлап жібердім .
Осылайша арадан бес минут өткенде мен тұрған бутикте Сәкең көрінді .
Сатушы қыздың ойы белгілі ғой оған мына отыз мыңдық киімді сату керек .
Ал менің де ойым өзіме белгілі .
Мына Сәкеңнің көзіне түсіп сезімін оятуым керек .
Енді Сәкеңнің ойы қандай , міне сол жұмбақ .
— Жарасып ақ тұр екен , ала салшы Сабираш — дейді кірген бойдан .
Онан мен қалам ба қулыққа басып ананы — мынаны үсті — үстіне сұрап жатырмын .
Бойы қандай , етегі ше тым келте емес пе , түсі ғой ұнап тұр — деймін .
— Ой Сабираш ! Саған ұнаса маған ұнағаны ғой , көп ойланбай ала салшы .Болмаса басқасын көр , басқасын ал .
Ертең үйіңе барасың .Әп — әдемі боп киініп баруың керек .
Өйткені сен бізге келгелі үйіңе барғаның жоқ қой — дейді .
Қуанған сыңай танытып мойнынан құшақтай алдым .
Менің мұныма сатушы қыз таңырқай қарады .
— Она ваша жена — дейді Сәкеңе қарап .
Сәкең не деді деңіз .
— Ия жена -дейді сатушы қызға қарап .
Көзі аларып кеткен қыз не десін .
— Демек мынандай жас келіншегіңіз барда сіз өте бақытты адамсыз -дейді Сәкеңе қарап күлімдеп .
Ойбай құрсын мына қыз жынды ма? Біреудің байына қарап күлгені несі ? Өзім Сәкеңнің «ия жена»дегеніне төбем көкке жетпей тұрғанда мына қыздың сөзіне ішімді ит тырнап қызғанып кеттім ..Содан ақшасын лақтырдым да шығып кете бардым .
Сол жүріспен отырып көлікке жеттім .
Көп кідірмей қала сыртындағы үйге қарай жол тарттық .
Қызғаныш деген қызыл ит ішімде тулап жатса да үнсіз келемін .
Мұнымды түсінсе керек , Сәкең сөзді өзі бастады .
— Саған не болды Сабираш ?-дейді .
Жаңадан алған көйлегімді құшақтап отыра бердім .
— Айтшы деймін , ойда жоқта не болды саған , көңіл күйің жоқ қой — дейді енді ол басын маған бұрып .
— Мен сізді қызғанамын -деп айтып салдым .
Тап осы сөз аузымнан қалай шығып кеткенін өзім де байқамай қалдым .
Міне осылайша үнсіз отырып үйге жеттік .Аулаға кіргенде әпкетайым қарсы алды .
— Таза ауа жұтайын деп далаға шыққанмын .
Көктемгі ауа керемет қой ия — дейді бізге қарап күлімдеп .Оны көре сала жетіп барған Сәкең иығындағы орамалын жауып әлек .
— Жан,үйге кірші .
Күн салқын ғой ,суық тиіп қалар- дейді халатының жоғарғы түймелерін қадап жатып .Міне мынаны қарашы енді .
Жаным деп иығына орамал жауып түймесін қадап өліп барады .
Жаңа ғана маған жоламаған еді .
Бәйбішені көрді де құрақ ұшты .Қой құрсын , мен бұл жерде қажетсіз екенмін .
Осыдан аман — есен ауылға жетсем мына үйге қайтып аяғымды баспаспын .Осы көрген қорлығым да жетер .
Еркекпен қатынның арасына түсіп жүрген менде ес жоқ екен .Қап құрғыр – ай ! Мына қатынға сеніп тым жақсы жұмысымнан айрылып қалдым — ау деген өкінішпен асыға басып үйге кірдім .Сол кеште көңілсіз болғаным рас .
Содан күйбеңдеп жүріп кешкі асымды іштім де ерте жатып ертесіне бір — ақ тұрдым ..Сонымен тағы шәйға отырғанда әпкетайым сөз бастады .
Міне бұл мен асыға күткен сөз еді .
Ауылға кетем деп жүргенімді білетін .
— Сәкең өзі апарып келсе , қарсы болмайсың ба?- сіңлім .
Өзім де бірге барар ем ,бірақ білесің ғой алыс жолға жарамаймын- дейді .Не дерімді білмей қалдым .Мына сөзге Сәкеңде жалт қарады .Сонансоң әпкетайым сөзін қайта бастады .
Бірақ бұл сөз енді маған емес Сәкеңе бағытталып жатты .
— Сәке!- дейді .
Осы күнге дейін алдыңды кесіп өтпедім .
Жалғыз қарт анаңды сыйлап , отыңнан кіріп суыңнан шықтым .
Өзіңнен басқа тірегім жоқ қу жетіммін .
Сондай ақ сенің соңыңда да арқа сүйер ешкімің жоқ .
Мына қызды бізге Алла бұйырған шығар .
Рұқсат болса басын ашып осы жерде сөйлессек деп едім — дейді .
Мына сөзге аң — таңмын .Сәкең де жақ ашпай үнсіз қалды .
Ал шәймен бірге бір таблетканы жұтып алған бәйбіше тілге ерік берді .
— Сіңлім жас емессің ғой .
Сөз төркінін түсінген шығарсың- дейді .
Мына Сәкең екеуміздің екі қызымыздан басқа ешкіміміз жоқ .
Бірақ қыз деген қонақ , қыз кісінікі жат — жұрттық деген бар .
Оның үстіне енді бала табатын менде мүмкіндік жоқ .
Көріп жүрсің қырық күн ауру бір күн сау деген адаммын .
Бірі — біріңе үйреніскен шығарсыңдар .
Сезім деген кештетіп болсада келе береді .
Қысқасы болашақта Сәкеңді қор қылмайтын бір әйел керек .
Сол әйел өзің болсаң деймін -деп барып тоқтап қалды .
Мына сөзге мен не дейін , іштей қуансам да ішімдегіні сыртқа шығармай үнсіз қалдым .Сәкең де жақ ашпады .
Әрине мұнысына мен қатты қуандым .
Өйткені өткендегідей тұра қашып қарсы шықпады .
Үзілді — кесілді бас тартпады .
Бірақ мақұл деп те құптамады .
Осылайша мен асыға күткен күн жетті .
Ол бәйбіше мен тоқал атанатын сәт жақындай түсті .
Енді мен тек ауылға барып келсем болды .
Әкемнің садақасын жасап , анаммен жеке сөйлессем деймін .
Менің де анам өте ақылды жан ғой , қарсы бола қоймас .
Ал Сәкеңді ерте барудың қазірше қажеті жоқ .
Әкемдей адамды жетелеп кірсем шошып кетер .
Оны алдын ала сөйлеспесем болмайды деп ойлап алдым .
Және де осы ойымды әпкетайыма жеткізгім келіп үнсіздікті өзім бұздым .
— Мен сізді түсіндім әпкетай .
Бірақ мен үйге барып келуім керек .
Білесіз ғой үйде анам бар , бауырларым бар .
Солармен ақылдасып алайын сонан соң бір жауабын берермін — деп міңгірледім .
Менің жауабыма күлімдей қараған әпкетайым жадырап шыға келді .
Жүзі жайнап сала берді .
— Әрине сіңлім әрине , сен анаңмен сөйлесіп кел .
Бірақ сен ол кісімен солайғып сөйлес , мен сені Сәкеңе әперетін болайын .
Өйткені бұл атамыздың салтында бар нәрсе ғой , біз қазақтар емеспіз бе?- деп күліп жіберді .
Алайда өз күлкісіне өзі жөтеліп барып шашалып қалды .
Ал Сәкең болса шашалған бәйбішені арқадан қағып тұра жүгірді .
Міне тап мына көрініс мені тығырыққа қайта тіреді .
Маған осындай махаббат иелерінің арасына түсу қажет пе еді ?- деген ой басыма қайта келді .
Өйткені қос ғашықтың арасына түсу ол барып тұрған надандық емес пе ? Мен бұл жерде тоқал боларым анық қой .
Ал қазіргі заманда сол тоқалға жақсы ат барма өзі ? Меніңше бұл жақсылықтың нышаны емес .
Өйткені мен бұларға күң орнында болмақпын .
Үй тірлігі , ас дайындау , шәй беру , кір жуу бәрі — бәрі менің жұмысым болмақ .
Сондай — ақ екінші қызды көрдім .
Онан келер қауіп жоқ дейін .
Ал бірінші қызы қандай ? Ол бір отырған тажал болмасына кім кепіл ? Алда — жалда әпкетайым олай — бұлай боп кетсе ше ? Сонан соң қыздар келіп баламды қолымнан алып құйрығымнан бір тепсе ? Олда мүмкін ғой .
Сәкең бір жәй жүрген жесір еркек болса екен ол бір жөн .
Кімді алса соны алсын өз күнін өзі көрсе болды деп қоя беретін .
Бұл деген тегін адам емес .
Мына байлықтың бәрі сөз жүзінде бәйбішеде болғанмен қағаз жүзінде Сәкеңде ғой .
Міне осыны да ескерген жөн .
Сол үшін де мен асықпайын .Тым болмаса бизнестің бір ұшын қолыма алайын деген оймен жауапты үйден келген соң беретін боп шештім .
Мұнымды құп көрген бәйбішенің қуанышында шек болмады .
Тыста жүрген Сәкеңді мақтаған үстіне мақтап жатыр .
Негізі әйел тез қартаяды , жас үлкендігі түк емес- дейді .
Сондай — ақ Сәкең өте салмақты сабырлы адам , ішпейді шекпейді- дейді .
Осындайғып өз байын тоқалына мақтаған қатынды алғаш рет көруім .
Қысқасы осымен менің тағдырым шешілгелі тұрды .
Ал арадан екі күн өткенде ауылға тартып кеттім .
Сағынып қалыппын , бауырларыммен анамды көргенде бәрін ұмыттым .
Бірақ үстіме кигін қымбат киімдермен қалтамдағы ақшаны көргенде анамның күдік алғаны бар .
Содан болар көңілсіз күйге түсті .
Не ойлағанын білмеймін үрейлене қарай бастады .
Шынын айтайын тек анамғана емес ауылда көрген біраз достарымда таңырқап жатты .
Өйткені мен байдың бәйбішесі болмасам да тоқалы болуға аз қалып қатты өзгерген едім ….Ғани Әлихан
Дереккөз: el24kz.