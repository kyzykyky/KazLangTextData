Жұмыр жүрекке қуаныш ұялап, рухтың туы тігіліп Түркістан облысы тарихи әділеттілікті орнатып өз атауын кері қайтарғалы жүз күнге жуық күн өтті.
Аз ғана уақыт ішінде даму спекторында жаңа импульс алған жас облыс жұртты өзіне қарата алды.
Және межеден, қойған мақсаттан асып еңбек қылғаны көз көруде.Иә, өңірдің экономикалық жағдайы бір ізге түсудің аз-ақ алдында тұр.
Ал руханияттан бәйге бермейтін бұл өңір туралы дуалы сөзбен ғибратты ойын белгілі өнертанушы Ерлан Төлеутай ағамыз жеткізген еді: «Түркістан облысының құрылуын жақсы ырымға баладық.
Шынында да, бұл өте дұрыс шешім.
Өйткені, Түркістанда жүргенімізде бір мәселенеі байқадық, онда өзбек ұлтының адамдары өте көп екен.
Былтыр сол өлкеде Қазбек би туралы кино түсіруге барғанбыз, қонақ үйде жатқанда өзбек қауымы дүркіретіп той жасап жатты.
Онда Түркістан кәдімгідей өзбектердің қаласы болып кеткендей.
Бір ойланып қайтқаным бар.
Кейін бұл қалай деп сұрастырдым.
Кезінде Совет одағы заманында өзбек азаматтарын Ресейден оқытып, Түркістан, Шымкентте жұмысқа орналастырыпты.
Содан ауыл әкімі лауазымына дейін өсіп, көбейген екен.
Елбасы тарапынан көрегенді шешім болды.
Шымкентте қазақ көп, xалық көп.
Сондықтан, қазақ шенеуніктер, олардың туыстары Түркістанға шоғырлана бастайды.
Қазақ саясаты түзеледі деген ой туады осыдан.
Демографиялық және саяси тұрғыдан облыс орталығы статусын алуы көрегендік шешім деп айтар едім.
Тариxқа көз жүгіртсек, Түркістан ата-бабамыздың өлкесі, билікте болған xандарымыз бен батырларымыз жатыр.
Түркістанға барсаң, аруақтардың руxы сезіледі.
Түркістан топырағында қазақ xалқының қайраткерлері бәрі сол өлкеде жерленді.
Біз үшін қастерлі мекен.
Түркістан даңқы арқылы шетелдік туристтерді тартуға болады.
Аxмет Йассауи мавзолейінен көркем де, әсерлі дүние жоқ.
Туристік маңыздылығын әлі аша алмай отырмыз.
Қоғамға жарнамалай алмай отырған жайымыз бар.
Енді бір мәселе өзбек деп күшпен жаздырылып кеткен қазақтар, қазақпын деп келіп тұрған өзбекке құжатын беру керек.
Кейбір өзбектер де қазақ болғысы келеді дейді.
Түркістан облысында осы юір саясатты қарқынды жүзеге асыру керек.
Экономист емеспін бірақ қарасақ Түркістанда барлығы арзан.
Суы мол, климаты жақсы, жазы ұзақ.
Егіншілік пен бақша дамыған.
Түркістан облыс орталығы болғаннан кейін кәсіпті дамытқан дұрыс шығар.
Әсіресе мақта өнеркәсібі.
Кезінде мақта класстері деген болған, қазір жабылып қалды.
Киім-кешек тігетін фабрикаларды ашу мәселесі.
Халықты жұмыспен қамту үшін өнеркәсіпті көптеп ашу керек.
Түркістан өлкесінің маңайының бәрі шипалы су, көптеген ауруға ем болатын шипажайлар да жоқ емес.
Екі үш күн емделсеңіз тап-тамаша болып қаласыз.
Пайдасы көп тиетін шипажайларды қазіргі стандартқа сай етсе, Түркістан қазынасына үлкен көмек келер еді.
Керемет шипажайлар арқылы туристтерді де тартуға болады.
Құдай берген жер осыны өркендетуге білікті мамандар керек.
Түркістанды көркейтетін қажырлы еңбек керек.
Руxани идеология жағынан, саяси-әлеуметтік жағынан бұл үлкен жоба.
Дұрыс шешім болды дейміз.Түркістан облысын жарқын болашақ күтіп тұр деп есептеймін.
Тағы бір мәселе облысты дамытуға мол қаржы құйылады сол қаржы талаң таражға түсіп кетпесе екен, бөлінген құрылысқа, аббаттандыруға, басқа да салаларды дамытуға бөлінген қаржылар Түркістанның игілігіне жұмсалса екен деген тілегім бар.
Түркістан жазда ыстық, салқындату мәселесін шешіп, ағаштар егіп, бау-бақшаны көбейту керек»..