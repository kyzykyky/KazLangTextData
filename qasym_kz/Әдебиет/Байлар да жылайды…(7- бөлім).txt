Бәйбіше не десін , Сәкең жақсы адам дегеннен басқа жауап ала алмадым .
Онан әрі тәптіштеп сұрап жатуға менің шамам жетпеді .
Несіне езе берейін өзі аурудан көз ашпаған қатыннан не сұрайсың .
Сонда да сұрақты төтесінен қойып тікелей төсекке тірегім келген .
Алайда қазіргінің жастары төсектен басқа айтпай ма деп ойлап қалар деп тағыда үнсіз қалдым ..Оның үстіне шам алып қарап тұрайын ба ?- десе не деймін .
Онан да Сәкеңнің өзімен сөйлесейін деген оймен түс қайта жұмысыма тарттым .
Жұмыс болғанда адам өлетін жұмыс жоқ , тек қаншама дәрі — дәрмек сатылды және де қанша ақша кассаға құйылды соны анықтау .
Бұл жұмысты да соңғы төрт айда жілігін шағып майын ішкенмін .
Осылайша жеті дәріхананың жетеуіне де кіріп ақшасын қалтаға басып шығу ғана .
Ал қандай дәрі қажет қандай дәрі өтімді оны қарайтын , заказын беріп алдыратын Сәкеңнің өзі .
Бүгін де түске дейін үш дәріхананың ақшасын әкеп үйге қойғанмын .
Сол кездегі есеппен бес жүз мыңнан асады , яғни бұл аз ақша емес .
Сонымен түс қайта қала шетіндегі дәріханаға кіріп отыра бергенім сол екен телефоным шырылдай түсті .
Әрине бейтаныс номер .
— Алло тыңдап тұрмын- дедім тұтқаны көтеріп .
Сөйтсем
— Сәлем Сабаш қалайсың ?- дейді арғы жақтағы дауыс .
( достарым мені Сабаш дейтін ) Тұла бойым дірілдеп кетті .
Әй мынау маған таныс дауыс қой .
Бұл кезінде мектепте бірге оқыған Асылбек деген сыныптасымның дауысы .
Асылбектің даусын танымай ақылдан азғаным барма .
Өйткені бұл менің алғашқы махаббатым ғой .
Өзі сұлу да, сымбатты жігіт .
Кезінде ессіз ғашық болып соңынан қанша жүгірсем де қарамай қойғаны бар .
— Нөмеріңді Айшадан алып едім — дейді .
Не дерімді білмей қалдым .
— Қай Айша?- деппін сасқалақтап .
— Айша ше?- дейді .
Сағынбаева Айшада сыныптағы .
Өзіміздің Болаттың келіншегі .
Алла қаласа сен жаққа да өтермін .
Сені Астанада -дейді ғой рас па ?
Сосын тағы да бір әңгімелер естіп жатырмын , ол да рас па ?-дейді .
Әрине Асылбектің не айтып тұрғанын тезде түсіндім ғой .
Әңгіме мен жайында болып тұр .
Менің кәрі шалға тоқал болғанымды айтып тұр .
— Ия рас , енді солай боп қалды -дедім өксігімді басып .
Сонымен біраз сөйлесіп барып байланыс үзіліп кетті .
Шамам жетіп мен қайта қоңырау соқпадым .
Бірақ осы қоңырау мені күрт өзгертті .
Ойыма сол Асылбек жиі түсетін болды .
Ғашықтық деген дерт жүрегіме қайта жабысты .
Адам дегеннің өзгере салуы , ақ жолдан таюы екі — ақ елі екен ғой .
Қалаға тезірек келіп хабарласса екен деген үмітім қайта оянды .
Сарғая күткендей күйге жеттім .
Күтпей қайтейін , кезінде осы Асылбекті өлердей сүйгенім бар .
Қысқасы мені міне құдай ұрды .
Өйткені некелі байым тұрып некесізді күттім .
Бірақ некелі байдан не пайда ? Түнделетіп келіп етегімді түрмесе … Жақ ашпаса , жан жылуын сыйламаса … Мені өзіне тең көрмесе …менде қандай кінә бар ? Еркек деген ез болмай қатынға қараса екен .
Неке қиғанымызға аптадан өтсе де мына сорлыда үн жоқ .
Сонда ғана сор басым мен Сәкеңді сүймейтінімді , тек сыйлайтынымды ұқтым .
Себебі кешегі соғылған қоңыраудан соң сүю деген ол басқаша болатынын түсіндім .
Қысқасы қан жұтқан күндерім жалғасып жатты .
Не Сәкеңнен,не Асылбектен хабар болмады .
Бейкүнә періште боп мен де жүре бердім .
Енді бір күн анамнан қоңырау жетті .
Ақ жүректі жаны таза , денсаулығымды сұрап күтініп жүр қызым дейді .
Себебі шілдеде жүр деп ойласа керек .
Бірақ байғұс ана қызы қандай күйде жүргенін қайдан білсін .
Онікі әйтеуір жанашырлық қой .
Қысқасы осылай жүріп тағы бір апта жүгіріп өте шықты .
Сәкеңнің сол баяғы жүрісі , қанша күтсем де келмеді .
Өзім де медик емеспінбе сырттай бұл адам белсіз адам яғни » импотент » деген диагнозды қойып үлгірдім .
Ендігі қалған бірде бір жолы өзімен тікелей сөйлесіп шешу ғана .
Сондағы ойым басымды ашықтап алу .
Сол үшінде жеке сөйлесуім керек .
Және де бұл әңгіме екеуміздің ғана арамызда қалуы керек .
Не бөтен біреу ,не қыздары тіпті бәйбішесі де білмеуі керек .
Осылайша соңғы шешімді қабылдап қоңырау соқтым .
Ойында түк жоқ сорлы
— Әу, Сабираш ?!-дейді .
— Қайдасыз ?Сөйлессек деп едім — дедім .
— Аа , мен орталықтағы Гиппокараттамын , товар қабылдап жатырмын -дейді .
Демек кем дегенде тағыда екі — үш сағатсыз Сәкең босамайды .
Өйткені ол біздің ең үлкен дәріхана .
Тіпті осы қаладағы ең үлкені десем де болады .
Оған келетін товар үлкен фуралармен келеді .
Қысқасы бүгін де бұл адаммен сөйлесу бұйырмайды деген сөз .
Өйткені осыдан соң шаршап үйге барады .
Одан кешкі асын ішер — ішпес бәйбішенің бөлмесіне кіріп қарасын батырады .
Сонда деймін де , бәйбіше де қызық .
Бар анау жас тоқалыңа бар демей ме екен ? Мүмкін дейтін де шығар ,бірақ ол менің жатын бөлмеме жоламайды .
Сонда бұрынғы қазақ екі — үш қатынмен қалай өмір сүрді екен деймін .
Себебі бір гәзеттен оқығаным бар еді : Қазіргідей көп бөлмелі үй болмаған соң , киіз үйді пердеше асып бөлмелерге бөлген ғой .
Содан бір үйдің іші болғандықтан бәрі бірі — бірін көріп , біліп жатпай ма ? Тоқалға шапқан шалды бәйбіше шақырып , ал бәйбішеге шапқан шалды тоқал ыңырсып шақырған деседі .
Сонда атам қазақ соның бәріне домалап жүріп үлгірген екен .
Ал мына бізде бәрі басқаша .
Үй болғанда да қандай үй ? Ана бұрышпен мына бұрышқа домаламақ түгіл жортып отырып әрең жетесің .
Сонда да мына сорлыдан қайран жоқ .
Не мұны емдеу керек не мұнан құтылу керек .
Өйткені ойда жоқта қалаға Асылбек келе қалса ше ? Онан Алла тағалам бала бере салса ше ? Онда бұл мыналарға үлкен күдік тудырары сөзсіз .
Не деймін не айтамын , күлге аунап таптым деймінбе ? Қысқасы менің күнім құрысын .
Тап осыдан Сәкең қолыма түсер болса бәрін айтамын , бетіне айтамын .
Бітті ! Үндемесем тоқал емес күңге айналып барамын тіпті .
Қысқасы ертесі күні сорлы Сәкеңмен сөйлесудің сәті түсті .
Сұрақты төтесінен қойдым .
— Мен сізге кіммін , айтыңызшы?-дедім .
Сорлының аузына сөз түспей қалды .
Мен онан сайын қадала түстім .
— Мен кіммін? Мен сізден жауап күтіп отырмын .
Шынымды айтсам не белде жоқ, не бесікте жоқ ойда ғана бар бала сияқтымын .
Мынандай жүріс маған керек емес .
Сізге тоқал болам деп ел жұртқа күлкі болдым .
Енді анамның бетіне қалай қараймын .
Құрбы құрдастарыма не айтамын ?- деп ішімдегінің бәрін тізбектей жөнелдім .
Менен мұндайды күтпегені рас .
— Ау, Сабираш ! Жаным тоқташы , не деп кеттің өзің ? Мен саған оны қалай түсіндірсем екен .
Бері қарашы , ашуыңда басшы — деп құрақтай ұшты .
Міне, мен Сәкеңді осылайша құрдай жорғалаттым .
Қорыққаны көздерінен көрініп тұр .
Мұны білгенде онан әрі үдей түстім .
— Қайдағы түсіністік?-деймін .
Қайдағы … қашанғы мен осылай қу басымды құшақтап жүрмекпін .
Екі апта өтті емес пе ? Жаным деп тілмен айтқанша жаныма неге келіп жатпайсыз , неге жақындамайсыз ? Әлде денсаулығыңыз жоқ па?-деп қойып қалдым .
Мына сөзге беті бозарып кеткені соншалық от шашқан көздері маған тесіле қарады .
— Мен оны сүйемін, ал сені сыйлаймын .
Маған мұндай артық әңгіменің керегі жоқ .
Мен сен ойлағандай ауру еркек емеспін .
Егер сенің күткенің сол болса бүгін ақ қасыңа қонамын .
Тек жиырма жыл отасқан жарымның көзінше сенің құшағыңда жатқым келмейді Сабираш .
Сосын сен өзің айтқандай пәктігің бар қыз емессің бе ?Қайда асығып барасың ?Еркек көрген қатын болсаң ол бір жөн .
Ал мұныңа жол болсын?Енді тек күтесің , сабыр сақтайсың деп қайтарып тастады .
Орнынан тұрды да шығып кете барды .
Сумкаммен кілтімді алып мен де ере шықтым .
Әңгіменің қысқасы бәйбішенің өлімін күткеннен басқа амалым қалмады .
Ал арадан үш күн өткенде қалаға Асылбек келді .
Осылайша өртпен судың ортасында қалдым .
Бәрін тастап Асылбекке еріп кеткім келді .
Бірақ оған мына үйдегі байлық жібермеді .
Байлықтан бұрын арым жібермеді .
Қанша айтсам да ауылдың қызы есеспін бе, Сәкеңді күткеннен басқа жол таппадым .
Ал бәйбішенің денсаулығы бір қалыптан өзгермеді .
Сөйтіп жүргенде арадан тағыда ай өтті .
Сонда да мен не әрі болмадым, не бері болмадым .
Бірақ сол сөйлекеннен кейін Сәкеңнің маған деген көзқарасы өзгерді .
Бұрынғыдай емес өзіне жақын тарта бастады .
Үйде үндемеседе жұмыста жүргенде жаным деп сөйлейтінді шығарды .
Еркелетіп қалжыңдайтынды шығарды .
Ал мен деп келген Асылбек құр қол қайтты .
Есім ауып тұрса да жауабын беріп шығарып салдым .
Өйткені еркекте ес жоқ деген рас екен .
Ас қасыққа тік қасық болмақшы .
Содан күдерін үзіп ол кетті .
Сөйтіп жүргенде мамыражай мамыр жетті .
Бәйбішенің денсаулығы өзгерді .
Тіпті беті бері қарап қалды .
Жолға жарамды болып Сәкең екеуі Алматының Шонжасына кетті .
Үмітсіз шайтан деген осы ғой сол жерде шәймен емдейтін Әулие шығыпты дейді .
Ал менің өмірім сол қалпы өзгермеді .
Дәріхананың жұмысымен үй тірлігі ешқайда мойын бұрғызбады .
Ол аздай товардыда өзім қабылдап жүрдім .
Сөйтіп жүргенде тосыннан сый келді .
Басы салбырап Сәкең жалғыз өзі кіріп келді .
Бәйбішенің жағдайы біршама жақсарып төбесі құрғап сүйек өсе бастапты .
Әрине бұл ешкім күтпеген жағдай болды .
Алланың құдіреті шексіз ғой , өледі деген бәйбіше өз аяғымен жүріп тұратын күйге жетіпті .
Бірақ бұл оқиға мені онан сайын тығырыққа тіреді .
Енді маған қалайда Сәкеңді тұсаулап алу керек болды .
Олай болмаған жағдайда менің құр алақан қаларым сөзсіз екені анық .
Сол үшін ертеңгі туған күніме сый алғым келді .
Дөңгелек үстелге бәрін салып жайнатып қойдым .
Анаммен бауырларымнан құттықтау естіп Сәкеңнің сыйын күттім .
Көп өтпей қаладан ол да жетті .
Жалтылдап тұрған жаңа көліктің кілтін сыйға тартты .
Алайда бұл өзінің емес бәйбішенің сыйлығы екенін айтып жылы лебізін білдірді .
Сөз соңында бақытты болғаймыз деп қосып қойды .
Бұл сөзге мен құрақ ұшып шексіз қуандым .
Орнымнан атып тұрып мойнына асыла кеттім .
Дегенмен есік көрген еркек емес пе ақ төсекке атып ұрды .
Сонан соң … сонан соң көзіме көк шыбын үймелетті .
Құдайдың өзі кешірсін импотент деп жүрген Сәкенім, жанымды жаһаннамға жіберіп ұяшығымның тас — талқанын шығарды .
Ол аздай соққан үстіне соққылай түсті .
Өзі иіліп тұрған қызды аясын ба ұршықша иіріп таңға дейін тыным таптырмады .
Міне, міне енді мен арманыма жеттім .
Өйткені тоқал болып осы үйдің толыққанды мүшесі атандым ….Ғани Әлихан
Дереккөз: el24kz.