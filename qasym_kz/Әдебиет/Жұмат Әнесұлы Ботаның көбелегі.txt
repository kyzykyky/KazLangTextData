Сары, жасыл, қызыл түстерге енген, әсем қыркүйек айы.
Екі қабатты әдемі үйден қалың шашы артына түілген, қалың қара, қиғаш қасты аққұба келіншек пен шамамен он үш жастағы бала шығып келе жатады.
Бала қоңыр камзолды оқушы формасын киген, иығына асынған , шамасы мектепке бара жатыр.

-Апа, кеше сіз маған сабақ басталғанға дейін қызмет оныңызды көрсетемін деп уәде бергенсіз Барамыз ба?.
-Иә, балам, қазір автобусқа отырамыз да барамыз.

Олар ішінде теледидары, телефоны, әдемі орындықтары бар аялдамаға келеді.
Сол сәтте жарқыраған терезелі әсем автобус дыбыссыз келіп, аялдамаға тоқтайды.
Баланың мамасы:
-Бота, бізге баратын автобус келді.
Жүр мінейік -дейді.
Олар іші кең, автобусқа мінеді.
Жолшамдарға, аялдамаларға бұл автобус автоматты режимде өзі тоқтайды.
Соған қызыққан Бота мамасынан:
-Апа, бұл автобустар, жүргізушісіз, жанармайсыз, қозғаушы моторы жоқ, қалай жүреді.
-Бота, байқадың ба, автобустың дүрілдеген дыбысы жоқ, өйткені,бұлар, қуатты аккумлятормен жүреді.
Сосын бұл автобустар жүргізушісіз, өздері жүреді.
Мысалы, кішкентай кезіңде пультпен басқарылатын мәшинемен ойнадың ғой.
Бұларда солай, бір орталықтан автоматты басқарылады.
Біз қазір менің жұмысыма ( Ботаның мамасы автобустарды бір орталықтан басқаратын орталықта ауыспалы топтың бастығы болып қызмет істейді) барамыз.
Сол жерде саған автобустардың қалай басқарылатынын көрсетемін.
Келіншек пен оқушы Бота ауласында жаңа заманның автобустары тұрған еңселі қызыл ғимаратқа келіп, кіреді.
Басқару орталығының қызметкерлері Ботаның мамасымен бас изесіп, амандасуда.
Ботаның мамасы өз кабинетіне кіріп, қызмет формасын киеді.
Сосын Ботаны ертіп автобустарды басқару орталығына алып келеді.
Ондағы үлкен, еңселі бөлмеді қатар қатар мониторлар орналастырылған.
Автобустарды басқарушы операторлар мониторды қадағалап, басқару қызметтерін атқарып отыр.
Келіншек баласы Ботаы бір мониторға әкеліп: 
-Көрдің бе, әне Абай көшесінде 126-шы автобус аялдамаға тоқтап жатыр.
Оның тоқтап, жүруі автоматты реттелген.
Мұнда тек олардың автоматты режимін бұзбауы қадағаланады- дейді.
Бота жаңа инновациялық технологияға қуанып, 
-Апа, мен сенің осындай жауапты қызметті атқарып отырғаныңды мақтаныш тұтамын -деп мамасының бетінен сүйеді.
Ботаның мамасы онымен бірге қуанып, басқару орталығынан сыртқа шығады.
Келіншек баласы Ботаны мектепке шығарып салады.

Бота мамасымен қоштасып тұрып: 
-Апа, мектебімізде «инновациялық техника» үйірмесі бар, мен соған қатысамын- дейді.
-Жақсы.
Мамасы сүйікті баласын қолын бұлғап, шығарып салады.
Бір жылдай уақыт өткен.
Бота мектебіндегі үйірмеден түрлі роботтар жасауды үйренген.
Бір күні Бота мектептен үйге жүгіріп кірді.
Ерекше қуанышты дауыспен
-Апа, Папа! Республикалық байқауда мен құрастырған роботпен «Гран при» сыйлығы алдым! — деп, ата анасына қолындағы дипломды көрсетті.
Ботаның ата -анасы оған шексіз қуанып, Ботаны кезек кезек құшақтай берді.
Бота одан сайын техникалық жаңалықтар ойлап тауып, оқытушылары мен бірге ата анасын жиі қуантып жүрген.
Жайма шуақ демалыс күні болатын.
Ботаның папасы мен мамасы шағын бассейіні бар үлкен балконда шәй ішіп отырған еді.
Сол сәтінде бассейіннің шетіне бір өте үлкен, әсем көбелек келіп, қона қалды.
Ботаның мамасы шошып кетіп, талып қалған.
Папасы да сасып қалып, келіншегінің басын көтеріп: 
-Не болды- дей бергенде, әлгі үлкен «көбелек» жүгіріп келіп:
— Апа, апа! Бұл мен ғой! -деп апасын құшақтай бергенде, мамасы көзін ашып, «көбелек» дегенінің өзінің ұлы екенін көріп есін жинады.
Сөйтсе, ұлы Бота мектептің үйірмесінде арқаға байлап ұшатын аппарат жасап, оған көбелек тәрізді қанаттар жасап, бояп, үйге сол «ұшу аппаратымен» ұшып келіпті.

Ата ана баласының өзі жасап шыққан «көбелекпен» ұшып келгеніне көздері жетіп, жүректері орнына түсіпті.
Сонда Бота әкесі мен шешесіне қарап:
-Апа, Папа! Осы аппаратпен күнде мектепке ұшып барып, ұшып келемін.
Мұндай ұшатын аппараттармен жаңғыз мен емес, көп оқушыларда пайдаланады -депті..Жұмат Әнесұлы
«Қасым» порталы.