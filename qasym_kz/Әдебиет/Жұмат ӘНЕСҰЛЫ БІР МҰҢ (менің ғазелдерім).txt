Анадайда «Жазушылар» кафесі,
Естен кетпес жарқылдаған елесі.
Еркін кірдік, беретіндей бір бересі.
Аманхан ақын және біреулер бар,
Бесеуміз.
Алдымызда қызыл шарап, «закуска»,
Орындықта екеуміз.
Қызыл шарап мөлтілдейді,
Әңгімеде желпілкілдейді.
Ұлылармен аты аталған қосылсақ,
Біз жетеуміз.
Ия, ұлылармен жетеуміз.
Ақиқаты, жеке отырған екеуміз.
Ой хой, жанға сая, қызыл шарап,
Қызуы бойымызға кетті ау, тарап!..
Есен сау бол, «Жазушылар» кафесі»,
Енді міне, жөнімізге кетерміз..Мынау тұрған -Жазушылар одағы,
Ақындардың арқа сүйер қоғамы.
Мынау есік, қызыл есік, 
Талай марқасқалар
мұнда кірген!
Мынау баспалдақ, қызыл кілем,
Мұхаң, Сәбиттің басқан жері,
талай келген! 
Ғабит, Сәбит, Жұбанның рухы әнеки,
Кетпей жүрме, 
Киелі ғой бұл ошақ,
Көңіліңе алма, селкем!
Әнеки, тағы бір есік тұр,
Сырбай мен Ғафу талай кірген.
Жарасқан мен Кеңшілік соңдарында,
Сөзбен жырды термен терген.
Жазушылар одағы еді,
Еңсесі мен рухы биік,
теңіздей терең.
Сол Жазушылар одағы.
Сол баспалдақ, қызыл кілем…
Сол қазақ ағаларының рухын іздеп,
Кейде кірем.
Кездеспейсің кешегі адамдарға,
Жазушы, ақындарға.
Рухы қазақи жақындарға,
Содан ба көңілім,
Алаң -елең..Әу,жапанда, құм шетінде жалғыз үй,
Көңілімде мұң шерткізген аққу- күй.
Суға иіліп, еңсесі түскен жалғыз тал,
Аптап ыстық, жел өтінде аппақ үй.
Жылқыны айдап, бала кетіп барады,
Ақ тақырда ала құйын тарады.
Көшек жақтан еліре ескен өкпек жел,
Шөкім бұлтты қуып кетіп барады..Батпақсуат -өзеннің бергі жағы,
Қыздардың су алатын жайпақ жағы.
Батпақ емес, суы тұщы, мөлдір еді,
Жүзіп өтсем, арқан бойы арғы жағы
.
Батпақ суат -Ғафудың туған жері,
Ақынның кіндік қаны тамған жері.
Жеңгелері келгенде аунатып ап,
Алтын -күміс тиынды шашқан жері
Батпақсуат суың мөлдір, терең еді,
Бір- ақ жұтсаң, шөлдегенің қанар еді.
Арманым, бір- бір сүңгіп, әй,шомылсам,
Арнаңа су толса, биыл болар еді...Айнала қап- қараңғы,
Түн төніп тұр.
Төбемнен ақ сәулелі
Ай төніп тұр.
Түнді тіліп, қарағаш
көк тіреп тұр.
Үзілмеген жапырақ
бір үмітпен,
сабағына ілігіп тұр.
Көрші үйдің терезесі
жан- жағына
тірлік беріп,
Нұр төгіп тұр.
Сұлу қыздың көлеңкесі
сол жерде 
сыр бүгіп тұр.
Айтылмаған сезімім
сұлу қызға,
айтылмай ма, мәңгілік,
Бөгеліп тұр!.Түнгі кафе,
Күңгірт сәуле жылтырайды 
шырақтан.
Ішіп отырмын,
Ішіп отырмын,
Әлде маспын,
Әлде қызу шараптан.
Анадайда бір қыз отыр,
Көзқарасы тым ақ, паң.
Ұзын кірпік,
Ұзын сирақ,
жалтырайды жарықпенен
-екі сан.
Жігіттерде толған маң.
Қызға қадалған көздерде сан.
Мен де ішіп отырмын, 
Әлде маспын, әлде қызу,
шараптан.
Іштім, содан ба, есірдім,
Айдалада отырған қызға көз салған,
Пендешілігімді кешірдім..Жаңғырығы ма, бір күйдің,
Бір пернесі домбыраның
Дың етті.
Дың етті, тағы дың етті,
Шалқып даланы
күй кетті.
Қиял да бар қиянда,
Қиялмен дүниеге сиям ба!?
Кешегі күнмен сыр кетті.
Жүрекпен шерткен жыр кетті.
Келмеске кеткен күндерді
Сағындым ба, әлде мұң ба,
Жүрегім сәл дір етті..Қарашаның ызғары
Жапырақтар жатыр сарғайып,
Бұтақтар қалды- ау,қалқайып.
Уақыт өтіп барады,
Мен отырмын -ау,мұңайып.

** ** ***
Қар жамылды ұзын тұра қараағаш,
Жамылды қар топырақ пен қара тас.
Ерте келді -ау, қарашаның ызғары,
Тоңазиды, қалтырайды кәрі ағаш..