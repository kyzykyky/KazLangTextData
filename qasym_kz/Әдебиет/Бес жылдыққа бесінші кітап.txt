Дауылпаз ақын Қасым Аманжоловтың мұраларын насихаттау, жас дарындарға қолдау көрсету мақсатында 2011 жылы ҚР Парламенті Мәжілісінің депутаты, ҚР ҰҒА корреспондент-мүшесі Н.О.Дулатбековтің бастамасымен «Qasym.kz» порталы ашылған  болатын.
Осы аралықта сайт-порталымыз айтулы жетістіктерге жетіп, қазақ тілді интернет кеңістігіндегі үздік сайттардың қатарынан орын алды.
Бұған 2012 жылғы «Үздік қазақ тілді интернет жоба» сыйлығын және 2016 жылғы «Қазақ тілді үздік сайттар» байқауынан «Рухани азық» аталымын жеңіп алуы айқын дәлел бола алады..ХХІ ғасыр ақпараттық соғыстың өрістеген дәуірі.
Жаһандану үдерісінде көштен қалмаудың қамын қылып, ұлттық құндылықтарымыздың бағасын арттыру – басты міндетіміз.
Қазақ ежелден-ақ ән мен жырға, ерлік пен мәрттікке жақын халық.
Бабадан жеткен ұлы мұралардың әділ бағасын бере отырып, оны келер ұрпаққа аманаттап жеткізуге тиіспіз.
«Қасым» порталының ұстанған басты бағыты да осында.
Сайт-порталымыз тек дауылпаз ақын Қасым Аманжоловтың  әдеби мұрасын ғана насихаттап қоймай, ұлтқа, дінге, тарихымызға қатысты өзекті дүниелерді оқырман назарана ұсынауды.
Сондай-ақ, жас ақын-жазушылардың кітабын шығарып беру ісін де қолға алып отыр.

Н.О.Дулатбековтің идеясы бойынша бастау  алынған «Қасым.kz» сериясы тек қарағандылық ақын-жазушыларды ғана емес күллі республика көлемін қамтып отыр.
Жобаның аясында  қарағандылық, семейлік, оралдық, алматылық ақындардың кітаптары жарық көрді.Ел тәуелсіздігінің 25 жылдық, Қасым Аманжоловтың 105 жылдық және порталымыздың 5 жылдық мерейтойымен тұспа-тұс келген бесінші кітапқа қарағандылық жас ақын Еркебұлан Елеусізұлының тырнақалды туындылары енгізілді..Біз жас таланттардың шығармашылығына қолдау көрсету арқылы әдебиеттің дамуына ықпал ете аламыз.
Әдебиетпен бірге мәдениет, ұлттың руханияты дамиды.
Сондықтан да, осыдан екі жыл бұрын «Қасым» порталындағы шәкірттеріме кітап шығаруды қолға алуды ұсынған едім.
Қазақ әдебиетіне тағы бір сапалы дүниенің қосылуына үлес қосқан «Қасым» порталының жігіттеріне айтар алғысым шексіз.
Бұл жоба сәтті бастамалардың бірі болды.
Әдебиетке деген жанашырлығымыз бен жас дарындарға қолдау көрсетуіміз осымен ғана шектеліп қалған жоқ.
Алдағы таңда «Қасым.kz» сериясының ауқымы кеңейіп, Алтай мен Атырау арасына, Есіл мен Жайық, Каспий жағасына жететініне сенімдімін», — дейді ҚР Парламенті Мәжілісінің депутаты, идея авторы Нұрлан Орынбасарұлы Дулатбеков..«Қайыңды көл» жыр жинағының тұсаукесер рәсімі желтоқсан айының 23-күні «Болашақ» Академиясының акт залында өтті.
Жинақтың тұсауын «Болашақ» Академиясының ректоры Қ.Н.Меңлібев пен Қарағанды облыстық тілдерді дамыту басқармасының басшысы Гүлнар Қаңтарбекова кесті.
 Шара барысында Қарағанды облысы әкімінің міндетін атқарушы Асылбек Дүйсебаев жас ақынды жыр жинағының жарық көруімен құттықтады:.«Дана халқымызда «Бұлақ көрсең көзін аш» деген ұлағатты сөз бар.
Өзіңдей дарынды жас ақынның тұңғыш жинағы басылып шығып, оқырман қауымға жол тартуы – біздің барлығымыз үшін үлкен қуаныш.
Заңғар көкке қанат қаққан қыран құстай түлеп, туған еліңнің көзқуанышына айналуыңды тілеймін»..Өз кезегінде Еркебұлан Елеусізұлы жоба авторы Н.Орынбасарұлына және демеушілік көрсеткен «Болашақ» Академиясының басшылығына алғыс білдірді..Нұрлыхан ҚАЛҚАМАН
«Қасым» порталы.