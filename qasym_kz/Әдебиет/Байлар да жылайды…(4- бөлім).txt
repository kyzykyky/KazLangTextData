Тап кешегі болған жағдай менің Сакенімді біраз есеңгіретіп тастады.
Зыр жүгірген сорлы жаның қоярға жер таппай әлек.
Жиырма жыл оттасқан әйелін қалай көзі қисын , бұл оған қатты тиді .
Бірақ менің Сакенім мен қызыға да, қызғана да қарайтын нағыз еркектің өзі.
Әбиүір болғанда әпкетайым басын көтеріп жаны жай тапқаны бар .
Алайда бұл оны толықтай айығып кетті дегені емес .
Сонау Израйльге барып жасатқан отасы сәтті шықты деу қиын..Өйткені сол елдің ең мықты деген профессорлары мұны алдын ала ескерткен .
Яғни жасалған отаның оң нәтиже берерін дөп басып айта алмаған .
Негізі бұл ішкі ми қабыршағында пайда болатын ауру .
Ашып айтқанда атың өшкір рак ауруы .
Бұл ауру басқа келмесін , басқа келсе жалмап тынары анық .
Себебі бұл аурудың алдында әлем медицинасы бүгінге дейін әлсіз .
Қолдан келер қайран жоқ , әрі кетсе бір жыл ғана өмірін ұзартуға қауқарлымыз деген .
Міне доктор айтқан бір жылдың алты айы көзді ашып жұмғанша өте шығыпты .
Ал өлшенген өмірі құрғыр күн санап қысқарып барады .
Қандай қатыгез еді десеңші .
Қалай ғана көзім қисын , іштен тынып жылағаннан басқа қолдан келер қайран жоқ .
Міне мына Сәкеңнің басында да тап осы мұң .
Қимайды — ау сорлы қимайды .
Бұл дүниеде пенде үшін ең ауыры өз өліміңді күтіп жатқаннан басқа не бар .
Дегенмен менің әпкетайым өте сабырлы адам .
Тіпті мен келген үш айда бір ретте ауырдым деген емес .
Бірақ аурудың зардабын тартып жүргені маған белгілі .
Ал кешегі оқиға сол ми қуысына көк судың мөлшерден тыс жиналуының салдары .
Жүріп — жүріп күндердің күнінде ми суға толғанда , аяқ қолды шырмап аударып тастайды .
Соны кешегідей тесік бастан тартып алып тазалап отырады .
Сол үшінде мына бастың үсті ашық тұр .
Оны қайта жауып тастауға болмайды .
Сонымен көп айтып қайтейін сол жатқаннан үш күн жатқан әпкетайым өз — өзіне келе бастады .
Жымия қарап күлетін бұрынғы күлкісі қайта келді .
Бұған Сакеңніңде жаны жай тауып жадырап салаберді .
Осылайша үй ішіне күлкі орнады .
Қысқасы бәріде біз ойлағандай болып , бұрынғы тіршілік қайта жалғасты .
Содан бір күні қаладағы дәріханаларды шарлап кеп шаршап жатып қалғаным бар .
Бұл сол қаңтар айының соңғы күндері болатын .
Әлдебір дауысқа оянып кетіп тың тыңдай бастадым .
Көрші бөлмеде әпкетайыммен Сакенім өзара сөйлесіп отыр .
Ашық тұрған есіктен жеткен дауыс жаныма жағып барады .
— Көзім тірісінде мына қызға үйленші жаным , қуанышыңтарыңа куә болайын — дейді әпкетайым .
— Жооқ -дейді оған менің Сакенім .
Сен тірі тұрғанда маған ешкім керек емес , үйленбеймін- дейді .
Негізі менің әпкетайым өте ақылды ғой .
— Жаным — ау , бұл қазақтың салтында бар нәрсе ғой .
Біз Ресейде туып өссекте қазақ емеспіз бе ?Тоқал деген ол бұрын да болған , қазір де бар .
Бұл біздің ата — бабамыздың заңы .
Мұны мен шығарғаным жоқ қой .
Менің құшағыма жатпағаныңа қанша болды .
Түсінемін-ау , аяныштан жаныңды қоярға жер таппай жүрсің .
Енді менің денсаулығым болмаса қайтесің .
Сіңліме бәрін де өзім айтып түсіндіремін .
Сен қарсы болмашы жаным , үйленші -дейді ..Мына сөзге Сәкеннің не деп жауап бергенін ести алмадым , бірақ әңгіме мен жайында болып тұрғанын анық білдім .
Міне бұл менің басыма бақ қонуға аз ақ қалды деген сөз .
Өйткені әне — міне дегенше көктем келеді .
Сонан соң әпкетайым не әрі, не бері болады .
Ал одан соң мына Сәкен менің қармағыма түседі .
Бұл дегенің мынандай үлкен үй , мұншама көлік , соншама дәріхана қысқасы бәрі — бәрі менікі болады деген сөз .
Сондай ақ сырттай естуімше қаланың қақ ортасындағы көпқабатты үйлердің бірінде ,үш бөлмелі жекеменшік пәтері тағы бар .
Оны сөз арасында өздерінің , бұрынғы үй , қаладағы үй деп сөйлескендерінен білемін .
Міне мұны басыңа қонған бақ демегенде басқа не дейсің .
Енді тек мына Сәкеңді буынына түсіп бұлауыма салып алсам болғаны .
Ал әпкетайыма ешқандайда жамандық тілемеймін .
Өз маңдайынан көрер , қайтейін .
Осылайша бұл екеуінің түпкі ойлары маған белгілі болды .
Негізі мұны о бастан ақ байқағаным бар .
Қысқасы тап қазір құдай маған форточкіден лақтырғалы тұр .
Лақтырғанда да қайдағы бір үйсіз — күйсіз жігітті емес , кең сарайымен бітпес байлығы бар жігіт Сұлтанын табыстағалы тұр .
Бұл әрине мен осыдан бір жыл бұрын күтпеген оқиға болса да , құдай берді деген сөз .
Енді менің жолым айқара ашық .
Қысқасы осы әңгімеден соң қалаға шықсам Сәкеңді ерте шығатын болдым .
Ең бастысы мына дәріханалардың отчёты .
Шынын айтайын осы отчётқа келгенде менің миым жетпейтіні бар .
Ал он жылдан аса осы салада жұмыс өтілі бар Сәкең бұл отчётты семішкеше шағып тастайды .
Оның үстіне тап осы күндер дебит — кредит деп сол отчёттың басталған кезі .
Міне осы отчёт маған өз кезегінде Сәкеңмен көбірек тілдесуге , көбірек кездесуге мүмкіндік берді .
Өйткені осы адамға деген менің көзқарасым өзгергені қашан .
Бұрында үрпие қарайтын болсам тап қазір күлімдей қарайтын болғанмын .
Енді күлімдеп тұрмай қайтейін , өзі де күн сайын ұнаған үстіне ұнап барады .
Тіпті самайындағы ақ шашты қараға бояп тастасам , отыздың үстіндегі жігіт ағасы боп шыға келеді .
Тек көп сөйлемейді демесең , басқа жағынан тағар кінәм жоқ .
Өзі сондай салмақты да сабырлы адам .
Қысқасы бұл адам маған қатты ұнайды .
Мұны уысымнан шығармауым керек .
Оған менің мүмкіндігім бар .
Енді мен осыны ғана ойлай бастадым .
Сәтін салып Сәкеңді құрықтасам деп көп жүрдім .
Алайда сол күнді асыға күтсемде бұйырар емес .
Қайтейін , әкемдей адамға барып өзім жабысайын ба ? Ал жабысқан күнде де тұра қашса қайтпекпін .
Көргенсіз қыз екен деп мүлдем сырт айналып кетсе ше ? Онда мен мынаның бәрінен құр қалатыным анық .
Ал еркек боп өзі қозғалмаса ше .
Негізі бұл менің болашақ байым емес болашақ жүргізушіме ұқсайды .
Міз бақпайды-ау сорлы міз бақпайды .
Тым болмаса қаладағы кафелердің бірінен тамақ ішейік десе екен .
Жұмыс бітті дегенше қала сыртына қарап тартып отырады .
Бір сағат болсада бәйбішенің қасында отырып қайтады .
Түсінемін , қимай жүр ғой өзі .
Өкініштен өзегі де өртеніп жүр .
Бірақ менде ешкімнен кем түспеймін ғой .
Модель болмасам да солардың ар жақ бер жағымын .
Өйткені соңғы кездері киген қымбат киімдерім мені онан сайын көріктендіріп жіберді .
Оның үстіне қып — қызыл түсті су жаңа Лексусым тағы бар .
Мұны менің әпкетайымның қолынан алғаныма екі ай болған .
Үйреніп алсам деп , қаланы кербездене кезіп көп жүремін .
Бір қызығы қай жерге бармайын , мейлі ол жанармай құю бекеті болсын , мейлі дүкендер болсын аяғыма орала кететін еркектермен олардың жылы лебіздерін көріп естимін .
Ал мына Сакеңнен ондай сөзді есту қайда ? Жақ ашпайдау қырсық жақ ашпайды .
Негізі бар ғой мен осы еркектерге таң қаламын .
Пәленкес қырықтан кейін қылық шығарып өз қатынын тастап кетіпті деп жатады .
Немесе түгенкес жас қызбен жүріп отбасы ойранға түсіпті деп жатады .
Сонда менің Сәкенім неге үндемейді осы .
Тым болмаса жанында жүрген қыздың қолынан сипаса нетті .
Кезінде алғаш рет қолымнан ұстағанда тұра қашпақ болғаным бар .
Енді міне сол күнге зар боп жүрмін .
Қой енді бұлай жүргенім жарамас .
Ертең — ақ қаладағы пәтері жайлы сөз қозғап сонда барып көрейік дейін .
Мүмкін сол жерде бір мүмкіндік туар .
Алайда бұл пәтерде бізге куә бола алмады .
Кілтін қолыма ұстақан Сәкең көлікте қалып сымпиып жалғыз кіріп шықтым .
— Өзің бара берші .
Екінші қабат 55 — ші пәтер дегеннен басқа ештеңе айтпады .
Бірақ пәтерге деген өкпем болмады .
Іші мұнтаздай таза , бәрі өз орнында тұр .
Тіпті жатын бөлмесінде жеке әжетханасымен душевойына дейін бар .
Қап мына төсектің босқа тұрғанын қарашы .
Сәкең келіп құшақтап тұрып тартып ұрса ғой шіркін .
Құрсын , тек асықпа Сәбира деймін .
Сәкеңді де түсінуім керек .
Көңіл күйі болмай жүргені рас .
Кім жақынын бұл жалғаннан қисын .
Бәріде ауызбен айтқандай оңай емес қой .
Сабыр түбі сары алтын деген бар , күтейін деп қайта шығып көлікке отырдым .
Осылайша бүгінгі күнімді де тек қиялмен ғана өтірдім .
Ал бұл жайлы менің Сәкенімнен ешқандайда хабар жоқ еді ….( жалғасы бар )
Ғани Әлихан
Дереккөз: el24kz.