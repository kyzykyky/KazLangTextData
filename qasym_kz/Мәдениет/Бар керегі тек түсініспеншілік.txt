«Міне күнделікті жұмысым осы, арпалыс, балапанымды қолыма көтеріп алып, ем-домына тәңертеңнен кешке дейін тасып жүргенім», – деп күлімсіреді Гүлнәр.
«Бірде автобуста баламмен отырсам, жанымдағы орыс әжей: «қызым, жарайсың, кейбіреулері тіпті сау балаларын тастап кетіп жатады…», — деді, мен болсам: ол бауыр етім балам ғой, қалай тастаймын деп жүрегім дір ете түсті.Әрине бізде басқалардай баламыздың өмірге келуін асыға күттік.
Оның болашақта кім болатының армандадық, болашақтағы оқуына қаржы жинай бастадық.
Алда бақытты, алаңсыз өмір сүреміз деп армандадық, тіпті болашақта тағыда екі баламыз болады деп жоспарлап қойған едік.
Болашақ аналар курстарына да барып, дәріс тыңдап жүрдім.
Бір күнде басымызға түнген қара бұлт барлығын бір мезетте сырып тастады.
Сенім артып, тыңдап жүрген дәрігерлердің салғыртығынан, сауатсыздығынан сәбиімнен айырылып қала жаздаймын деп кім ойлаған… Әйтеуір Құдайға шүкір, балам тірі қалды, ал зардабы міне осы болды, ұлымның миына қатты зақым тиіп, мүгедек болып қалды…Бұл қайғы жолдасым екеумізге қатты тиді, қайын жұртым жақтан көп түсініспеушілік туды, мені кінәләді, жолдасыма «ауру бала туған әйелді қайтесін, таста», деген сөздерді сыртымнан естіп жүрдім.
Жолдасым жол апатына түсіп, қайтыс болып кетті… маған осындай қайғыны көтеру онай болған жоқ, бірақ қайтейін балапаным үшін бәріне де көндім, көтердім, тұрдым.
Көнбеске шара болды ма маған?! Менің жылап, қайғырып, жатып қалуға құқығым болған жоқ, өйткені жолдасымнан қалған перзентімізді аяққа тұрғызуым керек болды…Бұл Құдайдың маған берген сынағы ғой… Елімізде бұл сал ауруы толық зерттелмеген, талай дәрігерге жолықтық, ем алдық.
Ұлыңыз адам болмайды деп, жылатқан докторларда болды, бірақ менің баламның келешегіне балта шабатындай олар кім?! Барлығы бір Тәңірдің қолында емес пе, талай ғұламалардың миларында зақым болған, ал олар тарихта өшпес атын қалдырды!
Балама оңалтуды үзбей күнделікті алып тұру қажет, әйтпесе бұлшық еттері қатып қалады.
Оңалту орталықтарына тоқсанда бір жатып, дәрігерлерге баламызды тексертіп, ем алуымыз керек.
Тым болмаса жарты жылда бір, бірақ қайдан, жылдап ол квоталарды ала алмайсын…Бұл өзі бөлек әңгіме.
Күнделікті қоғамдық көлікте баламмен автобустан түсу сәл қиынырақтау болып қалады, адамдар көмектесіп жатады, кей кездері көздері саған бақырайып қарап тұрады көмектеспей, әрине ешкім ешкімге міндетті емес, бірнеше рет кондуктордан арбаны есікке қарай итеріп жіберіңізші деп өтінгем, өйткені автобус толы болды арбаға қолым жетпей тұрған, кондуктор болса: «мен саған көмектесуге міндетті емеспін», — деп шығуыма бөгет жасап, мені итеріп, айқай салғаны, қолымдағы баламның зәресін ұшырды, содан бері ешкімнен көмек сұрамауға бел будым, жәрдемдескісі келген адамдар арбамды көтеріп береді, рахметімді айтып, Алладан қайтсін деп батамды беремін.
Күнделікті таңертеңен кешке дейін баламды құшақтап алып ем-домымен жүгіремін, өйткені балам үшін әр өткен минут қымбат.
Менде тұла бойы тұнғышыма нағыз, лайықты өмір сыйлағым келеді, мен баламды ешкімнен кем көрмеймін.
Өкінішке орай қоғам осындай мүгедектігі бар балаларды қабылдауға әлі дайын емес, бір құбыжықтай көреді, әрине басқа түспегесін түсінбейді ғой.
Иә менің балам басқа балалардан өзгеше, өйткені ол жан-дүниесін қарапайым баладай түсіндіре алмайды, сондықтан менің балам ерекше.
Мемлекетіміз жылдан жылға дамып келеді, әлеуметтік жағадайымыз мүмкін әлі жақсы жаққа өзгерер деп, үміт артамын.
Өмірдегі бар арманым осы балапанымның денсаулығы, аяққа тұрғызып, балапаныма бақытты өмір сыйлау.
Аяушылықпен қарағанды ұнатпаймын, түсіне алса түсініпеншілігін білдірсін, ал түсінбесе өз жайымен өте бергені жөн»..Қымбат Керейбай 
Астана қаласы.