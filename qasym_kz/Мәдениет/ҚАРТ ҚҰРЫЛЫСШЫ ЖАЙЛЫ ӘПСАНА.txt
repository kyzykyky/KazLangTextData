Бұл оқиға шағын қалашықты мекен ететін құрылыс басшысының (прораб) басынан өткен.
Ол өмір бойы биік ғимараттар тұрғызумен айналысты.
Егде жасқа келгенде зейнетке шықпаққа бекінеді де жұмыс берушіге келіп: .– Мен жұмысымды тоқтатқым келеді.
Зейнетке шығар уақытым таяды.
Қалған өмірімді кемпіріммен, немерелеріммен бірге өткізбек ниетім бар,-дейді.Сонда оның сөзін үнсіз тыңдаған қожайын қимастықпен соңғы өтінішін айтады: .– Тыңдаңызшы, сіз еңбекке толы жылдарыңызды соңғы бір үймен қорытындылаңыз.
Сонымен біз сізді қуана зейнетке шығарып саламыз.
Және өте жақсы сый жасаймыз! Құрылыс басшысы келісті.
Жаңа жоба бойынша шағын отбасына үй соғу керек болатын.
Қиыстыру, сызу, материал іздеу, тексеріс жұмыстары басталып та кетті.
Ол әлдеқашан өзін зейнетте елестетіп қойғандықтан қатты асығыстық танытты.
Бірін шала істесе, екіншісін қысқартты, арзан материалдарды пайдаланды, себебі, басты мақсат – тез-тез бітіру еді.
Ол бәрін дұрыс жасамай жатқандығын жақсы білді, алайда, түрлі сылтаулармен өзін ақтап алды.
Ақыры жұмысын аяқтап, қожайынды шақырды.
Ол үйді бастан-аяқ шолып шықты да: .– Білесіз бе, енді бұл сіздің үйіңіз! Мінеки, кілтті алыңыз да, отбасыңызбен тату-тәтті өмір сүріңіздер! Барлық құжаттар рәсімделіп те қойды.
Бұл – біздің фирманың атынан сізге марапат болсын,-деп ыстық лебізін білдірді.
Дәл осы сәттегі құрылыс басшысының жағдайын ешкім түсінген жоқ.
Ұяттан қызарған күйі бір орында тұрып қалды.
Ал маңайындағылар мәз-мейрам, құттықтасып жатты.
Оның қызарған ажарын ұялшақтығына балай бастады.
Ал ол өз ісі үшін жанын жегідей жеуде еді.
Асығыстықпен жасалған қателіктері мен кемшіліктер – қалған өмірінің басты проблемасына айналып, өмірін қиындататынын ойына алғанда онан сайын өзін сөгумен болды.