Имам Ағзам дәуірінде Алланы жоққа шығарып, дінді терістейтін адамдар болды.
Солардың бірімен мәзһаб имамымыз жап-жас бала кезінде пікір сайыстырады.
Бір күні ол ұстазымен бірге әлгіндей дінсіздердің халықты азғырып отыратын жеріне барады.
Сөйтсе бір адам: «Қане, менімен айтысатын кім бар? Алла бар дейтіндер менің алдыман келсінші», — деп көлгірсіп отыр екен.
Әбу Ханифа оның алдына қаздиып тұра қалып: «Қане, айта беріңіз, сұрақтарыңызға мен жауап берейін» дейді.
Сонда әлгі кісі баланы менсінбеген кейіппен: «Онда айтшы, бар болған нәрсенің басы немесе аяғы болмауы мүмкін бе?» деп Алланы жоққа шығарғысы келді.
Сонда бала жұлып алғандай: «Сіз санай білесіз бе?» дейді..— Онда айтыңызшы, бірдің алдында қандай сан бар?.— Ойбай-ау, бірдің алдында сан болушы ма еді? Ештеңе жоқ.
Соны білмейсің бе? Сонда бала: «Жай ғана мысал әлеміндегі бір деген санның алдында бастауы болмаса, ақиқаттағы Жалғыз Құдайдың бастауы қайдан болсын», — деп дінсізді сөзден тосты..Ұтылғанын сезе бастаған дінсіз тағы бір сұрақ қойды:.— Олай болса айтшы, ақиқаттағы Жалғыз Құдай алты тараптың қай жағында? Барлық нәрсе оңымыз бен солымыз, астымыз бен үстіміз, алдымыз бен артымыздың бірінде болады емес пе?.Жас ғалым бұдан да тосылған жоқ: «Сол да сөз болып па? Алдымен, сіз маған бір майшамды жаққанда, оның сәулесі қай тарапқа түсетінін анықтап беріңіз» деді..— Шамның сәулесі барлық жаққа бірдей түседі, — деді.
Осыны күтіп тұрған бала: «Жалған дүниедегі бір май шамның нұры осындай болса, мәңгілік бар, ені мен көлденеңі жоқ, көктер мен жердің нұры Алланың қандай болуы мүмкін», — деді.
Алайда аздырушы сұрақтарын жалғай берді: «Барлық бар нәрсенің белгілі бір орны бар.
Ал Алланың орны қай жерде?» Сонда бала: «Бір кесе сүт бар ма?» деп сүт алдырады.
Одан соң, дінсізге қарап, мына сүтте май бар ма? деп сұрайды.+.— Сол май мына сүттің қай жерінде?.— Әй, сен бала қайдағы жоқты сұрайды екенсің, сүттің майы мына бір жерде деп дәлдеп көрсете аламыз ба? Барлық жерінде ғой, — деді..— Бәріміз білетін майдың жағдайы осылай болса, көктер мен жердің Жаратушысы Алла Тағаланың мекенін қалай сұрайсыз? деп тағы да сөзден бөгеді..