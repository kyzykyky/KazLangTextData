Бір күні Әбу Ханифаға бір әйел келіп, өзінің күйеуімен ажырасқысы келетінін айтады.
Имам мұның себебін сұрайды.
Әйел күйеуінің жұмыстан кеш келетінін, сол үшін екеуінің мүлде тіл табыса алмай жүргендерін, өзінің ырду-дырду өмірден шаршағанын, басқа әйелдерге қызығатынын, ал күйеуімен енді тұрғысы келмейтінін шұбыртып айта жөнеледі..Оның әңгімесін тыңдап алғаннан кейін, Ұлық Имам Әбу Ханифа: «Олай болса, өтінішіңді орындап, сені ажыратамын.
Сен маған дәмді әрі үлкен етіп нан пісіріп әкел.
Және: ол нанды пісіргенде өз үйіңнен еш нәрсе алушы болма, ұнды, суды, тіпті тұзды да көршілеріңнен сұрап ал және бұл заттарды неге сұрап тұрғаныңды оларға міндетті түрде айтып бер» — дейді..Әлгі әйел дереу іске кіріседі. Алдымен бір көршісіне барып: «Маған су берші» — деп, су сұрайды. Көршісі таңғалып: «Сендердің үйлеріңде құдық бар еді ғой?» — депті.
Содан әйел күйеуін жамандап, соңынан имамға барғанын айтып, бәрін бастан-аяқ айтып түсіндіріп шығады.
Сол-ақ екен, көрші әйел де өз күйеуінің үстінен неше түрлі шағым айта жөнеліпті… Одан соң бұл жағдай тұз сұрай барған — екінші; ұн сұрай барған үшінші көршісінің үйінде де қайталаныпты..Ақыры келесі күні әлгі әйел Әбу Ханифаға  пісірген нанын әкеліп тұрып, «Міне, сізге кешегі нанды әкелдім.
Бірақ мені күйеуімнен ажырата көрмеңіз» — дейді.
«Неліктен? Бір күннің ішінде шешіміңді өзгертуіңе не себеп, қызым?» — дейді Әбу Ханифа таң қалған болып.
Сонда әлгі әйел: «Көршілерімнің күйеулері туралы есіттім.
Менің күйеуім олардың бәрінен артық» — депті..