Бір кәсіпкердің жұмысы кері кетіп, қарызға белшеден батып қалады.
Әрі несие берушілер оны күн сайын мазалап, қарызын қайтаруды талап етумен болған.  Аз уақытта барынан айырылған жігіт өмірден түңіліп, өзіне қолжұмсамаққа болды.  Өмірінің соңғы сәтінде бір сергіп алмаққа үйінің іргесіндегі саябаққа барып, бейкүнә, алаңсыз балаларға қарап отырған еді.
Кенет оның қасына бір қария келіп жайғасты.
Жігіттің өңі қашып кеткенін байқаған ақсақал одан сыр тартып, не болғанын сұрайды.
Кәсіпкер бейтаныс жанға өзінің көрген қиындығын айтып, ақшадан тарығып жүргенін жеткізді.
Сол кезде қария қалтасынан қағаз алып, жігітке 500 мың доллардың чегін жазып берді.
Соңында Джон Рокфеллер деп қол қойылған.

Чекті кәсіпкерге тапсырған қария оған қарызын тұп-тура бір жыл өткен соң дәл осы жерде қайтарып беруі керектігін ескертіп, жөнімен кетіп қалады.
Әлемнің ең бай адамын кездейсоқ кездестіріп, әрі одан ірі көлемде қарыз алғанына қуанған жігіт үйіне келе сала чекті сефіне салып қойды.
Өзі жұмысына жаңаша серпінмен араласып, аз уақыттың ішінде айтулы жетістіктерге қолжеткізді.
Бірнеше ірі жобаларын жүзеге асырып, барлық қарызынан құтылуға мүмкіндік алады.
Шалдың берген қаражат сол күйі кәдеге жаратпайды.
Арада бір жыл өткен соң ол межелі жерге келіп, қарияны күтеді.
Аздан соң шал да кездесу орынына келген.
Жігіт оған чегін қайтарып бермек болғанда бұрылыстан екі дәрігер жүгіріп келіп, қарт адамды ұстап алады және жігітке: «Бұл адамның есі ауысқан.
Ол үнемі қашып шығып, жұрттың бәріне өзін Джон Рокфеллермін деп таныстырады» дейді.

Оқиғаның дәл бұлайша өрбуі кәсіпкерді есеңгіретіп кетті.
Ол бір жыл бойы өзінде қосымша жарты миллион доллар барына сеніп, алаңсыз кәсіп жасаған болатын.
Сөйтсе оның сеніп жүргені ештеңеге жарамайтын, құр қағаз болып шықты.
Ал оны қиындықтан құтқарған өзінің еңбегі ғана екен….Сұлтан Жомартұлы
«Қасым» порталы.