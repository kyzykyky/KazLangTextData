Ол Әсет Исекешевтің орнына келді.
Бақыт Сұлтанов Астана қаласының әкімі болып тағайындалды, деп хабарлайды zakon.kz.
"Мемлекет басшысының Жарлығымен Бақыт Тұрлыханұлы Сұлтанов Астана қаласының әкімі қызметіне тағайындалды", - делінген Ақорданың twitter-дегі хабарламасында.
Тағайындауға дейін ол Қазақстан Республикасының Қаржы министрі қызметін атқарды.
1971 жылы Алматы қаласында туған
Қазақ ұлттық техникалық университетін және Қазақ мемлекеттік басқару академиясын бітірген
Инженер-электрик, экономист.
1994–1997 жж
– Қазақстан Республикасы Қаржы министрлігінің жетекші экономисі, мемлекеттік бағалы қағаздар басқармасы бастығының орынбасары – бөлім бастығы.
1996-1997 жж
– Қазақстан Республикасы Қаржы министрлігі жанындағы Қазынашылық мемлекеттік қарыз және кассалық қаржы басқармасы бастығының орынбасары.
1997–1998 жж
– Қазақстан Республикасы Қаржы министрлігі бюджеттік департаменті директорының орынбасары, мемлекеттік сатып алу жөніндегі департамент директоры.
1998–1999 жж
– Қазақстан Республикасы Қаржы министрлігі Қазынашылық департаменті директорының орынбасары.
1999–2002 жж
– Қазақстан Республикасы Қаржы министрлігі бюджеттік департаменті директорының орынбасары, мемлекеттік бюджет департаменті директорының орынбасары, директоры.
2002-2003 жж
– Қазақстан Республикасы Экономика және бюджеттік жоспарлау министрлігі бюджеттік саясат департаментінің директоры.
2003–2006 жж
– Қазақстан Республикасы Экономика және бюджеттік жоспарлау министрінің орынбасары.
2006–2007 жж
– Қазақстан Республикасы Статистика жөніндегі агенттігінің төрағасы, Қазақстан Республикасы Қаржы министрінің орынбасары.
2007–2010 жж
– Қазақстан Республикасы Экономика және бюджеттік жоспарлау министрі.
Мемлекет басшысының 2010 жылғы наурыздағы Жарлығымен Қазақстан Республикасы Президентінің көмекшісі болып тағайындалды.
2012 жылдың қаңтарында Мемлекет басшысының Жарлығымен Қазақстан Республикасы Президентінің Әкімшілігі Басшысының орынбасары болып тағайындалды.
6 қарашада Мемлекет басшысының Жарлығымен ҚР Президент Әкімшілігі Басшысының орынбасары қызметінен босатылып, Премьер-Министрдің Орынбасары - ҚР Қаржы министрі болып тағайындалды.
«Құрмет» орденімен және екі медальмен марапатталған.
Отбасылы, үш бала тәрбиелеп отыр.
