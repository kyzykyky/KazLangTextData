Тұрғын үй құрылысына үлестік қатысу туралы келісімшарт жазбаша түрде жасалады және жергілікті атқарушы органында оның есепке алу сәтінен бастап жасалған деп есептеледі.
Астана қаласының Қалалық орта сапасы және бақылау басқармасы өкілдері үлестік құрылысқа қатысудың өзекті мәселелеріне жауап берді, деп хабарлайды Елорда Инфо Астана қаласы әкімдігінің сайтына сілтеме жасап.
Тұрғын үй құрылысына үлестік қатысу дегеніміз не?
2016 жылдың 7 сәуіріндегі ҚР «Тұрғын үй құрылысына үлестік қатысу» заңына сәйкес тұрғын үй құрылысына қатысу кепілдік қордың кепілдігін немесе екінші деңгейлі банктың қатысуы не салынатын тұрғын үйдің қаңқасын көтергеннен кейін үлескерлердің қаржысын тарта алады
Құрылыс компанияларына жеке азаматтарға басқа жолмен үлескерлердің қаржысын тартуға қатаң тыйым салынады.
Тұрғын үй құрылысына үлестік қатысу келісімшарты қалай жасалады?
Тұрғын үй құрылысына үлестік қатысу туралы келісімшарт жазбаша түрде жасалады және жергілікті атқарушы органында оның есепке алу сәтінен бастап жасалған деп есептеледі
Уәкілетті компания тұрғын үй құрылысына үлестік қатысу мақсатында келісімшарт жасасуға ниетті жеке және заңды тұлғаларға құрылыс объектісі туралы толық ақпарат беруге міндетті
Құрылыс салушы компания уәкілетті органның рұқсатын алған соң ғана үлескердің қаржысын тарта алады.
Үлескер мен құрылыс салушы компанияның келісімшарт бойынша міндеттері қандай?
Үлескер құқығы:
- үлескер құрылыс салушы компаниядағы келісімшартта көрсетілген міндеттемелердің тиісті деңгейде орындалуын талап ете алады.
- ҚР азаматтық заңнамасында белгіленген тәртіппен тұрғын үй құрылысына үлестік қатысу құқығы туралы шарт талап етуге;
- құрылысқа жауапты компаниядан тұрғын үй құрылысына үлестік қатысуға жасалған келісімшарттың талаптарын орындалуын талап ете алады.
Үлескер міндетті:
- үлескердің тұрғын үй құрылысына үлестік қатысу туралы шарттың бағасын төлеуі шартта белгіленген мерзімде төлемдерді құрылыс салушының және (немесе) уәкілетті компанияның банктегі банк шотына енгізу арқылы жүргізіледі;
- келісімшартта көрсетілген міндеттерді орындау;
- уәкілетті компаниядан тұрғын үй үлесіндегі пәтер немесе нысанды қабылдап алу актысы толтырылғаннан кейін 30 күн ішінде құрылыс компаниясы тарапынан ескертпе алған соң үлесін беру туралы келісімшартқа қол қойылады;
- егер мекенжайы немесе тағы да басқа мәліметтері өзгерген жағдайда уәкілетті ұйымға 30 күн ішінде жазбаша түрде ақпарат беру.
Ал құрылыс компаниясы өз кезегінде нысанның уақытылы аяқталуын және сапасының келісімшартта көрсетілген талаптарға сай болуын қамтамасыз етеді.
Құрылыс компаниясы немесе жауапты компания Кепілдік беру қорының немесе жергілікті атқарушы органның үлескерлердің ақшасын тартуға рұқсат бергені туралы айта отырып, тұрғын үй құрылысының немесе басқа да нысанның жарнамасын жүргізе алады
Жарнамада құрылыс компаниясы және жауапты уәкілетті орган туралы ақпарат болуы тиіс.
Қандай жағдайда үлескер құрылыс компаниясымен келісімшартты үзе алады?
Уәкілетті компания толық емес және дұрыс емес ақпарат берген жағдайда үлескер тұрғын үй құрылысына үлестік қатысу туралы шартты жарамсыз деп тану үшін сотқа жүгіне алады.
