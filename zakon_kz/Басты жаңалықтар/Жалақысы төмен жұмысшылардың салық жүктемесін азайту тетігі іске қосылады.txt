Жалпы республика бойынша жұмысшылар 29 млрд
теңге шамасында қосымша еңбекақы алатын болады.
Биыл 5 наурызда Мемлекет басшысы Бес әлеуметтік бастамасын жариялады деп жазады egemen.kz.
Ұлттық экономика министрлігіне екінші бағыт бекітілген: «Жалақысы төмен жұмысшылардың еңбекақысын көбейту үшін олардың салық жүктемесін азайту».
Екінші бастамаға сәйкес, жалақысы 25 айлық есептік көрсеткіш немесе 60 125 (алпыс мың бір жүз жиырма бес) теңгеден төмен жұмысшылар үшін жеке табыс салығының мөлшерлемесін 10 есе төмендету ұсынылады
Жалпы республикада мұндай еңбекақыны 2 миллионнан аса адам алады
Негізінен, бұл ауыл шаруашылығы мен саудада
Аталған бастаманы іске асыру мақсатында мемлекеттік органдармен және «Атамекен» Ұлттық кәсіпкерлер палатасымен бірлескен жұмыс жүргізілді, деп хабарлайды Ұлттық экономика министрлігінің баспасөз қызметі.
Жұмыс нәтижесі бойынша жалақысы төмен жұмысшылардың жеке табыс салығын төмендетудің оңтайлы тетігі айқындалды
Мәселен, салық салынатын табыс 90 пайызға азайтылатын болады
Қалған еңбекақыға 10 пайыз мөлшерлемемен жеке табыс салығы салынатын болады
Яғни, салық жүктемесі 10 есеге төмендейді
2018 жылғы қарапайым мысал арқылы ЖТС ұсынылған есептеуді қарастырамыз
Мәселе, жалақы айына 60 125 (25 айлық есеп көрсеткіш) теңгені құрайды.
Осы сомадан 10% мөлшерінде міндетті зейнетақы жарналарының сомасы, яғни 6 013 теңге шегеріледі, қалады - 54 112 теңге
Бұл сомадан 1 ең төмен жалақы - ең аз салық салынбайтын кіріс, яғни 28 284 теңге шегеріледі
Салық салынатын табыс (қолданыстағы механизм) - 25 828 теңге қалады
Қолданыстағы механизм бойынша салық сомасы 25 828 *10% = 2 583 теңге болады.
Ұсынылған тетікке сәйкес, салық салынатын табысының мөлшері 90%-ға төмендейді: 25 828 - (25 828*90%) = 2 583 теңге
Бұл сомаға жеке табыс салығының 10% мөлшерлемесі бойынша салық салынатын болады - 2 583*10% = 258 теңге
Яғни, іс жүзінде салық мөлшері 10 есе 2 583 теңгеден 258 теңгеге дейін төмендейді, жалақы қосымша 2 325 теңгеге өседі.
Аталған тетікті қолдану қызметкердің дереу және кепілдікті қосымша табыс алуын (негізгі жалақы алу кезінде) пайымдайды және жұмыс берушінің қаржылық жүктемесін ұлғайтпайды
Сонымен бірге, жұмыс берушінің әкімшілік шығындары минимизацияланды.
Жалпы республика бойынша жұмысшылар 29 млрд
теңге шамасында қосымша еңбекақы алатын болады
Салық заңнамасына тиісті түзетулер 2018 жылғы 2 шілдеде Мемлекеттік басшысымен қол қойылған «Қазақстан Республикасының кейбір заңнамалық актілеріне әлеуметтік қамсыздандыру мәселелері бойынша өзгерістер мен толықтырулар енгізу туралы» Қазақстан Республикасы Заңына көзделген.
Аталған тетік 2019 жылғы 1 қаңтардан бастап жұмыс жасайтын болады.
