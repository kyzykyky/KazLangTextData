Олар Фатих Сұлтан Мехмет клиникасына жатқызылды.
Ыстамбұлда апатты жағдайда қонып, үшке бөлінген ұшақта екі қазақстандық болған, деп хабарлайды zakon.kz.
Қазақстанның Ыстамбұлдағы Бас консулдығының хабарлауынша, 2020 жылғы 5 ақпанда жергілікті уақыт бойынша 18:00-де Қазақстанның екі азаматы Ыстамбұл әуежайына апатты жағдайда қонған ұшақта зардап шеккен
Олар Фатих Сұлтан Мехмет клиникасына жатқызылды
Бас консулдық жағдайды бақылауға алып, отандастарымызға көмек көрсету үшін іс-шаралар қабылдауда, деп атап өтті ҚР СІМ-нің баспасөз қызметі.
Измирден ұшып келген ұшақ қону кезінде ұшу жолағынан ауытқып, үшке бөлініп қалды
Бортта барлығы 183 адам болған: 177 жолаушы, оның ішінде екі бала және экипаждың алты мүшесі.
Алдын ала ақпарат бойынша, қайғылы жағдайға ауа-райы себеп болған.
Әуежай жабылып, Түркияның Бас прокуратурасы тергеуді бастады.


