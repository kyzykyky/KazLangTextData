Ұлттық банк басшысы ол биыл күзде әзір болатынын айтты.
ҚР Ұлттық банкінің төрағасы Ерболат Досаев Үкімет отырысында Ұлттық төлем жүйесін дамыту бағдарламасы осы жылдың күзіне дейін дайын болады деп мәлімдеді, деп хабарлайды zakon.kz.
- Көлеңкелі экономикамен күрес және қолма-қол ақшасыз төлемдер үлесін ұлғайту - Ұлттық банктің басты басымдықтарының бірі, - деп атап өтті Досаев.
Осыған байланысты, оның айтуынша, Ұлттық банк мақсаттарына жету үшін Қаржы нарығын реттеу және дамыту агенттігімен және Үкіметпен бірлесіп 2020 жылдың 1 қазанына дейін Ұлттық төлем жүйесін дамыту бағдарламасын әзірлейді.
- Ұлттық төлем жүйесі барлық мүдделі тараптар үшін өзара тиімді негізде құрылады, деп сендірді Ұлттық банк басшысы.
