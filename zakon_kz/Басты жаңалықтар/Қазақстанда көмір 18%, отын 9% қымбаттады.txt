Ranking.kz сарапшыларының мәліметіне сүйенсек, газ бен жылу жүйесінің бағасы бір жылда 4 пайызға қымбаттаған.
Қазақстан бойынша көмір мен отын 18 және 9 пайызға, ал газ бен жылу жүйесінің бағасы бір жылда 4 пайызға қымбаттаған, деп хабарлайды Алтайньюс тілшісі.
Ranking.kz сарапшыларының мәліметіне сүйенсек, Орталық жылу жүйесінің бағасы 2018 жылдың қыркүйек айының қорытындысы бойынша 1 гигакалориясы 4 000 теңгеге жетті
Бұл былтырғы көрсеткішпен салыстырғанда 4,1 пайызға көп
Табиғи газдың да бағасы бір жыл ішінде 4,2 пайызға қымбаттап, текше метрі 18,9 теңгеге жеткен.
Сарапшылар зерттеуі бойынша, қыркүйекте 1 тонна көмір 12,9 мың теңге тұрған
Яғни бір жылда 17,5 пайызға қымбаттап кеткен
Ал отынның текше метрі 6 мың теңгеге жоғарылап, 9,3 пайызды құрады.
