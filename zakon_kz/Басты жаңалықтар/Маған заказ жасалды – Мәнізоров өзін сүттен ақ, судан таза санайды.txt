Қызым былтыр олардан жер телімін сатып алған
Жердің қайда екенін де білмеймін.
Алматы облысы әкімінің орынбасары Бағдат Мәнізоров Azattyq Rýhy тілшісіне сұхбат беріп, өзінің үстінен қозғалған үш бірдей қылмыстық істің мән-жайын айтып берді.
Бірінші қылмыстық іс
Ыбыраев пен Баймаханов есімді кәсіпкерлер Бағдат Мәнізоровқа параны жер телімі ретінде бергендерін айтып арызданған
Ол кезде Мәнізоров Алматыда мемлекеттік сәулет-құрылыс бақылау басқармасын басқарған
Алайда, шенеуніктің өзі мұның қып-қызыл жала екенін айтып отыр.
"Мен бұл адамдарды өмірімде екі-ақ рет көргем
Олар мүлдем бейтаныс адамдар, менің қызымның сыныптастары
Қызым былтыр олардан жер телімін сатып алған
Жердің қайда екенін де білмеймін", - дейді Алматы облысы әкімінің орынбасары.
Екінші қылмыстық іс те Мәнізоровтың осынау басқармадағы қызметімен байланысты.
"Бұл іс те қолдан әзірленген
Бір тұрғын арыз жазып, оның көршісіне менің заңсыз көмектескенімді айтыпты
Көршісі құрылыс нормаларын бұзған көрінеді, мен ешқандай шара қолданбаппын
Сондықтан ҚР Қылмыстық кодексінің 366, 361 және 370-баптары бойынша үстімнен қылмыстық іс қозғауын сұраған
Тергеуде бұл дәлелін таппады
Өйткені, біз 3 жылдан бері жеке секторды тексермейміз
Ал, оған дейін біздің басқарма сол көршісіне қатысты сотқа шағым түсіріп, оны екі рет айыппұлмен жазалаған
Мұны да көрсеттім
Мен ешкімге "қамқорлық" жасамадым", - деді Б.Мәнізоров.
Үшінші қылмыстық іс бюджет қаржысын жымқырды деген себеппен қозғалған.
"1999 жылы Көксу ауданында мен әкім орынбасары қызметін атқарғам
Сол кезде бюджеттен 30 миллион теңге ұрладың деп айыптады
Міне, тіпті осындай да арыз түсті менің үстімнен
Содан кейін Көксу ауданында мен ГЭС құрылтайшысы болдым, марқұм Жанайдар Егімбаев та құрылтайшы болды
Сол екеуміз 30 миллион теңгені бірге жымқырыппыз
Бұл қолдан жасалған іс
Мұндай қылмысқа менің еш қатысым жоқ", - дейді ол.
Бағдат Мәнізоров бұл қылмыстық істердің артында белгілі адамдардың тұруы мүмкін екенін айтады
Қазір ол адамдардың кім екенін анықтап жатырмын дейді әкімнің орынбасары.
"Әзірге нақты кім тапсырыс бергенін білмеймін
Бірақ, қасақана жасалғаны анық
Қазір олардың кім екенін анықтап жатырмыз", - деді Мәнізоров.
Ол сондай-ақ, "Мәнізоров Алматы облысы әкімінің орнына әрекет етіп жүр" деген сыбысқа да жауап берді.
"Бұл жай ғана өсек, сыбыс
Басқа айтарым жоқ", - деп қысқа қайырды ол.
Шенеуніктің айтуынша, қазір аталған қылмыстық істерге қатысты шаралар әлі аяқталмаған
Аяқталғаннан кейін ол өзіне арыз жазғандарға қарсы арыз түсірмек.
"Іс әлі толық жабылған жоқ, бірақ жабылуға жақын қалды
Содан кейін заңгерлермен кеңесіп, маған жала жапқаны үшін сол арызданушылардың өздеріне қарсы арыз түсірем
Олардың екі-үшеуімен сөйлестім, қателескендерін айтып отыр
Менің ойымша тапсырыс болған
Естеріңізде болса, 1 апта-10 күндей маған қарсы ақпараттық шабуыл жүрді, жалған видеолар тарады, үйінде ақша толы, қыздары "хан сарайында" тұрады екен деп әсіресе, ресейлік сайттар ақпараттар жариялады
Оларды да сотқа бермекпін", - дейді Мәнізоров.
Ол сондай-ақ мемлекеттік қызметке келмес бұрын дәулет жиғанын, жыл сайын декларация тапсырып отыратынын айтты.
"Мен 20 жылдан бері мемлекеттік қызметте жүрмін
Депутат та болдым
Бұл салаға босқа келген жоқпын
1999 жылға дейін бизнеспен айналысып, жағдайымды жасап алғам
Кейін бизнесімді отбасыма тапсырдым
Кәсібімнің бірде-бірі мемлекеттік органдармен байланыспайды
Жыл сайын декларация тапсырып отырамын", - деп ақталды шенеунік.
Еске салайық, Бағдат Мәнізоровтың ұсталғаны туралы ақпарат биыл қыркүйек айының соңында жарияланған болатын
27 қыркүйекте ҚР Сыбайлас жемқорлыққа қарсы іс-қимыл агенттігі төрағасының орынбасары Олжас Бектенов бұл ақпаратты растады
Ал, қараша айының басында Бас прокуратура аталған қылмыстық істі тоқтатылғанын айтып, Мәнізоров жұмысына қайта оралды.
