ҚР Премьер-министрінің орынбасары Арыс қаласындағы құрылысты аралап, барлығын өз көзімен көріп, есеп алды.
ҚР Премьер-министрінің орынбасары Жеңіс Қасымбек жұмыс сапарымен Арыс қаласына келді, деп хабарлайды Zakon.kz Түркістан облысы әкімінің баспасөз қызметіне сілтеме жасап.
Алдымен вице-премьер Атырау облысына қарасты №1 сектордағы құрылыс-жөндеу жұмыстарымен танысты
Ол аумақта 482 үй орналасқан
Зақымданған431 үйдің қазіргі таңда 3-уі толық жөнделген
Ал «BI Group» компаниясы осы сектордағы 88 үйді қалпына келтіру жұмыстарын қолға алып отыр
Жұмысшы топ кейін Нұр-Сұлтан қаласына қарасты №9 секторға аялдады
Онда 655 үй бар
Аумақта қайта қалпына келтіруге қажетті 572 баспананың 105-інде құрылыс толығымен аяқталған.

Сонымен қатар, Үкімет басшысының орынбасары 1904 жылы іргетасы қаланған "Арыс-1" теміржол вокзалына да аялдады
Мұндағы тірлік - "Samruk-Kazyna Construction" АҚ тиесілі
Басқарма төрағасының бірінші орынбасары Арман Жетпісбаев міндеттелген шаруа толығымен уақытылы атқарылып жатқанын мәлімдеді.

Кейін топ Шымкент қаласына қарасты 10-секторда болды
Онда есеп бойынша 652 үй тіркелген
Жөндеуді қажет ететін 604 үйдің 138-інде бүгінде жұмыс толық аяқталған
Бұдан кейін жұмысшы топ қалалық емхана мен орталық стадиондағы жөндеу жұмыстарына көңіл аударды
Іссапар аясында Нұр-Сұлтан, Ақмола, Қостанай қалаларына тапсырылған секторлардағы жұмыстар назарға алынды.

Арыс қаласаның бүгінгі жай-күйімен танысқан Жеңіс Қасымбек сапар соңында шаһарды қалпына келтіру бойынша құрылыс-жөндеу жұмыстарын қанқындату қажеттігін тапсырды.
