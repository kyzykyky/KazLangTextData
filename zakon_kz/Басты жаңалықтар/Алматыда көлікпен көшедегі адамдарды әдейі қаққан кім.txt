Оқиға салдарынан үш адам жарақат алды.
Алматы полициясы адамдарды көлікпен қасақана қағу оқиғасына байланысты түсініктеме берді, деп хабарлайды Zakon.kz.
Оқиға 26 тамызда таңғы сағат 5 шамасында Алматының Бостандық ауданындағы Гагарин көшесінде болған
Оның алдында сол маңайдағы кафелерден шыққан екі топ бір бірімен келіспей, сөзге келіп қалған.
- Кикілжің нәтижесінде екі тараптың бірі қарсыластарын көлікпен қағып, оқиға орнынан қашып кеткен
Олардың аты-жөндері анықталды, оларды қамауға алу шаралары жүргізілуде
ҚР Қылмыстық кодексінің үш бабы 293, 345 2-б және 347 баптар бойынша сотқа дейінгі тергеу басталды, - деді Алматы ПД ресми өкілі, полиция подполковнигі Салтанат Әзірбек.
Полиция атап өткендей, оқиға салдарынан үш адам жарақат алды, олар ауруханаға жеткізілген.


 
