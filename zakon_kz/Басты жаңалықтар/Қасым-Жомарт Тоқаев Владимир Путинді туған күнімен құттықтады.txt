Одан бөлек екі елдің басшылары алдағы жұмыс кестесін ақылдасты.
Қасым-Жомарт Тоқаев Владимир Путинмен телефон арқылы сөйлесіп, Ресей басшысын туған күнімен құттықтады, деп хабарлайды Zakon.kz Ақордаға сілтеме жасап

Мемлекет басшысы Қасым-Жомарт Тоқаев Ресей Федерациясының Президенті Владимир Путинді туған күнімен құттықтап, зор денсаулық, бақ-береке және Ресей халқының игілігі жолындағы еңбегіне табыс тіледі.
Владимир Путин Қасым-Жомарт Тоқаевқа құттықтағаны үшін ризашылық білдіріп, достық пен тату көршіліктің берік қарым-қатынасына құрылған Қазақстан мен Ресей арасындағы ынтымақтастықтың жоғары деңгейде екенін атап өтті.
Екі елдің басшылары алдағы жұмыс кестесін ақылдасты
Оның ішінде, биылғы 6-7 қараша күндері Омбы қаласында өтетін Қазақстан мен Ресей ынтымақтастығының XVI аймақаралық форумына дайындық барысын талқылады.
