Төрт адамның мәйітіне гендік сараптама жүргізілуде
Жақын арада олар жерленеді – Қосанов.
Қорғаныс министрлігінің Ми-8 тікұшағы апатынан қаза тапқан 13 адамның тоғызы өз туған жерлерінде жерленді
Бұл туралы бүгін ҚР Қарулы күштерінің әскери әуе күштері қолбасшысы Дәурен Қосанов айтты, деп хабарлайды Zakon.kz тілшісі.
– Қазір тоғыз адам өздерінің туған жерінде жерленді
Төрт адамның мәйітіне гендік сараптама жүргізілуде
Жақын арада олар да туған жерлерінде жерленеді, – деді ол брифинг барысында.
28 наурызда Қазақстан бас прокурорының орынбасары Андрей Лукин тікұшақ апатына байланысты қылмыстық іс қозғалғанын айтқан болатын.
– Бұл техникалық ақаулық, адам факторы және метеорологиялық жағдай
Тергеу аяқталған соң комиссия төрағасы ресми ақпаратты жеткізетін болады, – деді Дәурен Қосанов.
Оның айтуынша, 1988-ші жылы шыққан Ми-8 Алматыдағы 405 авиажөндеу зауытында толық жөндеуден өткен
2 000 сағат немесе 8 жылдық ресурсы болған
Күні кешеге дейін 773 сағат ұшқан
Техникалық жағынан тікұшақ жарамды болған.
– Ұшу алдында барлық ұшу аппараттарын техникалық құрам тексереді
Ал ұшқыштарды толық медициналық құрам тексереді
Психологтың тексеруінен өтеді
Экипаждың моральдық-психологиялық жағдайы жақсы болған, – деп атап өтті Қосанов.
