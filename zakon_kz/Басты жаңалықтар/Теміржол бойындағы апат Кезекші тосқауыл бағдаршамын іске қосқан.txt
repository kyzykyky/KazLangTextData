ҚТЖ-да атап өткендей, өткел кезекшісі жолаушылар пойызын тоқтату үшін тосқауыл бағдаршамын іске қосқан, бірақ ол кезде тым кеш болған.
"Қазақстан темір жолы" ұлттық компаниясы Алматы облысында орын алған қайғылы оқиғаға қатысты мән-жайды тарқатып айтып берді, деп хабарлайды Zakon.kz.

"2019 жылдың 15 қыркүйек күні сағат 19:08 уақытында Алматы облысының "Ақсеңгір – Шамалған" учаскесінде №43 - Алматы-Қостанай жолаушылар пойызы (жекеменшік тасымалдаушы "Турксиб-Астана" ЖШС) автобуспен соқтығысты
Оқиға көлік жолын қиып өтетін 4028 шақырымда орналасқан күзетіліп-реттеліп отыратын теміржол өтпесі бойында болды.
№557 АР 04 автобусының жүргізушісі өткелге келген кезде жол кептелісіне байланысты теміржолдың үстінде тұрып қалған.
№43 жолаушылар пойызы өткелге жақындағанда белгі беру құрылғылары автоматты түрде іске қосылды
Дыбыстық сигнал қосылды, өту бағдаршамдарының қызыл шырағы жанды
Теміржол шлагбаумы түсірілмеген, себебі бұл кезде көлік кептелісі болып тұрған" - деп хабарлады Ұлттық компанияның баспасөз қызметі.

