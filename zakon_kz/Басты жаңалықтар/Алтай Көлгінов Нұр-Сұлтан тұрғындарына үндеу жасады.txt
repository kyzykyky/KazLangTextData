Дені сау азаматтар да вирусты жұқтырып, өз-өзін емдеймін деп денсаулығын қиындата түсуде.
Біз тарихымызда алғашқы рет 3 айдан астам уақыттан бері карантин режимінде өмір сүріп келеміз
Төтенше жағдай кезеңін бастан кешірдік
Қатаң тәртіптің арқасында, өзін-өзі оқшаулаудың нәтижесінде біз қауіпті кезеңнен өттік, деп басталады Нұр-Сұлтан әкімі Алтай Көлгіновтың қала тұрғындары мен қонақтарына жасаған үндеуінде, деп хабарлайды zakon.kz.
Әкім бірнеше мәселеге көңіл аударуды сұрайды

Қазіргі уақытта көптеген кәсіпорындар жұмысын жандандырды
Азаматтар жұмысына қайта оралды
Қоғамдық көліктер қайта жүруді бастады
Саябақтар мен қоғамдық орындар есігін қайта ашты
Әрине осыған сәйкес азаматтардың да саны көшеде көбейді
Дегенмен, азаматтардың көбеюіне байланысты қауіп арта түсуде
Бірнеше мәселеге көңіл аударуды сұраймын
Бірінші, қазір біз байқағанымыздай ауру жұқтыру ошақтары отбасыларында пайда болуда
Мысалы, балалары, ата-анасы, ата-әжесі де вирусты жұқтырды
Нәтижесінде бүкіл отбасы мүшелерін ауруханаға жатқызуға тура келді
Екінші, көңіл аударуды талап ететін мәселе бұл ұжымдарда ошақтар пайда бола бастады
Соңғы аптадағы вирус анықталған азаматтардың тең жартысынан көбі ол ұжымдардағы азаматтар
Отбасында да және жұмыс орынында да санитарлық нормалардың, карантиннің талаптарының дұрыс сақталмауының есебінен деп мамандар айтады
Сондықтан үш мәселеге көңіл аударуды сұраймын, - деді ол.
Біріншіден, қоғамдық орындарда, азаматтар көп шоғырланатын жерде міндетті түрде медициналық масканы тағу қажет.
Екіншіден, қарапайым гигиеналық нормаларды сақтауды ұмытпауымыз қажет
Әсіресе балаларға айтып, отбасымыз бен жұмысымызда да осы тәртіпті бұзбауымыз керек.
Үшіншіден, азаматтар көп шоғырланатын жерге барудың қажеті жоқ және де дистанцияны сақтауға міндеттіміз
Тек сонда ғана біз вирустан құтыламыз.
Тәжірибе көрсеткендей вирус жасқа қарамайды
Дені сау азаматтар да вирусты жұқтырып, өз-өзін емдеймін деп денсаулығын қиындата түсуде
Жас, тепсе темір үзетін азаматтар ауруханаға түсуде
Ауыр хәлде жатқан азаматтарымызда бар
Егер 600-ден астам ауруханада карантинде болса, соның тең жартысынан көбінде пневмония диагнозы анықталған
Демек, нағыз қауіпті топқа жататындар
Соның ішінде 34 денсаулығы ауыр хәлде деп бағалануда
Олардың 12-сі ИВЛ аппаратына қосылған
Карантин басталғалы бері, Төтенше жағдай жарияланған кезде біз көптеген мекемелерді жабуға мәжбүр болдық
Азаматтарымыз уақытша жұмыссыз қалды
Соған қарамай мемлекетіміз қыруар ақша жұмсады
Аз қамтылған отбасыларға көмек көрсетілді
Орта және шағын бизнесқа үлкен қолдау көрсетілді
Енді қазір жұмысты жандандырғаннан кейін кәсіпорын басшылары соны ұмытпау керек
Барлығымыз айтылған талаптарды орындауға тиістіміз
Біз күнделікті қарап, бақылап жүрміз
Бірақ, азаматтық, әлеуметтік жауапкершілік болу керек
Ендігі ортақ міндетіміз — вирустың таралуына жол бермеу
Қатаң тәртіпті сақтасақ, карантин режимінен ертерек өтеміз, - делінеді үндеуде.
