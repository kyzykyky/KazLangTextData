Жаңартулар Бірыңғай ұлттық тестілеудің 25% -ын қамтыды.
Орталық коммуникациялар қызметінде өткен брифингте Білім және ғылым министрі Ерлан Сағадиев биылғы ҰБТ туралы айтты, деп хабарлайды Zakon.kz.
«Біз талапкерлер арасында мемлекеттік грант бөлуде тепе-тендікті сақтаймыз деп уәде еткенбіз
Сөзімізде тұрдық
Енді «Алтын белгі» иегері, қарапайым мектеп аттестатын алған бітірушімен баллы бірдей болған жағдайда ғана басымдыққа ие болады
Жалпы, ҰБТ тапсыру форматы өзгеріссіз қалады, - деді министр.
Сағадиевтің айтуынша, көбінесе тест сұрақтары өзгерген

«Өткен жылы біз 25%-дай сұрақтарды жаңарттық
Биыл тағы 25% өзгерттік
Сонымен қатар, биылдан бастап, ағылшын тілінде ҰБТ тапсыруға болады
Шет тілінде ҰБТ тапсыруға шамамен 250 бала өтініш білдірді
Сұрақтар қай тілде болмасын бірдей
Ешқандай жеңілдік жоқ, бұл оқушылардың өз таңдауы,- деп түйді министр

