Барлық жұмысқа кіріскен нысандар: әлеуметтік қашықтықты сақтап, жұмысшылардың барлығы санитарлық-эпидемиологиялық режимді сақтауы шарт.
25 мамырда Алматыда карантиндік шектеулерді кезең-кезеңмен жою кезінде Халыққа қызмет көрсету орталықтары, кафелер, сауда орталықтары, қонақ үйлер мен сұлулық салондары өз жұмысын бастады, деп хабарлайды zakon.kz

Қала әкімдігі 25 мамырдан бастап 3 631 кәсіпорын қайта ашылады деп жоспарлап отыр
Сонда тағы 84,2 мың адам жұмысқа оралады.
Оларға жұмысқа кірісуде қойылатын маңызды шарты - бір отбасының мүшелерін қоспағанда, көрші үстелдерде отырған қонақтардың арасындағы қашықтық кемінде 2 метр, ал бір үстелге отыратын адамдар саны 4 адамнан аспауын қамтамасыз ету.
Қоғамдық тамақтандыру орындарының жұмысына сағат 23.00-ге дейін рұқсат етіледі
Бірінші кезеңде банкеттер мен мерекелер өткізуге тыйым салынады
Сондай-ақ, бұл кезеңде караоке, бильярд бөлмелері және қоғамдық тамақтану аумағында жұмыс істейтін басқа да ойын-сауық орындарының жұмысына тыйым салынады
Карантин кезеңінде кальян-барлар жұмысына тыйым салынады.
2020 жылдың 25 мамырынан бастап карантиндік шараларды жұмсарту кезеңі бойынша қала басшылығы бұрын жабылған азық-түлік базарлары мен әмбебап базарлардың азық-түлік қатарларынан шектеулерді алып тастады
Ал карантин кезеңінде қаладағы 23 базардың 13-і ғана жұмыс істеген.
Әкімдік азық-түлік базарлары кезең-кезеңімен ашылатынын атап өтті: қаладағы эпидемиологиялық жағдайға және нысандардың дайындығына байланысты.
25 мамырдан бастап Алматыда 16 ХҚКО ашылды, оның ішінде бес арнайы ХҚКО, екі көші-қон орталығы және екі сандық қызмет орталығы бар.
