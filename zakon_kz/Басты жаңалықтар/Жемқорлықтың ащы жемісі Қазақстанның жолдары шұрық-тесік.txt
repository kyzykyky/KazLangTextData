Соңғы 3,5 жылда жол құрылысы саласында 100-ге жуық жемқорлық деректерінің жолы кесілген.
2018 жылдың қорытындысы бойынша Қазақстан автокөлік жолдарының сапасы бойынша әлемдік рейтингтің аутсайдері атанды
Бұл туралы Сыбайлас жемқорлыққа қарсы іс-қимыл агенттігі төрағасының бірінші орынбасары Олжас Бектенов мәлімдеді, деп хабарлайды Zakon.kz тілшісі.
- Автокөлік жолдары саласындағы проблемалардың ауыртпалығын халық көреді
Өкінішке қарай, 2018 жылдың қорытындысы бойынша біздің еліміз жолдардың сапасы жағынан 140 елдің арасынан 106-шы орынға қойылды
Біз аутсайдерміз
Жолдардың жаман күйде болуына негізінен сыбайлас жемқорлық себеп, - деді Бектенов.
Соңғы 3,5 жылда жол құрылысы саласында 100-ге жуық жемқорлық деректерінің жолы кесілген.
- "ҚазАвтоЖол", "ҚазақАвтоДор" сияқты ұйымдар, жергілікті атқарушы органдар, зертханалар мен өзге де көптеген құрылымдардың қызметкерлерінің жолдан ақша жегені әшкереленді, - деп еске салды ол.
Жол құрылысынан ақша жеу деректері негізінен парақорлық, контрактқа қол қою, заңсыз кәсіпкерлікке жол беру, әкімшілік шаралар қабылдамау, сондай-ақ мемлекеттік сатып алу барысында бюджет қаржысын жымқырумен байланысты болып отыр.
