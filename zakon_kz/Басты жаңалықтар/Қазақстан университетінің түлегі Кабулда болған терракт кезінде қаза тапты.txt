Самим – ынталы, ізденімпаз және би өнерімен айналысқан студент болған.
Әл-Фараби атындағы ҚазҰУ-дің журналистика факультетінің түлегі Сайед Самим Фарамарз 5 қыркүйекте Ауғанстан мемлекетінің Кабул қаласында орын алған терракт кезінде қаза тапты, деп хабарлайды Stan.kz ақпараттық агенттігі.
Бұл туралы Қазақ ұлттық университетінің журналистика факультетінің Баспасөз және электронды БАҚ кафедрасының меңгерушісі Гүлмира Сұлтан өзінің Инстаграм парақшасында жазды.
Оның айтуынша, Самим – ынталы, ізденімпаз және би өнерімен айналысқан студент болған.
«Самимның арасында еркелігі де бар еді
Дипломын қазақ тілінде қорғады
Мына суық хабарды естігенде қатты өкініп қалдым
Журналистикаға өмірін арнаған жас жігіт есімізде мәңгі сақталады»- деп жазған Гүлмира Сұлтан.
Сонымен қатар, кафедра меңгерушісі Самимды еске алу құрметіне «Ауғанстандағы терроризм» атты фотокөрме өтетіні туралы хабарлады
Аталған көрмені Қазақстандағы БҰҰ Ақпарат Бюросы, Пан Ги Мун Тұрақты даму институты журналистика факультетімен бірігіп ұйымдастырады.
