Кей өңірлерде тұман, көктайғақ болады.
Синоптиктер 14-ақпанға арналған ауа-райы болжамын жариялады, деп хабарлайды Zakon.kz.
Қазгидрометтің мәліметінше, Қазақстанның басым аумағында антициклонның жотасы орналасқан, осыған байланысты ауа райы жауын-шашынсыз болады.
Атмосфералық фронттардың өтуіне байланысты республиканың оңтүстігінің кей жерлерінде жауын-шашын, оңтүстік-шығысында – қатты жауын-шашын күтіледі
Кей жерлерде республика бойынша тұман, көктайғақ болады, бұрқасын күтіледі, жел күшейеді.
Жамбыл облысының кей жерлерінде қатты жауын-шашын, тұман, көктайғақ, жаяу бұрқасын күтіледі, жел 15-20, екпіні 23 м/с күшейеді.
Түркістан облысының кей жерлерінде тұман, көктайғақ күтіледі, жел 15-20 м/с күшейеді.
Алматы облысында түнде және таңертең кей жерлерде тұман күтіледі, Жалаңашкөл ауданында жел 20-25, екпіні 30 м/с күшейеді.
Қызылорда облысының кей жерлерінде тұман, көктайғақ күтіледі, түнде жел 15-20 м/с күшейеді.
Батыс Қазақстан облысында кей жерлерде бұрқасын, тұман күтіледі, күндіз жел 15-20 м/с күшейеді.
Маңғыстау облысының кей жерлерінде тұман, көктайғақ болады.
Атырау, Қостанай, Солтүстік Қазақстан, Павлодар, Шығыс Қазақстан, түнде Ақмола, Қарағанды облыстарында кей жерлерде тұман күтіледі.
