Шағын кәсіпкерлік субъектілерін кредиттеу 2 733,7 млрд теңгеге дейін 1,2%-ға (экономикаға берілген кредиттердің жалпы көлемінен 21,5%) азайды.
Банктердің экономиканы кредиттеу көлемі 2018 жылғы мамырдың соңында 12 715,4 млрд теңгені құрады (бір айда 0,1%-ға ұлғаю)
Заңды тұлғаларға берілген кредиттердің көлемі 7 971,2 млрд теңгеге дейін 0,9%-ға азайды, жеке тұлғалардыкі 4 774,2 млрд теңгеге дейін 1,9%-ға ұлғайды
Бұл туралы zakon.kz, ҚР Ұлттық банкінің баспасөз қызметі берген ақпаратқа сілтеме жасап хабарлайды

Ұлттық валютамен берілген кредиттердің көлемі бір айда 9 571,9 млрд теңгеге дейін 0,9%-ға ұлғайды
Олардың құрылымында заңды тұлғаларға берілген кредиттер 0,2%-ға азайды, жеке тұлғаларға берілген кредиттер 2,2%-ға ұлғайды
Шетел валютасымен берілген кредиттердің көлемі 3 143,5 млрд теңгеге дейін 2,2%-ға азайды, оның ішінде заңды тұлғаларға берілген кредиттер 2,1%-ға, жеке тұлғаларға – 3,4%-ға азайды
Теңгемен берілген кредиттердің үлес салмағы мамырдың соңында 75,3%-ды құрады (2018 жылғы сәуірде - 74,7%).
Ұзақ мерзімді кредиттердің көлемі бір айда 10 905,2 млрд тенгеге дейін 0,3%-ға ұлғайды, ал қысқа мерзімді кредиттердің көлемі 1 810,2 млрд теңгеге дейін 1,1%-ға азайды.
Шағын кәсіпкерлік субъектілерін кредиттеу 2 733,7 млрд теңгеге дейін 1,2%-ға (экономикаға берілген кредиттердің жалпы көлемінен 21,5%) азайды.
Салалар бойынша бөлінген банктердің экономикаға берген кредиттерінің ең қомақты сомасы сауда (жалпы көлемдегі үлесі – 15,1%), өнеркәсіп (14,5%), құрылыс (6,8%), ауыл шаруашылығы (5%) және көлік (4,6%) сияқты салаларға тиесілі
2018 жылғы мамырда банктік емес заңды тұлғаларға ұлттық валютамен берілген кредиттер бойынша орташа алынған сыйақы мөлшерлемесі 12,5% (2017 жылғы желтоқсанда – 13,2%), жеке тұлғаларға – 19,3% (19,2%) болды.
