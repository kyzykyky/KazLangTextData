Синоптиктер 15-19 желтоқсан аралығында қар жауып, бұрқасын, көктайғақ болады деп болжауда.
Мереке күндері, яғни 15-19 желтоқсан аралығында Қазақстан аумағында күн суытады
Елімізде қар жауып, бұрқасын, көктайғақ болады, деп хабарлады Bnews.kz.
"Республиканың батыс облыстарында қар жаууды тудырған циклонмен байланысты белсенді бұлтты массив шығыс бағытына қарай ығысады
Осы циклонның Қазақстан аумағы арқылы жылжуына байланысты кей жерлерде қар, бұрқасын, екпінді жел күтіледі, ал көктайғақ және тұман республиканың басым облыстарында сақталады", - делінген хабарламада.
Болжанып отырған кезеңнің соңында тропосфералық ағындардың батыстан солтүстікке ауысуы және антициклонның ығысуымен байланысты республиканың басым облыстарында күн суытады.
 
