Министр Ерлан Тұрғымбаев Nur Otan партиясының қоғамдық қабылдауында азаматтармен кездесуге Lexus маркалы қымбат көлікпен келіп-кетті.
Nur Otan партиясының қоғамдық қабылдауында ҚР Ішкі істер министрі Ерлан Тұрғымбаевпен кездесуге 50-шақты адам келді, деп хабарлайды Zakon.kz тілшісі.
ІІМ ресми өкілі Нұрділда Ораз адамдар еліміздің барлық өңірлерін келді деп хабарлады.
- Сұрақтар көп болды
Мәселен, Павлодар мен Алматыдан қылмыстық істерді заңсыз тоқтатуға қатысты, тергеу жұмыстарына, полиция қызметкерлерінің жұмысына сын айтылды, - деп атап өтті Нұрділдә Ораз.
Сағат таңғы 10.00-де басталған кездесу 15:00-ге дейін созылды.
Ең қызығы, кездесуден шыққан министр журналистердің екі-үш сұрағына жауап берген соң Lexus 570 маркалы көлікке мініп, кетіп қалды
Сол жерде жүрген жұрт оның автокөлігіне екі түрлі нөмір тағылғанын байқап қойды: көліктің алдында 025 AW 01 деген нөмір, артында 046 KZ 01 деген нөмір тағылған екен.
Редакция ІІМ министрлігіне бұл факті жайында түсініктеме сұрап сауал жолдады.



