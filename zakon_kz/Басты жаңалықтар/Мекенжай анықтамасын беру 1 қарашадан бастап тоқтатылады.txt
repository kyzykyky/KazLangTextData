Яғни, 1 қарашадан бастап азаматтар мекенжайының қайда екенін egov.kz порталынан біле алады, ал қағаз түріндегісі енді азаматтардан сұралмайды

"Азаматтарға арналған үкімет" мемлекеттік корпорация басқармасының төрағасы Әсемгүл Балташева елімізде мекенжай анықтамасы нақты қашан жойылатынын мәлім етті, деп хабарлайды ҚазАқпарат.
Елордада "Цифрлық күз" шарасында Әсемгүл Балташева Қазақстанда қазіргі таңда аптасына 6 күн қызмет ететін 348 халыққа қызмет көрсету орталығы барын атап өтті
Орталықтағы мамандардан ең көп сұралатын қызмет - мекенжай анықтамасы екені хабарланып отыр.
"1 қарашадан бастап мекенжай анықтамасын алып тастаймыз
Біздің еліміздің азаматтары осыған дейін 10 млн рет осы анықтаманы алу үшін ХКО-ларға келген
Қазіргі уақытта аталмыш анықтаманы алудың қажеті жоқ
Себебі, біздің техникалық қызметкерлер өте ауқымды жұмысты атқарып, барлық жүйені үйлестірді", - деді Әсемгүл Балташева.
Яғни, 1 қарашадан бастап азаматтар мекенжайының қайда екенін egov.kz порталынан біле алады

