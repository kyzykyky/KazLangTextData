Астана процесінің кезекті кезеңі 1-2 тамызда өтеді.
Сирия жөніндегі Астана форматындағы кезекті басқосу 1-2 тамызда өтеді, деп хабарлады Ресей СІМ басшысының орынбасары, президенттің Таяу Шығыс және Африка елдері жөніндегі арнайы өкілі Михаил Богданов.
Бұл туралы РИА Новости жазды.
- Кездесудің датасы анықталды
Ол отырысқа қатыса алатын барлық мүдделі тараптар арасында келісімге қол жеткізілді
Кездесу 1-2 тамызда Нұр-Сұлтанда өтеді, - деді Богданов.
Арнайы өкіл хабарлағандай, Ресей, Түркия және Иранның Сирия бойынша саммиті Нұр-Сұлтандағы кездесуден кейін өтуі мүмкін.
- Тамыздың басында Нұр-Сұлтанда Сирия жөніндегі кезекті, он екінші халықаралық кездесу болады
Белгілі бір инновация бар, өйткені бақылаушы ретінде тұңғыш рет Ливан мен Ирак өкілдері қатысатын болады, - деп қосты Богданов.
Оның сөзінше, Ресей, Түркия және Иранның Сирия бойынша саммиті Нұр-Сұлтандағы кездесуден кейін өтеді, ол саммитті бұл жолы Түркия қабылдайды.
