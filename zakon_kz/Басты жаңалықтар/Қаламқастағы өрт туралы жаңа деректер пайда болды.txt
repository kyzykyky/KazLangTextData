Өңірлік ТЖД ұңғыма емес грифонның жанып жатқанын алға тартты.
Қаламқас кен орнында бірде бір ұңғыманы жалын шарпыған емес
Ол жерде жанып жатқан - грифон
Бұл туралы Маңғыстау облыстық ТЖД азаматтық қорғау бөлімінің бастығы подполковник Бекболат Әбдіқадыров хабарлады, деп жазады Zakon.kz аймақтық "Лада" басылымына сілтеме жасап.
Бекболат Әбдіқадыровтың айтуынша, кен орнында биіктігі 10-15 метрге жететін газды-сулы бұрқақ жанып жатыр
Ол 900 шаршы метр аумақты құрап отыр
Қоспаның осыншама аумаққа жиналуына атқылау себеп болған.
- Грифон №8237 ұңғымаға жақын орналасқан, бірақ оны жалын шарпыған жоқ
Бұған дейін өрт газды-сулы қоспаны сөндіруге арналған арнайы техника мен өрт насосты станциясымен сөндірілген болатын
Бірақ ауа-райының қолайсыздығы мен грифоннан шығып жатқан қарқынды жер асты суларының себебінен оң нәтиже болған жоқ
Осыған байланысты Атырау облыстық ТЖД газды-сулы өртті сөндіруге арналған автомобильді жұмылдыру шешімі қабылданды
Сағат 19:00 қосымша күш-құралдар ретінде жіберлген Атырау облыстық ТЖД жедел тобы ТЖ орнына жетті
Қызыл жалынды сөндіруге бағытталған дайындық жұмыстары жүргізіліп жатыр, - деді Бекболат Әбдіқадыров.
Грифон – сулы таужыныстан жерасты суының жоғарыға шапшып атқылауы.


 
