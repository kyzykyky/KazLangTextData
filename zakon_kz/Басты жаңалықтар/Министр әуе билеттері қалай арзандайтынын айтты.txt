Биыл мамыр айында іске қосылған алғашқы отандық Fly Arystan атты арзан тасымал қызметінің рейстер саны жыл соңына дейін 14-тен 28-ге дейін, яғни екі есеге арттырылмақ.
ҚР Премьер-министрінің орынбасары Жеңіс Қасымбек үкімет отырысында авиабилеттерді қалай арзандатқалы жатқандарын айтты, деп хабарлайды Zakon.kz.
- Жолдаудағы тапсырманың бірі - әуе билеттерінің қолжетімділігі туралы болды
Билеттердің қымбат болуының басты себебі – сұраныстың жоғарылығы және ұшақтардың жүк тиеу көлемінің шектеулігі, - деп түсіндірді ол.

Дегенмен Министрлер Кабинеті басшысының орынбасары тарифтердің құнын төмендету мақсатында биыл мамыр айында алғашқы отандық Fly Arystan атты арзан тасымал қызметі іске қосылғанын баса айта келіп, оның рейстер санын жыл соңына дейін 14-тен 28-ге дейін арттыру жоспарлары барын жеткізді.
- Сонымен қатар, үкімет "Самұрық-Қазына" ҰӘҚ" АҚ-пен бірлесе отырып, ұшақтар паркін ұлғайту үшін "Эйр Астана" және "Qazaq Air" авиакомпанияларын қосымша капиталдандыруды жоспарлап отыр
Оның үстіне Қазақстанның мұнай өңдеу зауыттарын модернизациялауды соңына жеткізу есебінен авиациялық жанармай бағасын төмендету жұмыстарын жалғастырамыз, - деді Жеңіс Қасымбек.

