Головкинге бұл жекпе-жек үшін сегіз таңбалы сандағы ақы кепіл етілген.
5 қазанда орта салмақтағы IBF тұжырымы бойынша бокстан әлем чемпионы Геннадий Головкин (39-1-1, 35 КО) мен украиналық Сергей Деревянченко (13-1, 10 КО) Нью-Йорктегі атақты Madison Square Garden аренасында жұдырық түйістіреді, деп хабарлайды Zakon.kz Sports.kz-ға сілтеме жасап.
Жекпе-жек DAZN сервисі арқылы тікелей эфирден көрсетіледі.

The Athletic инсайдері Майк Коппердің мәліметінше, бұл жекпе-жек екі қарсыластың да қалтасын кәдімгідей "қампайтып" береді
Головкинге бұл жекпе-жек үшін сегіз таңбалы сандағы ақы кепіл етілген
Ал Деревянченко туралы айтатын болсақ, оның сыйақысы 5 миллион доллардан кем болмайды
Бұл сома украин боксшының мұқым карьерасындағы ең жоғарысы
Ол бұған дейін ең көп дегенде 500 мың доллар тауып жүрген.
DAZN-мен келісім-шартқа отырған Головкин үш жылда 6 жекпе-жек өткізуге келісім берген
Бұл үшін GGG жалпы көлемі 100 миллион доллар гонорар алады.

