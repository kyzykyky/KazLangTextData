Президент өзіне жаңа кеңесші тағайындады.
Мемлекет басшысының бұйрығымен Омаров Бауыржан Жұмаханұлы Қазақстан Республикасы Президентінің кеңесшісі болып тағайындалды, деп хабарлайды Zakon.kz Ақордаға сілтеме жасап.
Бауыржан Омаров 1962 жылдың 1 мамырында Қызылорда облысының Қаратерең ауылында дүниеге келген.
Білімі, мамандығы:
С.М.Киров атындағы Қазақ мемлекеттік университеті (1986); Журналист;
Мәскеу мемлекеттік бизнес және ақпараттық технологиялар университеті (1998);
Т.Рысқұлов атындағы Қазақ экономикалық университеті (2006), Экономист
Еңбек жолы:
"Аралрыбпром" жұмысшысы (1979);
"Лениншіл жас" ("Жас алаш") газетінде суретші-ретушер, тілші, аудармашы, аға тілші, бөлім меңгерушісі (1986-1994);
Қазақ мемлекеттік университетінің аға оқытушысы (1994-1996);
Қызылорда гуманитарлық университетінің проректоры (1996-1997);
Қызылорда әкімінің орынбасары – Қызылорда арнайы экономикалық аймақ әкімшілік кеңесі төрағасының орынбасары (1997-1998);
Доцент, Қазақ мемлекеттік университетінің аға ғылыми қызметкері (1998-2000);
Қазақстан Ғылым академиясы Әдебиет және өнер институтының аға ғылыми қызметкері, бөлім меңгерушісі (2000-2003);
"Қайнар" университетінің профессоры (2001-2002);
Қазақ мемлекеттік университетінің профессоры (2002-2003);
Мәдениет министрлігінің Тілдерді дамыту департаментінің директоры (10.2004 бастап – Мәдениет, ақпарат және спорт министрлігі) (12.2003-02.2005);
ҚР Мәдениет, ақпарат және спорт министрлігінің Тілдер комитетінің төрағасы (02.2005-03.2006);
"Литер-медиа" ЖШС атқарушы директоры;
"Хабар" арнасындағы "Жеті күн" бағдарламасының жүргізушісі;
"Айқын" газетінің бас редакторы;
Мәдениет және ақпарат министрлігінің Ақпарат және мұрағат комитетінің төрағасы (05.2009-03.2010);
ҚР Ақпарат министрлігінің Тілдер жөніндегі комитеті төрағасы (04.2010-07.2011);
ҚР Президентінің баспасөз қызметі секторының меңгерушісі;
ҚР Президенті баспасөз хатшысының орынбасары (01.2013 бастап)
