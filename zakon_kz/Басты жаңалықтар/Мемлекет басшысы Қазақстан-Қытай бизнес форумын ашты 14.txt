Өткен жылдың қорытындысы бойынша сауда айналымы 32%-ке өсіп, 10 млрд АҚШ долларына жетті.
Астанада Қазақстан президенті Нұрсұлтан Назарбаев «Бір белдеу - бір жол» идеясының бесжылдығына арналған Қазақстан-Қытай бизнес форумын ашты, деп хабарлайды Baq.kz тілшісі.
«Баршаңызды Қазақстан-Қытай бизнес форумының басталуымен құттықтаймын
Қазақстан тәуелсіз ел болғалы қос мемлекет арасында сауда-экономикалық ынтымақтастық қарқынды дамып келеді
Қытай Халық Республикасы – Қазақстанның сыртқы саудадағы ірі әріптесі
Өткен жылдың қорытындысы бойынша сауда айналымы 32%-ке өсіп, 10 млрд АҚШ долларына жетті», - деді президент видеоүндеу арқылы.
Елбасының айтуынша, ширек ғасырдан астам уақыт ішінде Қытайдан келген тікелей инвестиция 15 млрд АҚШ долларын құрапты.
«Қытай компаниялары – Қазақстанның ірі жобаларын іске асыру жолында негізгі серіктестердің бірі
Олар біздің елдегі инвестициялық процестерге белсенді қатысуда
Осының бәрі өзара сенімге негізделген екі жақты қатынастардың дұрыс бағытта дамып келе жатқанын білдіреді», - деді Назарбаев.
