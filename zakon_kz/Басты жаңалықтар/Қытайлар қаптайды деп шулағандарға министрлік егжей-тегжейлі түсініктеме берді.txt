Қазақстан-Қытай ынтымақтастығы аясында жүзеге асырылатын барлық жобалар алғашқы салынуы мен пайдалануға берілуі кезеңінде міндетті түрде шетелдік мамандарды шақыруды талап етеді.
"Қытайлар Қазақстанда 55 зауыт салмайды, олар тек жаңа технологияны, білімді, инвестицияны тасымалдаушылар ғана
Ал Қазақстан тарапы бұл жобаларды өзі жүзеге асырып, бюджетке мол табыс әкеледі"
Бұл туралы Орталық коммуникациялар қызметінде өткен арнайы баспасөз мәслихатында ҚР Сыртқы істер министрлігі мен ҚР инвестициялар мен инфрақұрылымдарды дамыту министрлігінің өкілдері айтты, деп хабарлайды Zakon.kz.
Елімізге тартылған инвестициялар көлемі бойынша Нидерланды ең бірінші орында тұр екен
Бұл туралы ҚР Сыртқы істер вице-министрі Ермек Көшербаев айтты.
Қазақстанға тәуелсіздік алғалы бері бүгінге дейін Нидерландыдан 87 миллиард доллар инвестиция тартылған
ІІ орында АҚШ тұр: 37 миллиард доллар
Одан соң Швейцария: 27 миллиард доллар
Төртінші орында Қытай - 17 миллиард доллар, бесінші орында – Франция: 15 миллиард доллар.
- Қытай мен Қазақстан Республикасының ынтымақтастық жөніндегі комиссиясы бар
Соның аясында индустрияландыру және инвестиция тарту бағдарламасы жасалған
Мұндай бағдарламалар тек Қытаймен ғана емес, басқа елдермен де жасалады
Мысалы, АҚШ-пен, Германиямен де ондай арада бағдарлама бар
Қазір әлемде сауда-саттыққа қатысты шиеленістер орын алып жатыр, кейбір елдер арасында өзара санкциялар да жариялануда
Мұндай жағдайда инвесторлар қауіпсіз елді-мекендерді іздестіреді, олар қауіпті аймақтарға инвестиция салмайды, олар инвестицияларының қайтарылуына жағдай жасайтын елдерді іздейді
Осыған байланысты біздің мақсатымыз - Қазақстан Республикасында осындай жағдай жасау және инвестиция тарту үшін жұмыс істеу, - деп түсіндірді Көшербаев.

Сондай-ақ, ол қытайлық тараппен 55 зауыты көшіру туралы арада бұрын-соңды сөз болмағанын кесіп айтты
Оның үстіне Қазақстанға Қытайдың ескірген технологиялары түкке қажеті жоқ.
- Бұл ақпаратты блогерлер ват-сап арқылы таратып жатыр, бірақ мұндай бағдарлама жоқ, ескі зауыттарды мұнда ешкім әкелгелі жатқан жоқ
Арнайы бірлескен комиссия бар, онда барлық жобалар іріктеуден, мемлекеттік сараптамадан өтеді
Сонымен бірге бұл жобалармен негізінен жеке кәсіпкерлер айналысады, мұнда ешкім ескі зауыттарды немесе заттарды әкелгелі жатқан жоқ
Тіпті, біреулердің сондай ойы болса, оған біздің комиссия жол бермейді, мұндай жобаға тыйым салынады, - деді ол.

