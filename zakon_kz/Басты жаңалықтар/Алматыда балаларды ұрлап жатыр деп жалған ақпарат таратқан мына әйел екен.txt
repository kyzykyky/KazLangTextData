Полиция қызметкерлері жалған ақпарат авторын бір күннің ішінде анықтап, ұстаған.
Алматы қалалық полициясы әлеуметтік желі мен мессенджерлер арқылы "балаларды ұрлап, Қытайға жіберіп жатыр-мыс" деп тараған жалған ақпараттың авторын ұстады, деп хабарлайды Zakon.kz қалалық полиция департаментінің баспасөз қызметіне сілтеме жасап.
Полиция қызметкерлері жалған ақпарат авторын бір күннің ішінде анықтап, ұстаған.
- Ол 1991 жылы туған Р
есімді жергілікті тұрғын болып шықты
Әйел елді негізсіз дүрліктіріп, қорқыныш тудырған аудио хабарламаның авторы екенін мойындады
Ол бұл жайтты құрбысынан естігенін айтты
Қазіргі уақытта оның іс-әрекеті ҚР Қылмыстық кодексінің 274 бабы, 2-тармағы бойынша бағаланып, ақпараттық-коммуникациялық жүйелер көмегімен жалған ақпарат таратқаны үшін полиция департаментінің Тергеу басқармасы сотқа дейінгі тергеу ісін қолға алды», - деді Алматы қалалық полиция департаментінің Қылмыстық полиция басқармасының бастығы полковник Жанболат Зиадин.
Әйел өз ісіне өкініш білдіріп, алматылықтардан кешірім сұрады.
- Мен жүктеген хабарламадан дүрлігіп, негізсіз қорқыныш туғызғаным үшін Алматы тұрғындарынан кешірім сұраймын
Шынымды айтсам, мен бұл ақпаратты әлеуметтік желіде тарап, одан бүкіл ел дүрлігіп, қорқады деп ойламадым
Кешіріңіздер мені, - дейді ол.
Полициядағылар Интернет желісіндегілердің мәдениетінің өте төмен болатынын баса атап өтті.

 
