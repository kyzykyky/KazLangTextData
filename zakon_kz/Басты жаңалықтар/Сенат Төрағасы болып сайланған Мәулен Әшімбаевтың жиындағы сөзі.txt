Қазақстан Парламентінің Сенаты Мемлекет басшысының саясатын жоғары әрі сапалы заңнамамен қамтамасыз ету үшін барлық жағдайды жасайды.
Мәулен Әшімбаев бірауыздан берілген дауыстың арқасында Сенат төрағасы болып сайланды, деп хабарлайды zakon.kz.
Президент Қасым-Жомарт Тоқаевтың қатысуымен Қазақстан Республикасы Парламенті Сенатының отырысы өтті, деп хабарлады Сенаттың баспасөз қызметі.
Президенттің ұсынысы бойынша сенаторлар бірауыздан Мәулен Әшімбаевты Парламент Сенатының Төрағасы етіп сайлады.
Әшімбаев Президентке және сенаторларға өзіне артылған жоғары сенім үшін ризашылығын білдірді.
Президент елдің алдында тұрған негізгі міндеттерді жариялады
Бүгінгі таңдағы ең өзекті мәселе - бүкіл әлемге кеңінен тараған індетке қарсы күрес
Мемлекет басшысы атап өткендей, төтенше жағдай аяқталғаннан кейін барлық мемлекеттік органдардың басты міндеті Елбасының саясатының сабақтастығын сақтау, Мемлекет басшысының мемлекетті, экономиканы одан әрі дамытуға және ел халқының әл-ауқатын жақсартуға бағытталған стратегиясын іске асыру болуы керек
Қазақстан Парламентінің Сенаты Мемлекет басшысының саясатын жоғары әрі сапалы заңнамамен қамтамасыз ету үшін барлық жағдайды жасайды, - деді Мәулен Әшімбаев.
