Республика бойынша жалпы борышкерлер саны 1 409 864 адамды құрайды.
ҚР Қаржы министрлігінің Мемлекеттік кірістер комитеті ағымдағы жылдың 1 тамыздағы жағдай бойынша жеке тұлғалардың төленбеген салығының жалпы сомасы 19,4 млрд теңгені құрайтынын жария етті, деп хабарлайды ҚазАқпарат тілшісі

«Ағымдағы жылдың 1 тамызындағы жағдай бойынша, жеке тұлғалардың төленбеген салығының жалпы сомасы 19,4 млрд теңгені құрайды
Уақытында төленбегендіктен, есептелген өсімпұл сомасы - 7,5 млрд теңге
Осылайша жеке тұлғалардың салық берешегінің жалпы сомасы 26,9 млрд теңгені құрап отыр
Ағымдағы жылдың басымен салыстырғанда жеке тұлғалар бойынша берешек 6,7 млрд теңгеге немесе 52 пайызға өсті», - делінген комитет таратқан ақпаратта.
Сонымен, аталған ведомство мәліметіне сәйкес, жеке тұлғалар бойынша салық берешегінің ең үлкен сомасы мына аймақтарда тіркелген:
Алматы қаласында жалпыреспубликалық салық берешегі сомасынан 7,2 млрд теңге немесе 27,0 пайыз;
Астана қаласы жалпыреспубликалық салық берешегі сомасынан 3,6 млрд теңге немесе 13,3%;
Алматы облысы жалпыреспубликалық салық берешегі сомасынан 3,1 млрд теңге немесе 11,4%;
Түркістан облысы жалпыреспубликалық салық берешегі сомасынан 2,7 млрд теңге немесе 9,9%;
Қарағанды облысы жалпыреспубликалық салық берешегі сомасынан 1,8 млрд теңге немесе 6,8%.
Республика бойынша жалпы борышкерлер саны 1 409 864 адамды құрайды
Бұл ретте жылдың басымен салыстырғанда төлемеушілер саны 179 484 адамға немесе 14,6 пайызға ұлғайған.
Борышкерлердің ең көбі мына аймақтарда тіркелген: 
Алматы облысында - 212 180 жеке тұлға;
Түркістан облысында - 209 239 жеке тұлға;
Астана қаласында - 137 574 жеке тұлға;
Алматы қаласында - 127 219 жеке тұлға және Жамбыл облысында - 120 016 жеке тұлға.
«Жеке тұлғалардың көлік салығы 20,2 млрд теңге немесе салық берешегінің жалпы соммасының 75,1 пайызын құрайды
Бұл ретте көлік салығы бойынша борышкерлер саны - 842 213 адам
Көлік салығы бойынша ең үлкен берешек соммасы мына аймақтарға тиесілі: Алматы қаласында 4,9 млрд теңге; Астана қаласында 3,0 млрд теңге; Түркістан облысында 2,2 млрд теңге; Алматы облысында 2,0 млрд теңге; Жамбыл облысында 1,5 млрд теңге», - деп атап өтеді комитеттің баспасөз қызметінен.
