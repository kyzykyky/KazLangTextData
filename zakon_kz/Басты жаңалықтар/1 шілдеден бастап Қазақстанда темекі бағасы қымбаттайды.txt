Темекінің бір қорабы 20 теңгеге қымбаттайды.
Қазақстанда үкіметтің 2007 жылғы 4 сәуірдегі «Сүзгілі, сүзгісіз темекілер мен папиростардың бөлшек саудадағы ең төменгі құнын белгілеу туралы" қаулысына түзетулер енгізуге сәйкес, 2018 жылдың 1 шілдесінен бастап темекі бағасы 20 теңгеге қымбаттап, 360 теңгені құрайды, деп хабарлайды Zakon.kz.
Құжатта көрсетілгендей, сүзгілі 20 шылым түріне, сүзгісіз және папиростарға бөлшек саудадағы ең төменгі баға 360 теңге болып бекітілді - 2018 жылдың 1 шілдесінен 31 желтоқсанға дейін, 2019 жылдың 1 қаңтарынан бастап - 380 теңге.
Еске сала кетейік, 1 қаңтардан бастап темекінің ең төменгі құны 340 теңгені құраған.
 
