2019 жылдың үшінші тоқсанындағы еліміздегі орташа еңбекақы 18,1%-ға өсіп, 191,1 мың теңгеге жетті.
Қазақстанның 12 өңірі тұрғындарының айлық көлемі елдегі орташа жалақыға, яғни 191,1 мың теңгеге жетпейді, деп хабарлайды Ranking.kz-ға сілтеме жасап, inbusiness.kz.
2019 жылдың үшінші тоқсанындағы еліміздегі орташа еңбекақы 18,1%-ға өсіп, 191,1 мың теңгеге жетті
Бұл - өткен ІІ-тоқсанмен салыстырғанда 1,8%-ға жоғары көрсеткіш
Инфляцияны ескергенде сатып алу мүмкіндігі өткен жылдың сәйкес кезеңімен салыстырғанда 12%-ға жоғарылаған
Осы орайда 2019 жылдың қыркүйек айының қорытындысы бойынша жыл басынан бері тауарлар мен қызметтер бағасы 5,3%-ға өскен.
Ең көп жалақы - 361,5 мың теңгені, әдеттегідей, Атырау облысы тұрғындары алады
Бұл - еліміздегі орташа айлықтан 89,2%-ға жоғары
Бір жыл бұрын бұл көрсеткіш 310,6 мың теңге еді.
Жалақы деңгейі бойынша ІІ-орында Нұр-Сұлтан қаласы тұр
Елорда тұрғындарының орташа айлығы - 308,1 мың теңге
Яғни, елдегі орташа айлықтан 61,2%-ға жоғары.
ІІІ-сатыға Маңғыстау облысы жайғасқан
Бұл өңір халқының орташа айлығы - 297,3 мың теңге
Ол елдегі орташа айлықтан 55,5%-ға жоғары.
Ал Қазақстандағы ең төменгі жалақы Түркістан (122,8 мың теңге - елдегі орташа айлықтан 35,8%-ға төмен), Жамбыл (127,8 мың теңге - елдегі орташа айлықтан 33,1%-ға төмен), Алматы (137,1 мың теңге - елдегі орташа айлықтан 28,3%-ға төмен) облыстарында тіркелген.
Мамандықтар бойынша айтар болсақ, ең жоғары жалақы - 484,6 мың теңгені қаржы, сақтандыру саласының мамандары алады (елдегі орташа айлықтан 2,5 есе жоғары)
Одан кейінгі орындарда 418,0 мың теңге көрсеткішімен тау-кен өнеркәсібі мамандары, 334,1 мың теңгемен ғылыми – техникалық сала қызметкерлері тұр.
Орта есеппен ең төменгі айлық 122,1 мың теңге білім беру саласында қызмет ететін адамдарға тиесілі
Бұл - еліміздегі орташа айлықтан 36,1%-ға төмен.
 
