Бұл мәліметті ҚР ІІМ Қылмыстық-атқару жүйесі комитетінің баспасөз қызметі растады.
Жас жігітті ұрып-соққаны үшін сотталған атышулы бизнесмен Қайрат Жамалиев бір миллион теңге шамасында айыппұл төлеп, бостандыққа шықты, деп хабарлайды Baq.kz.
Баспасөз қызметінің мәліметі бойынша, бүгінде Жамалиев елдің қылмыстық-атқару жүйесі мекемелерінде тіркелмеген.
Көкшетау қаласының соты ҚР Қылмыстық кодексінің 73-бабы 3-тармағына сәйкес жазаның өтелмеген бөлігін айыппұлға ауыстырды.
Осы баптың 3-тармағына сәйкес, жазаның өтелмеген бөлiгiн ауыстыру кезiнде сот бас бостандығынан айырудың төрт күніне бір айлық есептік көрсеткіш есебiмен айыппұлды таңдауы мүмкiн
Айыппұлға ауыстырудың шарты – қылмыспен келтірілген залалды толық өтеу
Биыл бір АЕК 2 405 теңгені құрайды.
Сонымен, айыппұл сомасы шамамен 900 мың теңге болды
Онда бас бостандығынан айырудың төрт күніне бір АЕК-тен есептелінді.
Естріңізге сала кетейік, "Әлібидің ісі" қоғамда үлкен резонанс тудырған еді
2015 жылдың сәуір айында Әліби Жұмағұловтың әкесі әлеуметтік желілерде беті қан-жоса болған ұлының суреттерін жариялап, көмек сұраған болатын.
Атышулы істің басы фигуранты – Қайрат Жамалиев
Ол 2015 жылдың тамызында қатаң режимді колонияда жазасын өтеумен 13 жылға бас бостандығынан айырылды
Сондай-ақ, барлық мүлкі тәркіленді
Оның сыбайластары – Арман Әбілтаев пен Анатолий Прибытков та сәйкесінше 12 және 8 жылға сотталды
Кейінірек аса ірі көлемде бопсалау әрекеті ірі көлемде болып ауыстырылып, сәйкесінше жаза мерзімдеріде қысқартылды.
 
