Президент Ақордада Қытайдың ірі корпорациясы директорлар кеңесінің төрағасын қабылады.
Мемлекет басшысы "CNPC" корпорациясы Директорлар кеңесінің төрағасы Ван Илиньді қабылдады, деп хабарлайды Zakon.kz Ақордаға сілтеме жасап.
Қазақстан Президенті қазақ-қытай арасындағы тату көршілік қарым-қатынастардың қарқынды дамып келе жатқанын, сондай-ақ, еліміздің әлеуметтік-экономикалық өрлеуіне "CNPC" компаниясының қосқан үлесін жоғары бағалады.
– "CNPC" компаниясы мұнай өндіру, өңдеу, көмірсутегін тасымалдау салаларында еңбек етеді
Сіздің корпорация жүзеге асырып жатқан жобалар Қазақстан экономикасында аса маңызды рөл атқарады, – деді Қасым-Жомарт Тоқаев.
Президент "CNPC" басшылығының алдына қазақстандық жұмысшылардың жалақысын көтеруге, олардың айлығын шетелдік жұмысшыларға төленетін еңбекақы деңгейімен теңестіруге, сондай-ақ, тауар сатып алу және қызмет көрсету ісінде қазақстандық өнімнің үлесін арттыруға байланысты бірқатар міндет қойды.
Ван Илинь Қасым-Жомарт Тоқаевқа қолдау көрсеткені үшін алғыс айтып, өзара тиімді ынтымақтастықты одан әрі дамытуға қатысты компанияның алдына қойылған міндеттерге түсіністікпен қарайтынын жеткізді

