Мемлекет басшысы холдингтің негізгі басымдықтарының бірі болуға тиіс, "Бақытты отбасы" тұрғын үй бағдарламасын сапалы іске асырудың маңыздылығына назар аударды.
Қазақстан Президенті "Бәйтерек" ұлттық басқарушы холдингі" АҚ басқарма төрағасы Айдар Әріпхановты қабылдады, деп хабарлайды Zakon.kz ҚР Президентінің ресми сайтына сілтеме жасап.
Мемлекет басшысына холдингтің биылғы бірінші жартыжылдықтағы қызметі мен одан әрі даму жоспары туралы мәлімет берілді.

Атап айтқанда, Президентке "Бәйтерек" холдингінің "Нұрлы жол" және "Нұрлы жер" мемлекеттік бағдарламаларын қаржыландыруға қатысуы туралы баяндады
Сондай-ақ, Қасым-Жомарт Тоқаевқа әлеуметтік жағдайы төмен топтағы азаматтарға арналған қолжетімді тұрғын үй құрылысы, шағын және орта бизнесті қолдау, елдің экспорттық әлеуетін және "қарапайым заттар" экономикасын дамыту, Қазақстанның Даму Банкі желісі бойынша ірі жобаларды жүзеге асыру жөніндегі холдингтің атқарған жұмыстары туралы мағлұмат берілді.

