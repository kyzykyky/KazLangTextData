Адамдарды өз басындағы мәселелер қызықтырады
Кейбіреулер үшін бұл бүтін өмірі, ал біз үшін ол ұсақ-түйек болып көрінуі мүмкін - Елбасы.
Елбасы ел алдына шығуға қорқатын әкімдерге бұрынғы Еңбек және халықты әлеуметтік қорғау министрі Бердібек Сапарбаевты үлгі етті, деп хабарлайды Zakon.kz.

- Қысқаша айтайыншы
Қарағандыға кеншілермен кездесуге бардым, қаладағы орталық алаң лық толы адам, есінде бар шығар біреулердің осы арада
 ​​Жердің астынан шықты, қап-қара болып отырды, маған ол жаққа барма,түтіп жейді деді
Жесе жесін дедім, оған қарамадым
Ондай басшының неге керегі бар, бетпе-бет келіп, бетпе-бет сөйлесе алмаса жұртымен
Қорқатын несі бар оның? Тікесінен халық алдына бар, сөйлес бәрімен, мән-жайды түсіндір
Оларға керегі де жауап қой
Ал неге біз жауап бермейміз? Оны да айтпаймыз
Бәрі деп айтпаймын, бізде халық ортасына барып, сұрақтарына жауап беріп, сұқбаттасатын әкім, министрлер бар
Тіпті, жекелей кездесіп, мәселелерін шешіп жатады.
Бердібек Машбекұлы, баршаның атынан Премьер-министрдің орынбасары болуыңмен құттықтаймын
Ол 4 облыста әкім болған, бәріңнің көзің көрді
Есіңде ме, екеуміз халық ортасына шығып, адамдармен сөйлестік қой
Сол кезде халық бізді түсінді
Солай емес пе? - деді Nur Otan партиясының төрағасы Нұрсұлтан Назарбаев кеңейтілген отырыста.

