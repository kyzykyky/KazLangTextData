Мысалы, әкем екеуміз кездейсоқ кездесіп қалсақ бір жерде бір-бірімізді танымайтын бөтен адамдар секілді өте шығатынбыз
Ел жағасын ұстайтын
Әрине, бұл дұрыс емес
Бірақ біздің солай дүрдараз болып жүруіміз біреулерге керек болды.
Дизайнер әрі белгілі кәсіпкер Құралай Нұрқаділова мен оның баласы Нұрзаман Нұрқаділов өз өмірлерінің қиын кезеңдерін көзге жас ала отырып, еске түсірді
Саясаткер әкесі Заманбек Нұрқаділов өздеріне мүлде қол ұшын бермегенін де жасырмады
Бірақ ол үшін ол кісіні айыптамайтындарын, оны кешіргендерін айтты, деп хабарлайды Zakon.kz "Оңай емес" бағдарламасына сілтеме жасап.
"..
Әкеммен соңғы сәтке дейін сөйлеспедік
Өйткені екеуміздің татуласқанымызды қаламаған адамдар көп болды
Олар соңына дейін арамызға от салып отырды
Мысалы, әкем екеуміз кездейсоқ кездесіп қалсақ бір жерде бір-бірімізді танымайтын бөтен адамдар секілді өте шығатынбыз
Ел жағасын ұстайтын
Әрине, бұл дұрыс емес
Бірақ біздің солай дүрдараз болып жүруіміз біреулерге керек болды
Әкемнің айналасындағы адамдар дегенім ғой
Егер мен жақындасам, әкемнің көзін ашар едім
Қасындағы адамдардың қайсы қандай екенін айтар едім
Мен де әкем секілді бірбеткей, тікмінезді адаммын", - дейді Құралай Нұрқаділова.
 
Құралайдың айтуынша, әке мен қызы 15 жыл бойына бір-бірімен қатынаспаған, байланыс кілт үзілген.
"Соңғы рет көз жұмарына 3 ай қалғанда хабарласты
Өзі қоңырау шалды
"Қызым, қалың қалай, қандай жоспарларың бар" дегенде ана сөз менің құлағыма түрпідей тиді
Себебі соңғы 15 жылда дұрыс араласпаған адамбыз ғой, мен әкесі жоқ адам секілді өзімді сезініп кеткенмін, әрине біртүрлі болдым
Ол 15 жыл бойына бізбен араласқан жоқ
Әрине, ренжідім, қырсықтым
Сол хабарласқан кезде маған ота жасалғалы жатқан
Өтімді алдырттым
Ал бұл деген өкпе-реніш қой жиналып қалған, ақыры өтті құртты
Содан ішке ондайды жинамау керектігін түсіндім
Сөйтіп әкемді кешіруге тырыстым
Соған психологиялық тұрғыда дайындалдым
Енді, міне әкеме өзім звандаймын деп оқталып жүргенде анандай жағдай болды, мен үлгермей қалдым", - дейді ол.
Өмірде қанша қиналса да әкесінің алдында бармауын Құралай ханым былай түсіндіреді:

"Ол маған Алматы қаласының әкімі емес, әке ретінде керек болатын
Өйткені ол ақылды, дана адам еді
Оның сөздері маған жетпеді
Ақыл-кеңесі жетіспеді
Қазір іштей әкеммен сөйлесемін
Тіпті, ол туралы кітап жазсам ба деген ойым бар
Біреулер "Әкеме жетпей қалған хат" деп очеркімді атауды ұсынды
Бірақ сол кітапты жазуға отырсам, болды, қолым жүрмейді
Бір орнымда қадалам да қаламын
Сөйтсем оған әлі іштей дайын емес екенмін.
Әкем әкім болып тұрғанда мен аспазшы болып жұмыс істедім
Қолым тілініп, жарылып кеткен
Біреулер "әкеңнен неге көмек сұрамайсың" деген сол кезде
Шыны керек, мен осы күніме дейін көмек сұрауды білмеймін
Соны үйрене алмай-ақ қойдым", - дейді Нұрқаділова өмірінің қиын кезеңдерінің бір шетін шығарып.

