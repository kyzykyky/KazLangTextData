Сондай-ақ, Бауыржан Байбек Нұрсұлтан Назарбаевқа шұғыл әрекет ету бойынша партияның қоғамдық қабылдауларының және аймақтардағы халықтың өзекті деген мәселелерін шешу бойынша атқарылып жатқан жұмыстарын да баяндады.
Нұрсұлтан Назарбаев Nur Otan партиясы Төрағасының бірінші орынбасары Бауыржан Байбекті қабылдады, деп хабарлайды Zakon.kz Елбасының сайтына сілтеме жасап.
Кездесуде Қазақстанның Тұңғыш Президентіне партияны "жаңғыртып, қайта іске қосу" бағдарламасының іске асыру барысы туралы ақпараттар берілді.
Сонымен қатар, Елбасыға "Jas Otan" жастар қанатының жұмысын жандандыру бойынша қабылданған нақты шаралар туралы да айтылды.
Сондай-ақ, Бауыржан Байбек Нұрсұлтан Назарбаевқа шұғыл әрекет ету бойынша партияның қоғамдық қабылдауларының және аймақтардағы халықтың өзекті деген мәселелерін шешу бойынша атқарылып жатқан жұмыстарын да баяндады.
Кездесу соңында партия төрағасы Байбекке бірқатар нақты тапсырмалар берді.
 
