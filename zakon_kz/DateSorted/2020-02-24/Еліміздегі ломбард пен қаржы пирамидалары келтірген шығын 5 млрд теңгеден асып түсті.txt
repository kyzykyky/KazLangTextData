Бүгінгі күні қылмыстық жауапкершілікке тарту туралы 2 мыңнан астам өтініш келіп түсті
Бұл қаржылық пирамидаға ұқсас компаниялар 42 мың адаммен келісімшарт жасасқан.
Өткен жылдың қазан айынан бастап Қазақстанның 13 өңірінде бұрын тіркелген үш ЖШС бір уақытта өз қызметін бастады: "Гарант 24 Ломбард", "ЕЅТАТЕ Ломбард", "Выгодный займ"
Қаржы кәсіпорындарының негізін қалаушы және басшылары Ақтөбе облысының тумалары
Олар аталған компаниялардың заңсыз қызметін ұйымдастырған, деп хабарлайды Polisia.kz

Азаматтардың мүлкі мен ақшалай қаражатын алу схемасы кеңселерді жайластыру, қызметкерлер штатын жинау және кәсіпорындардың жалған директорларын тағайындап, өңірлік өкілдіктер ашу әрекеттерімен құрылған
Салымшылардың көп санын тарту үшін қазақстандық эстрада және спорт жұлдыздарының қатысуымен кең жарнамалық науқан жүргізген
"Whats App" мессенджерінде ЖШС басшылары чат құрып, оған барлық салымшылар кірген
Аталған ЖШС азаматтардан жылжымалы және жылжымайтын мүлікті жоғары құны бойынша бөліп-бөліп сатып алған, кейіннен 3-5 ай ішінде клиенттерге мәміле сомасының бір бөлігін төледі, ал осы уақытта қабылданған мүлікті үшінші тұлғаларға нарықтық құнынан төмен сатқан.
Бұдан басқа, аталған компаниялар өз клиенттерінен депозит ретінде ай сайынғы сомадан 30-дан 40% -ға дейін сыйақы төлеуге уәде бере отырып, салымдар қабылдаған
Барлық ақшалай қаражат бас офиске құйылатын
Биыл 15 ақпанында серіктестіктердің басшылары өз қызметін бір уақытта тоқтатты және ұрланған ақшамен бой тасалады.
"19 ақпан күні "Гарант 24 Ломбард" ЖШС құрылтайшысы, 1993 жылы туған Мырзабеков Аслан Пазылжанұлы WhatsApp чатында салымшыларға "Мен сендердің ақшаларыңды қайтармаймын
Сенімдерің үшін рахмет! Тегін ақша әуесқойлары! Бәріңіз сау болыңыздар!" деген хабарлама қалдырды
Сол күні әр аймақтардағы ішкі істер органдарына азаматтар жылжымалы және жылжымайтын мүлікті, сондай-ақ ақша қаражаттарын заңсыз иеленуге байланысты шағым түсіре бастады
ІІМ Тергеу департаментінің және аймақтық полиция департаменттерінің қызметкерлерінен тез арада жедел-тергеу тобы құрылды
Бүгінгі күні қылмыстық жауапкершілікке тарту туралы 2 мыңнан астам өтініш келіп түсті
Бүкіл республика бойынша компания кеңселерінде тінту жүргізілді, бірлескен қызмет туралы шарттар, бухгалтерлік құжаттама, ноутбуктер, оргтехникалар, зергерлік және басқа да бұйымдар алынды
Алынған құжаттарға қарағанда компаниялар 42 мыңнан астам адаммен шарт жасасқан
Алдын ала деректер бойынша
келтірілген шығын мөлшері 5 миллиард 411 миллион теңгеге бағаланады
Аталған фактілер бойынша 190 (алаяқтық) және 217-бап (қаржы пирамидасы) негізінде 22 қылмыстық іс тіркелді
13 адам қамауға алынды" делінген ҚР ӘӘМ Тергеу департаментінің баспасөз хабарламасында.
Мемлекетаралық іздеудегі 9 күдікті анықталды, оның ішінде А.П.Мырзабеков бар.
"Соңғы уақытта алаяқтық фактілер туралы өтініштердің саны артты
Қалыптасқан жағдай азаматтардың тез табысқа кенелгісі келетінін көрсетеді
Осы мақсатта олар күмәнді ұйымдармен ойланбастан мәмілелер жасайды, қысқа мерзімде үлкен сыйақы алудан үміттеніп, әлгіндей ұйымдарға жинақ салады
Мұны алаяқтар сәтімен пайдаланып, әр түрлі схемаларды қолдана отырып, қаржылық пирамидалар құрады", – деп атап өтті ІІМ Тергеу департаменті.
 
