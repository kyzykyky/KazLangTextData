Назарбаев - ірі тарихи тұлға.
Германияға мемлекеттік сапары қарсаңында Қасым-Жомарт Тоқаев Deutsche Welle басылымына берген сұхбатында Қазақстанның ерекше даму жолы мен жеке басқа табыну туралы айтты, деп хабарлайды zakon.kz.
Астана атауын Нұр-Сұлтан деп өзгерту туралы бастама Тоқаевқа тиесілі болатын.
- Мен Қазақстанның Тұңғыш Президенті құрметіне аталған әуежайға келіп қондым, елордадағы басты алаңда Нұрсұлтан Назарбаевтың ескерткіші тұр, 1 желтоқсан - Қазақстанның Тұңғыш Президенті күні
Меніңше, бұл жеке басқа табыну секілді
Сіз мұнымен келісесіз бе? - деп сұрады шетелдік басылым журналисі Мемлекет басшысынан.
Тоқаев оған "Назарбаев - ірі тарихи тұлға" деп жауап берді.
- Жоқ, келіспеймін
Білесіз бе, бірде Шолоховтан (Михаил Шолохов - ред.): "Жеке басқа табыну болды ма?" деп сұраған екен, сонда ол: "Енді, тұлғаның болғаны рас қой" деген жауап беріпті
Нұрсұлтан Әбішұлы Назарбаев - ірі тарихи тұлға, деді Тоқаев.
Сонымен қатар, Тоқаев биліктің ауысуы туралы айтты.
– Қазақстанға келсек, қалай дегенмен бір саяси жаңалық болды
Нұрсұлтан Назарбаев сияқты Қазақстан республикасының негізін қалаған әке, үлкен құрметке лайық адам, ұлт көшбасшысы бар
Ал мен – заңды түрде сайланған Президент, мемлекет басшысы, жоғарғы қолбасшымын
Біздің арамызда ешқандай қайшылық жоқ (кейде баспасөз бұл тақырыпты асыра айтқанды ұнатады)
Мен бір-бірімізбен ақылдасатынымызды жасырмаймын, кейде мен одан кеңес сұраймын
Қосбилік жоқ, тандем де жоқ – заңды сайланған Президент бар, - деп қосты ол.
