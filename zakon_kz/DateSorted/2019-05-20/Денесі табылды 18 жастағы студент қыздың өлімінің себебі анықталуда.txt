Қыз өзіне өзі қол салып өлген болуы мүмкін.
18 жастағы студент қыз Айгүл Амангелдінің денесінен зорлық-зомбылық белгілері табылмады, деп хабарлайды Zakon.kz Алматы облыстық ПД-не сілтеме жасап.
Қыздың денесі 19 мамырда сағат 17.30-да Талғар ауданының Белбұлақ ауылы жанындағы таулы жерден табылды.
- Туысқандары мәйітті таныды, денеден ешқандай зорлық-зомбылық іздері табылмады
Алдын-ала жорамал бойынша, қыз өзіне өзі қол салған болуы мүмкін
Өлімінің нақты себебін сот-медициналық сараптама анықтайды
Дерек бойынша ҚР ҚК 105 бабы бойынша іс қозғалып, тергеу басталды, - деп хабарлады полиция.
13 мамырда таңғы 9-да Алматы облысы, Белбұлақ ауылындағы (Мичурино) үйінен шыққан Айгүл С.Асфендияров атындағы Қазақ ұлттық медициналық университетке соңғы емтиханын тапсыруға кеткен
Белгісіз себеппен ол оқу орнына келмеген
Сол күйі ұшты-күйлі жоғалған болатын
Ата-анасы полицияға арыз жазған еді.
