Көзделген 30 млрд теңгеге 2020  жылы қосымша 50 млрд теңге бөлінетін болады — Премьер-Министрдің орынбасары.
Ауылдарда инженерлік желілердің тозуының жоғары деңгейі байқалады
Бұл туралы бүгінгі Үкімет отырысында ҚР Премьер-Министрінің орынбасары Роман Скляр  мәлім етті, деп хабарлайды Zakon.kz Үкіметтің ресми сайтына сілтеме жасап.
"Ауыл – Ел бесігі" жобасының іске асыру туралы баяндамасында Роман Скляр 2019 жылы шамамен 700 мың адам тұратын 53 ауылда 30 млрд теңге сомаға 452 инфрақұрылымдық жоба іске асырылып жатқанын, жолдар, ауызсумен қамту бағытында қолға алынға бұл шаралар 2020 жылы да жалғасатынын, оған арнайы бөлек ақша бөлінетінін де баса айтты

Скляр қазіргі уақытта 6 443 ауылда 7,7 млн адам тұратынын (ел халқының 42%) айтты.
"Бүгінгі күні ауылдық жерлерде бірқатар шешілмеген мәселелер бар
Ауылдың жартысынан астамында көшелерді жөндеу қажет
Инженерлік желілер тозуының жоғары деңгейі байқалады
Көптеген ауылдарда, білім беру және денсаулық сақтау объектілері жөндеуді қажет етеді
Осыған байланысты ауылды дамыту үшін кешенді тәсіл қолдануды ұсынамыз", — деді ол.
Осы мақсатта бірінші кезекте қолданыстағы мемлекеттік бағдарламалар мен "Ауыл – Ел бесігі" жобасы есебінен ауыл инфрақұрылымын жаңғырту жүргізілетін болады, сонымен бірге Агроөнеркәсіптік кешенді дамыту, "Бизнестің жол картасы-2020", "Еңбек" және басқа да қолданыстағы бағдарлама шеңберінде кәсіпкерлікті қолдау жүзеге асырылады.
Қазіргі уақытта даму әлеуеті бар 3 477 ауыл іріктеп алынды, оның ішінде – 1 150 тіректі және 200 шекара маңындағы ауылдар енгізілген 2 327 спутниктік ауылдар
Аталған ауылдарда 6,6 млн адам немесе ауыл халқының 85%-ы тұрады, оларды дамыту басымды түрде болады.
Халық саны өсуінің, мал шаруашылығы мен өсімдік шаруашылығының жалпы қосылған құнның, халықтың жұмыспен қамтылуының жыл сайынғы өсу динамикасы бар осындай ауылдар ірі елді мекендерге жақын орналасқан.
"Бұл ауылдардағы мәселелерді кешенді шешу үшін айтарлықтай қаражат қажет
Алдын ала есептеулер бойынша 900 млрд теңге қажет, бұл ретте республикалық бюджеттен 70% немесе 630 млрд теңге, ал қалған 30% немесе 270 млрд теңге – жергілікті бюджеттен бөлу ұсынылады
Аталған қаражаттарды 2027 жылға дейін бөлу ұсынылады", — деді ол.
2019 жылы шамамен 700 мың адам тұратын 53 ауылда 30 млрд теңге сомаға 452 инфрақұрылымдық жоба іске асырылуда

Бұлар әлеуметтік (мектептер, ауруханалар, мәдениет және спорт нысандары) және инженерлік инфрақұрылымдарды (жолдар, су, электр, жылумен қамтамасыз ету және т.б.) жөндеу және қайта жаңарту жөніндегі жобалар болып табылады
Қаражаттар жоспарлы түрде игерілуде.
"Сондай-ақ, Тұңғыш Президент - Елбасының "Рухани жаңғыру" бағдарламасы аясында туған ауылдарды абаттандыру бойынша ірі кәсіпкерлердің "кіші отанына" қамқорлықпен қарау мен меценаттық жасаудың жарқын көрінісінің мысалдары бар", — деді Скляр.
Инфрақұрылымды жаңғырту бойынша үстіміздегі жылы оң нәтижелерге қол жеткізілді.
"Бұл жұмыстың бастамасы ғана
Басталған жұмыстарды біз 2020 жылы жалғастырамыз
Еліміздің барлық өңірлерінде ауыл инфрақұрылымын кең ауқымды жаңғырту басталады
Көзделген 30 млрд теңгеге 2020  жылы қосымша 50 млрд теңге бөлінетін болады", — деді Премьер-Министрдің орынбасары.
Жалпы бөлінетін қаражатқа 250 ауылда 1641 жобаны іске асыру жоспарлануда
Ауыл халқын жұмыспен қамтуды қамтамасыз ету және іске асырылып жатқан жобаларға жаңа дағды алу мақсатында, ауыл жастары тартылатын болады
Жүргізіліп жатқан инфрақұрылымды жаңғырту ауыл экономикасын дамытуға жаңа серпін береді.
 Ұсынылған шараларды тиімді іске асыру үшін республикалық Жол картасының жобасы әзірленді
Тірек және спутниктік ауылдарды жылдар бойынша, 2027 жылға дейін дамыту кестесін жасау жоспарланған
"Ауыл – Ел бесігі" және басқа да мемлекеттік бағдарламалар шеңберінде әрбір ауылды қаржыландыру көлемі мен көздерін анықтау қажет
Ауыл экономикасын дамыту картасын әзірлеп, тиісті жобалық құжаттаманы дайындау керек.
"2027 жылға қарай барлығы АӨК дамыту, "БЖК-2020", "Еңбек", жергілікті маңызы бар автожолдарды салу және жөндеу бағдарламаларымен бірге қаржыландыру 2 трлн теңгеден асатаны болады", — деді Скляр

"Ауыл – Ел бесігі" жобасын іске асыру 7 жыл ішінде 7 млн
ауыл тұрғындарының өмір сүру сапасын жақсартуға мүмкіндік береді
7 мың км астам кентішілік көшелер салынып, жөндеуден өткізіледі
Барлық ауыл халқы сапалы ауыз сумен қамтылатын болады
Әлеуметтік нысандарды жаңғырту бойынша кең ауқымды жұмыстар жүргізіледі.
Жалпы, барлық шаралар кешені ауылдарды одан әрі серпінді дамытуды қамтамасыз етеді, бұл өз кезегінде ел экономикасына оң әсерін тигізеді.
