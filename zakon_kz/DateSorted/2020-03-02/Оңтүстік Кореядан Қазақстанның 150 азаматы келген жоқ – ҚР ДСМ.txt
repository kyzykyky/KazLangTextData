Жалған ақпарат тарату үшін жауапкершілік бар екені тағы да ескертілді.
ҚР Денсаулық сақтау министрлігі Оңтүстік Кореядан келген 150 қазақстандық туралы ақпаратқа қатысты түсініктеме берді, деп хабарлайды zakon.kz.
Жамбыл облысында коронавирус инфекциясы күдігі анықталған науқастар жоқ.
Оңтүстік Кореядан Жамбыл облысына келген 150 қазақстандық туралы ақпарат шындыққа жанаспайды, деп хабарлайды министрліктің баспасөз қызметі.
Жамбыл облысында коронавирустық инфекцияның әкелінуіне және таралуына жол бермеу үшін барлық шаралар жүргізіліп жатқаны, медициналық ұйымдардың дайындығы қамтамасыз етіліп, шетелден келген адамдарға күнделікті бақылау жүргізіліп жатқаны атап өтіледі.
Қр Денсаулық сақтау министрлігінің Тауар мен қызметтер сапасы мен қауіпсіздігін бақылау комитеті азаматтарды жалған ақпарат таратпауға шақырады және жалған ақпарат таратқаны үшін жауапкершілік туралы ескертеді.
