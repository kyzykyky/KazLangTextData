Талдау нәтижесі кейбір партия мүшелерінің қоғамдық қабылдау өткізбегенін анықтады
Мұндай заңбұзушылық еліміздің барлық өңірі бойынша анықталды
Мәслихат депутаттары азаматтардың өтінішін ат-үсті қарайды, көбіне оны "қағаз жүзінде" атқарады, ал кейбіреуі өзі сайланған өңір халқымен кездесуге мүлде бармайды да, - деді Nur Otan партиясының бақылау комитетінің мүшесі Снежанна Имашева, деп хабарлайды Zakon.kz.
- Талдау жасадық, бірқатар заң бұзушылықтарға жол берілген
Көбінесе бұл – келіп түскен шағым-арыздарға түсініксіз ресми жауаптар, жауаптардың уақтылы берілмеуі, ҚР заңдарын өрескел бұза отырып, арыз-шағымға мүлде жауап бермеу
Біз қоғамдық қабылдаулар жұмыс ережесін қалай сақтайтынын мұқият қарастырдық
Ережеде депутаттың істеуі тиіс бес пункт бар: партия мүшелері жыл бойына партияның қоғамдық қабылдау бөлімшелерінде кемінде 4 рет жеке қабылдау өткізуі керек
Талдау нәтижесі кейбір партия мүшелерінің мұндай қабылдау өткізбегенін анықтады
Мұндай заңбұзушылық еліміздің барлық өңірі бойынша анықталды, - деді Снежанна Имашева комитет отырысында.
Оқи отырыңыз: Мұратғали Әкетай – Құл-Мұхаммедтің туған інісі болып шықты
- Мәселен, міне жыл аяқталып барады, ал Ақтөбе облысында бүгінгі күнге дейін облыстық мәслихат депутаттары бір де бір қоғамдық қабылдау өткізбеген
Маңғыстау облысы бойынша да осындай жағдай
Әлеуметтік проблемасын бүкіл ел білетін Жаңаөзенде үш депутат бір де бір қоғамдық қабылдау өткізбеген
Ал оның төрт әріптесінің қабылдауына жұрт жазылған, бірақ олардың бір де біреуі бұл кездесуге келмеген.
Қарағанды ​​облысында Приозерск қалалық мәслихатының 10 депутаты осы жылдың сегіз айы бойында тек бір азаматты қабылдапты
Қарағанды ​​қалалық мәслихатының 27 депутаты 12 азаматты қабылдаған, ал қалған 35 қалалық мәслихаттың депутаты партияның қоғамдық қабылдауларын мүлде жүргізбеген, - дейді комитет мүшесі.
