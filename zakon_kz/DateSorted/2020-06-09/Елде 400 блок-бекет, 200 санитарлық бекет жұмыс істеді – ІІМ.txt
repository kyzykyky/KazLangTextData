Бұндай жағдай Қазақстан тарихында бірінші рет болып отыр.
Төтенше жағдай мен карантин кезінде адамдардың өмірі мен денсаулығын қорғау үшін полиция қызметкерлері, дәрігерлермен бірге алдыңғы шепте жүрді, деді бүгін ҚР Ішкі істер министрі Ерлан Тұрғымбаев, деп хабарлайды zakon.kz
 
- Ішкі істер министрлігі елдегі қауіпсіздікті қамтамасыз етуге бар күшін салды
Төтенше жағдай кезінде 400 блок-бекет, 200 санитарлық бекет жұмыс істеді
Аса маңызды мемлекеттік және стратегиялық нысандарға күзет қойылды
Ауруды таратпау үшін тұрғынүйлер коршауға алынды
9 мыңнан астам адам іздестіріліп, табылды
Осының барлығына Ұлттық Ұлан, мен ішкі істер органдарынан 50 мыңнан астам қызметкер жұмылдырылды
Өз уақытымен санаспай, отбасынан алыс болса да, күндіз-түні қызмет жасап, Отан алдындағы борышын, ел алдындағы міндетін адал атқарған қызметкерлерге және біздің жұмысымызға түсіністік танытқан тұрғындарға рахмет айтамын
Көп үлес қосқан еріктілерге де алғыс білдіргім келеді, - деді министр.
