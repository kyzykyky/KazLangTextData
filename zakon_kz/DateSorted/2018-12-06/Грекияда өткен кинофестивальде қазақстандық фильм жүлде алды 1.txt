Грекия астанасында 22 қараша мен 5 желтоқсан аралығында өткен іс-шарада елуден астам көркем және қысқаметражды фильмдер көрсетілді.
Отандық режиссер Әділхан Ержановтың «Дүниеге деген бейжайлылық» атты туындысы Афина қаласында өткен «31-ші Халықаралық Еуропалық киноларының панорамасы» кинофестивалінде жүлде алды, деп хабарлайды  Қазақпарат

Грекия астанасында 22 қараша мен 5 желтоқсан аралығында өткен іс-шарада елуден астам көркем және қысқаметражды фильмдер көрсетілді.
А.Ержановтың драмасы аталған конкурстың финалына өтіп, қазылар алқасы 11 кинотуындының (2 грекиялық және 9 шетелдік) ішінен үздігін таңдады
Мәдени додаға өз киноленталарын жолдаған елдер қатарында Грекия, Франция, Қазақстан, Польша, Нидерланды, Ресей, Германия мен Хорватия болды.
«Дүниеге деген бейжайлылық» фильмі екі жас кейіпкер Қуандық пен Салтанаттың ауылдан үлкен шаһарға келіп, қоғамның заманауи сын-тегеуріндеріне қарсы төтеп беру қадамдарын баяндайды.
Жүлдегерлердің есімдері 5 желтоқсанда анықталды.
«Үздік фильм» номинациясын Әділхан Ержановтың туындысы мен ресейлік режиссер Елизавета Стишованың «Сүлеймен тауы» фильмі иемденді
Фестивальдің жабылу салтанаты «Канн кинофестивалінің» жеңімпазы - басты рөлге қазақстандық актриса Самал Еслямова түскен Сергей Дворцевойдың «Айка» туындысының көрсетілімімен аяқталды.
 
