ҚР Ұлттық банкі төрағаларының орынбасарлары ауысты.
28 наурыз күні президент Қасым-Жомарт Тоқаев лауазымдардан босату туралы бірқатар бұйрықтарға қол қойды, деп хабарлайды Zakon.kz Ақорданың баспасөз қызметіне сілтеме жасап.
Мемлекет басшысының өкімдерімен:
Берік Ноғайұлы Асылов ҚР Бас Прокурорының бірінші орынбасары қызметіне;
Есжан Амантайұлы Біртанов ҚР Ұлттық Банкі Төрағасының орынбасары қызметіне;
Мәдина Ерасылқызы Әбілқасымова ҚР Ұлттық Банкі Төрағасының орынбасары қызметіне;
Нұрлан Шәдибекұлы Алдабергенов ҚР Ұлттық экономика министрлігінің жауапты хатшысы қызметіне тағайындалды.​​​​​​
Бұдан өзге, Мемлекет басшысының Өкімімен Жанат Бостанұлы Құрманов ҚР Ұлттық Банкі Төрағасының орынбасары қызметінен босатылды.
Мемлекет басшысының Өкімімен Арман Дайырұлы Жұмабеков басқа жұмысқа ауысуына байланысты ҚР Ұлттық экономика министрлігінің жауапты хатшысы қызметінен босатылды.
 
 
