Маған Алатау ауданының тұрғындарынан шағым жиі түседі
Адамдарды қинамай, жағдайды түзету қажет - Байбек.
Алматының Алатау ауданындағы 440-тан астам көшелерді салу мен жөндеуге 7 млрд теңге бөлінеді, деп хабарлайды Zakon.kz

Алматы әкімі Бауыржан Байбек "Нұр Отан" партиясы қалалық бюросының жиынында қалада, сонымен қатар мегаполистің шет аймақтарында абаттандыру, жолдарды салу мен жөндеу жұмыстарын барынша қарқынды жүргізуді тапсырды.
Соңғы 10 жыл ішінде қалаға қосылған Алатау ауданын дамытуға билік 434 млрд
теңге бөлді
Соның арқасында мұнда 12 мектеп, 5 емхана, 16 мемлекеттік және 151 жеке бала бақшалар, "Ақбұлақ", "Алғабас-6", "Саялы" ықшам аудандары, бірқатар спорт және мәдени кешендер, оның ішінде "Алматы Арена", "Алатау" дәстүрлі өнер театры бой көтерді
Инфрақұрылымды дамыту үшін 223 км электр, 276 км газ желілері, 688 км су, 453 км кәріз трубалары тартылды
93 км жол және үш жолайрық салынды.

Бауыржан Байбек мұнда асфальтталған жолдың толық салынбағанына назар аударды
Соның салдарынан соңғы айда 110 шағым түскен
Кейбір ықшам аудандарда инженерлік желілерді жүргізген мердігерлердің жауапсыздығынан төзгісіз жағдайлар қалыптасқан.
"Маған Алатау ауданының тұрғындарынан шағым жиі түседі
Адамдарды қинамай, жағдайды түзету қажет
Осыған орай, 12 ықшам ауданда жол салу үшін республикалық бюджеттен жоспарланған 3 млрд
теңгеге қоса Стратегия және бюджеттік жоспарлау басқармасына бірқатар жобаларды оңтайландырып, жергілікті бюджеттен тағы 4 млрд
теңге бөлуді тапсырамын
Аудан әкімі тиісті басқармалармен бірге жұмыстың сапасы үшін жеке жауап бересіз
Мен жиі барып, атқарған жұмыстарыңды тексеріп тұрамын", - деді Бауыржан Байбек.

Осылайша, Алатау ауданындағы "Ақбұлақ", "Қарасу", "Ұлжан-2", "Алғабас-АЗТМ", "Әйгерім-1", "Әйгерім-2", "Ұлжан-1", "Шаңырақ-1", "Шаңырақ-2", "Томирис", "Дархан-Байбесік", "Көк Қайнар" ықшам аудандарындағы 440-тан астам көшеге ұзындығы 120 км болатын жолдар салынады және жөнделеді.
Айта кеткен жөн, жақында Бауыржан Байбек алдағы кезде жөнделетін жолдар мен тротуарларға қатысты жұмыс кеңесін өткізген еді
Биылғы жылы ұзындығы 111 км болатын 120-дан астам көшеге ағымдағы орташа жөндеу жұмыстары жүргізіледі.

Бұлардан өзге, мегаполис басшысы ашық қалған люктар мен беті жабылмаған орларға қатысты шағымдардың жиі түсетінін, мұндай келеңсіздіктердің орталық даңғылдар мен аудандық мәні бар көшелерінде орын алғанын атап өтті.Қалалық мобилділік басқармасының басшысы Сағындық Телібаев ауа райы қолайлы болса барлық магистральді көшелерде ағымдағы жөндеу жұмыстарының 10 күн ішінде жүргізілетінін хабарлады.
