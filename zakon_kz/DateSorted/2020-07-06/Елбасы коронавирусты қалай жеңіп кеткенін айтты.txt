Біз көп нәрсені жеңіп келе жатқан батыр бабалардың ұрпағымыз
Құдай бұйыртса, бұдан да өтеміз, дейді ҚР Тұңғыш Президенті
ҚР Тұңғыш Президенті - Елбасы Нұрсұлтан Назарбаев коронавирустан ауырып жатқан қазақстандықтардың барлығына аман-есен жазылып шығуына тілекші екендігін білдірді, деп хабарлайды zakon.kz ҚазАқпаратқа сілтеме жасап.
"Қадірменді халайық! Бәріміз де қиын кезеңді бастан кешіріп жатырмыз
Бүкіл дүниемен бірге көріп жатқан нәрсе бұл
Мен ол қиыншылықтарды өз басымнан өткіздім
Осы кезде жанашырлық білдірген барлық жерлестеріме, отандастарыма шын көңіліммен тағы бір ризашылығымды айтқым келеді
Сіздердің Қазақстанның әр саласынан, әр түкпірінен, әрі өнеркәсіптен, мәдениеттен, спорттан, денсаулық сақтау жүйесінен маған айтып жатқан тілектеріңіздің арқасында күш-қуат алып, емделіп шықтым
Көп рахмет
Қазір де сырқаттанып жатқан, қиналып жатқан жандар бар
Солардың баршасы аман-есен шығады деп сенемін
Себебі оған сену керек
Көнбеу керек, жеңу керек
Біз одан күштіміз деп санасаңыздар барлығын жеңеміз
Біз көп нәрсені жеңіп келе жатқан батыр бабалардың ұрпағымыз
Құдай бұйыртса, бұдан да өтеміз", - деді ҚР Тұңғыш Президенті.
Сонымен қатар Елбасы бүгінгі туған күніне орай бүкіл дүниежүзінен, Қазақстанның түкпір-түкпірінен құттықтаулар мен ізгі тілектер алып, оқып жатқанын атап өтті
Құттықтау жолдаған барлық шет мемлекеттердің басшыларына, қайраткерлері мен саясаткерлеріне және қазақстандықтарға рахметін айтқан Тұңғыш Президенті баршаға шын көңілінен үлкен табыс, бақыт тілейтінін жеткізді.
"Еліміз аман, жұртымыз тыныш болсын! Бұл нәубеттен де өтеміз
Ертеңгі күні жүзіміз жарқын болып, талай кездесетін боламыз", - деді Нұрсұлтан Назарбаев.
Айта кетейік, Елбасының коронавирустан ауырып жатқан қазақстандықтардың барлығына аман-есен жазылып шығуына тілекші екендігін білдірген видеоны ҚР Тұңғыш Президентінің баспасөз хатшысы Айдос Үкібай Twitter парақшасында жариялаған еді.
Елбасы Қазақстан халқына жылы лебіздері мен қолдауы үшін ризашылығын білдірді pic.twitter.com/TwRrmKylon
