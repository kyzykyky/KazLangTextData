Ол жұрттың 500 млн теңгесін заңсыз иеленген.
Шымкент қалалық полициясы "Гарант 24 Ломбард" ЖШС филиалының директорын ұстап, уақытша ұстау абақтысына қамады, деп хабарлайды zakon.kz.
Polisia.kz хабарлағандай, алаяқтық және сенімге қиянат жасау арқылы 300-ге жуық азаматтың 500 миллион теңгеден астам қаражатты заңсыз иеленген.
Бұған дейін "ESTATE Lombard" ЖШС филиалының директоры ұсталды, ол өз салымшыларын алдап, 100 миллион теңгеден астам шығын келтірді деген күдікке алынған
Сотқа дейінгі тергеулер жалғасуда.
Шымкент қалалық полиция басқармасы осы ЖШС-лерден зардап шеккендерді жақын маңдағы полиция бөлімдеріне хабарласуды немесе 102-ге қоңырау шалуды сұрайды.
