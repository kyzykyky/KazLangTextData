Бұл ретте министр осы негіздегі жаңа заң Парламентке ұсынылғанын, сондықтан келесі жылдан бастап АӘК тарату жүйесі неғұрлым айқын болатынын атап өтті.
ҚР Еңбек және халықты әлеуметтік қорғау министрі Біржан Нұрымбетов Nur Otan партиясының республикалық қоғамдық қабылдауында азаматтарды үзіліссіз бес сағат бойына қабылдап, 30-дан астам өтінішті қарады, деп хабарлайды Zakon.kz партияның баспасөз қызметіне сілтеме жасап.
Ақтау қаласының тұрғыны Айгүл Қайыпова министрге бес баласының біреуі басқа қаладағы жоғары оқу орнына түскені үшін жергілікті билік өзін атаулы әлеуметтік көмек алушылар тізімінен шығарып тастағанына шағымданды.
Біржан Нұрымбетов жергілікті биліктің бұл шешімі дұрыс емес екенін бірден кесіп айтты
Студент табыс таппайды және оның басқа қалада тұруы көп балалы отбасыны атаулы әлеуметтік көмектен айыруға себеп бола алмайтынын айтқан министр тиісті қызмет орындарына бұл мәселені шешуді тапсыратынын да жеткізді.
Бұл ретте министр осы негіздегі жаңа заң Парламентке ұсынылғанын, сондықтан келесі жылдан бастап АӘК тарату жүйесі неғұрлым айқын болатынын атап өтті.
Азаматтарды қабылдауды аяқтаған соң министр өзі қараған әр өтініш-шағым жеке бақылауына алынатындығына сендірді.
