Елбасы облыс орталығының құрылысы мен жандануына ат салысып жатқан барша жұртқа алғысын білдірді.
Қазақстанның Тұңғыш Президенті Түркістан облысының тұрғындарымен кездесті, деп хабарлайды Zakon.kz Елбасының сайтына сілтеме жасап.
Сапар барысында Елбасы қаланың рухани-мәдени орталығында өткен концертке қатысып, Түркістан облысының тұрғындарымен жүздесті.
Сөз барысында Нұрсұлтан Назарбаев облыс орталығын Түркістан қаласына көшіру туралы шешімінің тарихи маңызына тоқталды.
- Тәуелсіздік алғаннан соң Түркістанды астана ретінде қарастырдым
Бірақ, өздеріңіз білетіндей, жағдай бұған жол бермеді
Бүгін бұл қала облыс орталығына айналды, шаһарды жандандыру жұмыстары жүргізілуде
Түркістан - түркі әлемінің бесігі
Бауырлас түркі мемлекеттері де бізге көмектеседі деп сенемін, - деді Елбасы.
Қазақстанның Тұңғыш Президенті бүкіл қала бойынша жүріп жатқан құрылыс қарқынының жоғары екенін атап өтті.
- Бірінші кезеңде 175 нысанның құрылысы жоспарланған
Оның 102-cі биыл іске қосылады
Бұл процеске еліміздің барлық өңірлері қатысып жатыр, - деді Нұрсұлтан Назарбаев.
Елбасы облыс орталығының құрылысы мен жандануына ат салысып жатқан барша жұртқа алғысын білдірді.
- Барлық жоспарланған нысандардың құрылысы аяқталғаннан кейін біз туристердің көбеюін күтеміз
Сонымен қатар, қосымша жұмыс орындары ашылады
Мұның бәрі біздің халқымыздың өмір сүру деңгейіне оң әсер етеді, - деп түйіндеді Қазақстанның Тұңғыш Президенті.
Концерт соңында Нұрсұлтан Назарбаев қолөнершілердің көрмесін аралап көрді
Онда әлемнің 20 елінен келген шеберлердің жұмыстары ұсынылған.
