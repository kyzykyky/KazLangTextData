Мұның бәрі үйсіз-күйсіз көпбалалы ана мәселесін көтерген телебағдарламаның тікелей эфирі барысында шешілген.
"Qazaqstan" арнасындағы "Niet" бағдарламасында көпбалалы анаға екі баспана сыйға тартылды, деп хабарлайды ҚазАқпарат телеарнаның баспасөз қызметіне сілтеме жасап.
Бес балалы жалғызбасты ана, екінші топтағы мүгедек Зүлфия Жұмабаева бағдарламаға көмек сұрап хабарласқан
Оның паналайтын тұрақты баспанасы болмаған.

"Осыған дейін демеушілердің, қайырымды жандардың көмегімен күн көріп жатырмыз
Балалардың күнделікті қажеттілігін зейнетақыға аламын
Мұқтаждығымыз – тек баспана", - деген көпбалалы анаға тікелей эфирде Астана маңындағы Қоянды ауылының тұрғыны хабарласып, екі бөлмелі пәтер сыйлайтынын айтты
Бұл бағдарлама ұжымы үшін де, көмек сұрап келген көпбалалы ана үшін де күтпеген жағдай болды.
Одан бөлек, "Қарекет" қайырымдылық қорының өкілдері үш бөлмелі баспананың кілтін табыстады", - делінген баспасөз қызметінің хабарламасында.

