Министр ұшақ апатынан зардап шеккендерге материалдық өтемақы төлеу туралы шешімді қала мен облыс әкімдіктері қабылдайтынын нақтылай кетті.
ҚР Еңбек және халықты әлеуметтік қорғау министрі Біржан Нұрымбетов Алматыда ұшақ апатынан қаза болғандардың туыстарына материалдық көмек ақша қалай берілетіні туралы айтты, деп хабарлайды zakon.kz.
- Үкімет ұшақ апатынан қаза тапқандардың әрқайсысына 4 миллион теңгеден төлеуге шешім қабылдады
Министрлік осы сипатта қаулы әзірледі және бүгін оған дауыс берілді
Бұл қаражат марқұмдардың отбасы мүшесінің жеке шотына аударылады, - деді Нұрымбетов үкімет дәлізіндегі журналистерге берген сұқбатында.
Ол ұшақ апатынан зардап шеккендерге материалдық өтемақы төлеу туралы шешімді қала мен облыс әкімдіктері қабылдайтынын нақтылай кетті.
- Марқұмның туыстарына ақша төлеу жайына келетін болсақ, 27-і апат болды, 28-і күні өтемақы төлеу туралы шешім қабылданды, бірақ үкімет оған бүгінгі отырыста дауыс берді және бұл ақшаны бүгін Еңбек министрлігіне береді
Біз оларды қысқа мерзім ішінде жеке шоттарға аударамыз, - деп түсіндірді министр.
Айта кетсек, 27 желтоқсанда 98 адам, оның ішінде бес ұшақ экипажы болған Алматы - Нұр-Сұлтан бағытына Алматы әуе-жайынан ұшып шыққан Bek Air компаниясына тиесілі жолаушылар ұшағы апатқа ұшырады, Салдарынан 12 адам қаза тапты.
