Елде ауа-райы тұрақсыз болады деп болжануда.
Қазгидромет Қазақстандағы 2020 жылғы 18-20 шілдеге арналған ауа райы болжамын жариялады, деп хабарлайды zakon.kz.
Оңтүстік циклонның шығуы Қазақстанның барлық аумағында ауа райының тұрақсыз сипатына себепші болады.
Кей жерлерде күн күркіреумен, екпінді желмен өткінші жаңбыр жауып, бұршақтың түсуі ықтимал, бірақ температуралық фон жоғары 30…38 градус, оңтүстікте және батыста кей жерлерде 42 градус болып қалады.
Сондай-ақ республика бойынша кей жерлерде шаңды дауылмен бірге жел күшейеді.
