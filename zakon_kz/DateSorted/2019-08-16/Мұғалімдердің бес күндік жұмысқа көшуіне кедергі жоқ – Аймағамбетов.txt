Мұғалімдерге сенбі күнін өз үйінде, өз балаларының қасында өткізуіне болады – министр.
Тамыз конференциясында білім және ғылым министрі Асхат Аймағамбетов мұғалімдердің сенбі күні демалуына заң бойынша шектеу жоқ екенін айтты, деп хабарлайды Zakon.kz тілшісі.
- Бес күндік жұмыс аптасына қатысты сұрақтар көптеп қойылуда
Біздің мектептеріміздің белгілі бір бөлігі бес күндік жұмыс аптасына ауысты
Бірақ ол жерде де мәселе бар – балалар бес күн оқыса да, мұғалімдер сенбі күні жұмысқа келуі керек, - деді Аймағамбетов.
Оның сөзінше, кей өңірлерде мұндай тәжірибе жоқ, алайда бұл мәселеде бірыңғай тәртіп керек.
- Заңды қарадық, педагогтер бес күн жұмыс істеуі керек
Алтыншы күнді өз еркімен пайдалана алады
Егер мектеп бес күндік тәртіпке ауысса, сосын мұғалімнің өзі сенбі күні шынымен де мектепке бармай-ақ қояйын деп шешсе – сенбі күнін мектептен тыс шаруаларына арнауына құқылы
Мұғалімдерге сенбі күнін өз үйінде, өз балаларының жанында өткізуіне болады, - деді министр.
