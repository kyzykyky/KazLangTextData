Қала аумағына барлық көлік құралдарының кіріп-шығуына тыйым салынады.
Бас мемлекеттік санитарлық дәрігердің бұйрығына сәйкес, Тараз қаласында 2020 жылғы 7 сәуірде сағат 00: 00-ден бастап карантин режимі енгізіледі, деп хабарлайды zakon.kz.
Қала аумағынан барлық көлік құралдары мен азаматтардың кіруіне және шығуына тыйым салынады, тек мынандай жағдайларды қоспағанда:
- медициналық қызметкерлер мен санитарлық-эпидемиологиялық қызметтің, апатты-құтқару қызметтерінің, құқық қорғау органдарының мамандары;
- тамақ өнімдерін, медициналық мақсаттағы бұйымдар мен препараттарды, қажетті тауарларды тасымалдайтын автокөліктер;
- Тараз қаласының жедел штабының рұқсат қағазы бар адамдар мен көлік құралдары (тел: 43-15-16, 45-59-85);
- тұрғылықты жеріне қайту үшін келген/кеткен адамдар және медициналық себептермен кететін және келетін адамдар.
