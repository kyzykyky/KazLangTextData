Қалада ұрлық деректері болмауы үшін полицияның 75 наряды жұмыс істеуде.
ҚР Ішкі істер министрі Ерлан Тұрғымбаев Арыс қаласынан шығатын жерлерде полиция бекеттері қойылғанын айтты, деп хабарлайды Zakon.kz тілшісі.
- Қазір Арыс қаласының периметрі бойынша бекеттер қойылды
Қалада ешкім дерлік қалмады
Зақымданған үйлер бар, жарылмай қалған снарядтар да бар
Азаматтардың қалаға кіруіне тыйым салынған, - деді ол үкімет отырысында.
Оның дерегінше, қалада ұрлық болмауы үшін полицияның 75 наряды жұмыс істеуде.
- Ұрлық жасаған үш адам ұсталып үлгерді
Олар екі қылмыс жасады – бір дүкен тоналып, бір үйден ұрлық жасалды, - деп нақтылады Тұрғымбаев.
Арыста 24 маусымда әскери қойма жарылып, қазірге дейін 2 адамның қаза тапқаны белгілі болып отыр: бір тұрғын мен бір әскери қызметкер.
