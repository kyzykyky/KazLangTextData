Мемлекет басшысы Орталық Азия елдерімен өзара ниеттестік белгісі ретінде Қазақстан мұқтаж елдердің үкіметтері жәрдем сұраған жағдайда гуманитарлық көмек көрсетуге әзір екенін де атап өтті.
Қасым-Жомарт Тоқаев Нұр-Сұлтан қаласындағы көлік-логистикалық орталығында болып, Қазақстанның әлеуметтік маңызы бар тауарлармен толық қамтамасыз етілгенін мәлімдеді, деп хабарлайды zakon.kz.
"Continental Logistics" көлік-логистикалық орталығына барып, елорда мен өңірлерге азық-түлік жеткізу жұмыстарымен таныстым
Еліміз әлеуметтік маңызы бар тауарлармен толық қамтамасыз етілген
Жалпы сомасы 14,8 млрд теңге болатын мемлекеттік қор қалыптасуда
Үкімет және әкімдіктер тұрақтандыру қорларын толықтырып, азық-түлік бағасына мониторинг жүргізуі керек
ТЖ кезінде азық-түліктің жеткізілуіне ерекше көңіл бөлген жөн
Алыпсатарлық пен дүрбелеңге жол берілмейді
Әлеуметтік маңызы бар тауарлардың "шекті бағасы" сақталуға тиіс", деп жазды Президент Twitter-дегі парақшасында.
Сондай-ақ Мемлекет басшысы Орталық Азия елдерімен өзара ниеттестік белгісі ретінде Қазақстан мұқтаж елдердің үкіметтері жәрдем сұраған жағдайда гуманитарлық көмек көрсетуге әзір екенін де атап өтті.
