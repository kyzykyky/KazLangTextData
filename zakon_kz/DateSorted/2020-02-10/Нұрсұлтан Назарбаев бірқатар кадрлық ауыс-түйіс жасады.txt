Кадрлық ауыс-түйіс еліміздің қауіпсіздік саласында болды.
Қазақстан Республикасының Тұңғыш Президенті Нұрсұлтан Назарбаев бірқатар кадрлық өзгеріс жасады, деп хабарлайды zakon.kz Елбасы сайтына сілтеме жасап.
Қазақстан Республикасының Тұңғыш Президенті – Елбасының шешімімен басқа жұмысқа ауысуына байланысты:
Мұрат Қалибекұлы Баймұқашев Қазақстан Республикасының Қауіпсіздік Кеңесі хатшысының орынбасары қызметінен;
Андрей Анатольевич Калинин – Қазақстан Республикасы Қауіпсіздік Кеңесінің Әскери қауіпсіздік және қорғаныс бөлімі меңгерушісінің орынбасары қызметінен босатылды.
Қазақстан Республикасының Тұңғыш Президенті – Елбасының шешімімен:
Тимур Ғазизбекұлы Тәшімбаев Қазақстан Республикасының Қауіпсіздік Кеңесі хатшысының орынбасары;
Қайыргелді Қайратұлы Есенеев Қазақстан Республикасы Қауіпсіздік Кеңесінің Әскери қауіпсіздік және қорғаныс бөлімінің меңгерушісі;
Азамат Өмірзақұлы Бейісбеков Қазақстан Республикасы Қауіпсіздік Кеңесінің Әскери қауіпсіздік және қорғаныс бөлімі меңгерушісінің орынбасары қызметіне тағайындалды.
