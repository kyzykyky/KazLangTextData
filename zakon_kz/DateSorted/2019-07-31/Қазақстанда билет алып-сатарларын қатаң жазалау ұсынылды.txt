"Қазақстан Темір жолы" басшыларының ойынша, алып-сатарлар теміржол билеттерін сататын жекеменшік агенттіктермен жең ұшынан жалғасып отыр.
Алып-сатарларды жазалауды күшейту қажет, деді кеңес барысында "Қазақстан темір жолы" АҚ төрағасының бірінші орынбасары Қанат Әлмағамбетов, деп хабарлайды Zakon.kz тілшісі.
- Алып-сатарлар билет сататын жекеменшік агенттіктермен жең ұшынан жалғасып отыр деп ойлаймыз
Бізде теміржол билеттерін сататын 244 касса бар, ал тағы 500-ден астам касса – жекменшік агенттіктердікі
Билеттерді сатып алып, сосын қайта сататын солар
Алып-сатарлардың жазасын күшейтуден басқа амал жоқ, басқаша тоқтата алмаймыз оларды, - деді Әлмағамбетов.
Ол 1 шілдеден бастап компаниялардың "Мобиус" жүйесіне көшкенін еске салды.
- Ескі "Экспресс" автоматты басқару жүйесінде солқылдақ тұстар көп болған
Ал жаңа "Мобиус" жүйесінде билеттерді заңсыз сату әрекеттеріне тосқауыл қою мүмкіндігі бар
Бұрын алып-сатарлар сұранысы жоғары болатын бағыттардың билеттерін 45 күн бұрын сатып алатын
"Мобиус" жүйесі жылдам арада қайта сатуға мүмкіндік бермейді, - деп түсіндірді "ҚТЖ" басшысының бірінші орынбасары.
