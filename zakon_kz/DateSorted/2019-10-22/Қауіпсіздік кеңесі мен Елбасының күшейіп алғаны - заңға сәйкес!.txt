Әлгі жарлық Тоқаевтың өз бетінше шешім қабылдауына кедергі келтірмейді.
"Кейбір Бұқаралық ақпарат құралдарының өкілдері маған Мемлекет басшысының 2019 жылдың 9 қазанындағы "Қазақстан Республикасы Президентінің кейбір актілеріне өзгертулер мен толықтырулар енгізу туралы" Жарлығына түсіндірме беру жөнінде өтініш жасады", деген жазба ҚР Президентінің баспасөз хатшысы Берік Уәлидің парақшасында пайда болды, деп хабарлайды Zakon.kz.
Бұл құжат БАҚ беттерінде түрлі пайымдар мен пікірлер туғызды.
"Менің ойымша, бұл Президенттің "кезекті" Жарлығы
Бұл құжатқа 2018 жылғы шілдеде қабылданған Қауіпсіздік кеңесі туралы жаңа заңның ережелеріне сәйкес қол қойылды
Аталған алқалы органның өкілеттілігін күшейту заңға сәйкес қарастырылады
Ал оны Қазақстанның Тұңғыш Президенті – Елбасы Н.Назарбаев өмір бойы басқарады.
Мемлекеттің лауазымды тұлғаларын тағайындау туралы келісім тәртібі іс жүзінде Президенттің барлық кадрлық мәселелер бойынша өз бетінше шешім қабылдауына кедергі келтірмейді.
Елбасының өзі "Хабар" телеарнасына берген сұхбатында: "Тоқаев менімен ақылдасады
Бірақ өзі шешім қабылдайды" деген болатын
Президент Конституция бойынша еліміздің Жоғарғы Бас қолбасшысы және ол Үкіметті жасақтайды
Мемлекет басшысы – облыстардың және республикалық маңызы бар қалалардың әкімдерін жергілікті мәслихаттардың келісімдерімен тағайындайтын жоғары лауазымды тұлға
Сондай-ақ Президенттің құзыреті Қазақстан Республикасы Конституциясының 40-48 баптарында анық көрсетілген", - делінеді жазбада.

