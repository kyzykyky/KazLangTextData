Министр олардың қандай жаза алатынына қатысты ештеңе айта алмады.
Үкіметте ҚР Ішкі істер министрі Ерлан Тұрғымбаев Алматыда көлікпен қасақана жаппай адам қағу оқиғасына байланысты түсініктеме берді, деп хабарлайды Zakon.kz тілшісі.
- Қазір екі автокөлік ұсталды, екеуі де бізде
Оқиғаға қатысушылардың бірі ұсталды, екіншісі көп ұзамай ұсталады деп ойлаймын
Зардап шеккен үш адам ауруханада жатыр
Екеуінің аяқ-қолы сынып, бас-ми жарақаттары бар
Екі автокөліктің ішінде екі жүргізуші болған, бірі қазір ұсталған
Олар көліктерін сол жерден алыс емес маңға тастап кеткен, оны тауып алдық, - деді ол.
Министр бірнеше бап бойынша – автокөлікті мас күйде жүргізу, бұзақылық, дене жарақаттардың ауырлығына байланысты кісі өлтіруге оқталу баптарымен қылмыстық іс қозғалғанын жеткізді.
Бірақ Тұрғымбаев ұсталғандардың аты-жөндерін атамады, бұл ақпарат тергеу мүддесі үшін жария етілуге жатпайды деді.
- Бәрін бүге-шүгесіне дейін айтпай-ақ қояйын, оны тек сот шешеді, - деді министр.
