Қазақстан Президенті Үкіметке ұлттық экономиканың тұрақты өсімін қамтамасыз етуді тапсырды.
Мемлекет басшысы Премьер-министр Асқар Маминді қабылдады, деп хабарлайды zakon.kz Ақордаға сілтеме жасап.
"Кездесу барысында коронавирустың таралуы салдарынан әлемдік нарықтағы қалыптасқан жағдайға байланысты Қазақстан экономикасының қазіргі ахуалы мен оны дамытудың перспективалары қарастырылды", делінген Ақорда хабарламасында.
Қазақстан Президенті Үкіметке ұлттық экономиканың тұрақты өсімін қамтамасыз ету, жоспарланған құрылымдық реформаларды жүзеге асыру, халықтың қажеттіліктерін өтеу үшін жедел шаралар қабылдауды тапсырды.
