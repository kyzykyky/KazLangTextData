Арнайы режим 1 мамырдың таңғы сағат 0.7:00 уақытына дейін ұзартылды.
Мемлекет басшысы Қасым-Жомарт Тоқаев Қазақстан Республикасында төтенше жағдайдың қолданысын ұзарту туралы Қаулыға қол қойды, деп хабарлайды zakon.kz.
"Төтенше жағдай туралы" Қазақстан Республикасының Заңы 7-бабының 3-тармағына сәйкес, Президент Қаулы жариялады:
"Қазақстан Республикасында төтенше жағдайды енгізу туралы" ҚР Президентінің 2020 жылғы 15 наурыздағы № 285 Жарлығымен енгізілген Қазақстан Республикасының барлық аумағындағы төтенше жағдайдың қолданысы 2020 жылғы 1 мамырдағы 07 сағат 00 минутқа дейін ұзартылсын.
Қазақстан Республикасының Үкіметі орталық және жергілікті мемлекеттік органдармен бірлесіп, осы Жарлықтан туындайтын қажетті шараларды қабылдасын.
Жарлық қол қойылған күнінен бастап қолданысқа енгізіледі.
