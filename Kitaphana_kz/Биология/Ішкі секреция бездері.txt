Ішкі секреция бездері  Секреция – латын тілінен аударғанда secretio бөлініс деген мағынаны береді.
Секреция адам ағзасына физиологиялық маңызы бар көп немесе аз мөлшерде секреттердің пайда болып, бөлінуі.
Секреция екі топқа бөлінеді: ішкі немесе эндокринді және сыртқы, экзокринді.
 Эндокринді бездердің сөлін шығаратын өзегі жоқ,без жасушалары қан және лимфа капиллярларымен өте жиі торланған.
Сондықтан без өнімдері тікелей осы тамырларға өтеді.
Экзокринді бездердің өзегі бар, әрі ол өзек белгілі бір ағзаға ашылып, өз өнімдерін сол мүшеге шығарады.
  Ішкі сөлініс бездеріне гипофиз, эпифиз, қалқанша, қалқансерік бездері, айырша без, бүйрекүсті, ұйқы және жыныс бездері жатады.
 Ішкі сөлініс бездеріне плацентаны (бала жолдасы) да жатқызады.
Екіқабат әйел организмінде бала жолдасы бірқатар гормондар бөліп шығарады-эстроген, прогестерон және гонадотропин.
Ішкі сөлініс бездері гипоталамус құрылымымен және қызметімен тығыз байланыста болады.
Оның ядроларының нейросөлінісі бар, яғни гипофиздің артқы бөлігіне түсетін немесе гипофиздің алдыңғы бөлігінің қан тамырларына тікелей келетін және аденогипофиздің жасушалар қызметіне әсер ететін биологиялық белсенді заттар бөліп шығаратыны анықталған.
Бұлардан басқа ішкі сөлініс бездеріне бірқатар ағзалар жатады – бүйрек, ішек-қарынның кілегейлі қабығы, бауыр, себебі олар қанға организм мүшелерінің қызметіне ерекше әсері бар бірқатар заттар бөліп шығарады.
Атап айтқанда ренин, гастрин, секретин, панкреозимин, энтерогастрин, энтерогастрон, эритропоэтин  т.б.
 Эндокринді жүйеге шығару түтіктері жоқ бездер жатады, бірақ организмнің ішкі ортасына активті физиологиялық активті заттар бөлетін (гормондар), организмнің гуморалді реттелуін қалыптастыратын, жасушалар тіндер мен мүшелердің қызметтерін күшейтеді немесе төмендетеді.
 Гормондар-ағзадағы мүшелердің қызметін реттей отырып, оны бірде бәсендетіп немесе үдетіп отыратын жоғары активті зат.
Мысалы, ағзадағы зат алмасу процестері, дененің өсуі мен репродуктивті қызметтер де гармондарға байланысты.
Ішкі секреция бездерінің құрылысындағы ерекшелігі, безден шығатын өзектері болмайды.
Сондықтан бездерден бөлінген гормондар тікелей қан мен лимфаға бөлінеді.
Осыған байланысты эндокринді бездер қан тамырларымен тығыз қамтылған.
Ішкі секреция бездері қызметін бірнеше арнаулы әдістермен зерттейді.1) Клиникалық бақылау - жеке бездердің қызметінде ауытқу байқалған организмге бақылау ұйымдастырылып, ауытқулар айқындалады.2)  Безді сылып тастау (экстирпация).
Арнаулы операция жасап, безді алып тастайды да, организмде болатын өзгерістерді анықтайды.3)     Безді алмастырып отырғызу (трансплантация).Бұл әдіс үш нұсқада қолданылады ауто-, гомо- және гетеротрансплантация.
Алғашқы нұсқада без өзінің қалыпты орнынан сол организмнің басқа жеріне қондырылады.
Гомотрансплантацияда бір түлікке жататын малдың безі бір организмнен екінші организмге кондырылады.
Ал, гетеротрансплантацияда бір түлік малының безі екінші түлік өкіліне қондырылады.
4)  Организмді қосарлау, немесе парабиоз.
Арнаулы операция жасап, бір түрге жататын екі организмнің қан тамырын жалғастыра тігу арқылы ортақ қан айналым жүйесі қалыптастырылады.
5)     Ішкі секреция бездері сығындысын немесе гормондар егу.
Бұл әдіспен жасанды түрде бездің гиперфункциясы тудырылады.
6)     Радиоактивті изотоптар қолдану арқылы гормондардың түзілу құпиясын, олардың организмде таралуын, езгерістерін, бөліну жолдарын анықтайды.
7)     Радиоавтография әдісі.
Организмге молекуласында радиоактивті атомы бар гормон егіліп, белгілі бір мерзім өткен соң оның ұлпасынан тілім алады да, одан жұқа қиынды дайындайды.
Осыдан кейін қиындыны радиоактивті сәулеге сезімтал фотографиялық эмульсияға салады.
Өңделген пленкада гормон шоғырланған жерде қара дақ байқалады.
8)	Гормондарды химиялық және биологиялық әдістермен анықтау әдісі де практикада кең қолданылады.
Ішкі секреция, немесе эндокриндік, бездер деп өздері түзген биологиялық белсенді заттарды тікелей қанға немссе сөлге (лимфаға) бөлетін, бездік құрылымы бар органдарды айтады.
Грек тілінен аударғанда «эндон» деген сөз — ішкі, «крино»— бөлемін деген мағына береді.
Ішкі секреция бездерінің шығару өзектері болмайды, оларда пайда болған заттарды гормондар (грек тілінен аударғанда гормон қозғаймын деген сөз) деп атайды.Эндокриндік бездер қызмет ерекшеліктеріне қарай екі топқа бөлінеді:1) тек эндокриндік қызмет атқаратын бездер.
Оларға қалқанша, қалқанша серік бездері, гипофиз, бүйрек үсті бездері, серік (плацента), эпифиз және тимус жатады.2) аралас қызмет атқаратын бездер.
Бұл топқа ұйқы безі мен жыныс бездері жатады.Ішкі секрециялық бездерді топографиялық орналасу жағдайы мен табиғатына қарай бес топқа бөлуге болады.
 1.
Нейрогенді бездер тобына гипофиз бен эпифиз жатады.2.
Бронхиогенді бездер тобына табиғаты жағынан ұрықтың желбезек аппараты мен жұтқыншақ қабырғасынан дамитын қалқанша, қалқанша серік бездер мен айыршық без (тимус) жатады.3.
Хромофинді бездер тобына бүйрек үсті безі жатады.4— топқа үйқы безінің аралық бөлігі жатады.5— топқа жыныс бездерінің эндокриндік бөлігі жатады.Ішкі секреция бездеріне секреторлық құрылым тән.
Олардың мөлшері үлкен болмайды, бірақ қанмен мол жабдықталады.
Безде қан тамырлары орасан көп капиллярлар торын құрайды.
Сондықтан без бөлген өнімдер қанға тез сіңеді..