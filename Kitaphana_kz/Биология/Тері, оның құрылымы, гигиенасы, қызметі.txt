Терінің маңызы.
Тері – біздің денеміздің сыртқы жабыны.
Ол мықты, серпімді болады.
Бұл адамның жеңіл және еркін қозғалуына мүмкіндік береді.
Тері адамның ішкі мүшелерін сыртқы соққыдан қорғайды және судың мөлшерін белгілі бір көлемде сақтайды.
Таза және ауруға шалдықпаған тері организмге әр түрлі микробтардың енуіне жол бермейді.
Тері жүйке талшықтарының ұштарымен торланған.
Сондықтан біз ыстықтың, суықтың әсерін, сипау және ауру сезімдерін қабылдап, өзімізді күюден, үсуден, жарақаттанудан қорғай аламыз.
Тері организмнің ысып немесе суып кетуіне және дененің қызуын сақтауға қатысады.
Организмдегі зиянды заттар, мөлшерден артық тұздар тepi арқылы (термен) бөлініп отырады.
Tepi газдардың алмасуына қатысады, оттекті ciңipiп, көмірқышқыл газын бөледі.
Tepi — сезім мүшесі.Терінің құрылысы.
Tepi үш қабаттан: сыртқы, ішкі жене шел қабатынан тұрады Терінің сыртқы қабаты эпителий ұлпасынан құралады.
Ycтiңгi қабат өлі клеткалардан тұрады.
Олар теріні қатты бөлшектердің, газдардың, сұйықтықтардың әсерінен сақтайды.
Ескірген, өлі клетка орнына жаңа клеткалар ауысып келіп отырады.
Бұл жаңа жас клеткаларда бояғыш заттар болады.
Олар терінің түсін және организмді күн сәулесінен қорғайды.
Адам организміндегі бояғыш заттар күн сәулесінің әсерінен пайда болады.Терінің құрылысы: 1 — жанасқы денешік, 2 — жүйкенің бос ұшы, 3 — тақташалы денешік, 4 — Tepi түгі, 5 — терінің үстінгі қабаты, эпидермис, 6 — нағыз тepi қабаты, 7 — май безі, 8 — түк ұясы, 9 — терідегі тамырлар, 10 — дәнекер ұлпасы, 11 — тер безі, 12 — шелдегі май ұлпасыТерінің iшкi қабаты дәнекер ұлпасынан тұрады.
Ол үстіңгі қабаттан әлдеқайда қалыңырақ болады және тepiгe серпімділік қасиет береді.
Терінің бұл қабаты қан тамырларымен және жүйке талшықтарының таралған ұштарымен торланған.
Мұнда май және тер шығаратын бездер шаштың түбінде болады.Тер бездері тер бөледі.
Денеден тер бөлінгенде — адам салқынды сезеді.
Бұл денені ысып кетуден сақтайды.
Терідегі май бездері май бөледі.
Tepi майы шашты және терінің үстін майлайды, теріге жұмсақтық және серпімділік қасиет береді.Шаш және тырнақ- бұлар терінің мүйізделген құрамы.
Шаш денені жауып тұрады.
Теріде шаштың түбi болады.
Оның түбіне қан тамырлары, жүйке талшықтарының ұшы мен бұлшық ет талшықтары ұштасып жатады.
Шаштың түсі ондағы бояғыш заттарға байланысты.
Бояғыш заттардың ыдырауынан шаш ағарады.Тырнақ саусақ басын закымданудан қорғайды.Терінің астында май торлары бар.
Ол — терінің ең терең жатқан қабаты.
Май торлары iшкi мүшелерді жауып тұрады және оларды әр түрлі зақымданудан және организмді салқындаудан сақтайды, сондай-ақ энергия қоры болып табылады.Шаш және оның гигиенасы.
Адам денесінің алақан, саусақ, ерін және табаннан басқа жерлерін түк басып тұрады.
Денеге үш түрлі түк өседі: ұзын түк — шаш басты күннен және суықтан сақтайды, қайратты түк — мұрт, сақал және танауда, кұлақтың сыртқы дыбыс өткізу жолында, "ал жұмсак түктер дененің қалған жерлерінде өседі.
Шаштың түбі тepi қабатындағы шаш ұясында болады.
Адамның басында шамамен 100 мыңнан (сары адамда 80 мың) астам шаш түбі кездеседі.Шаш — нәруызды заттан, кератиннен, күкірт және азоттан кұралады.
Шаштың түci оның түбіндегі бояғыш кератинге байланысты.
Күніне 100 шашқа дейін түсіп, оның орнына 100 шаш өceдi.
Бастағы шаш 2—4 жылда, кipпiк 4—5 айда ауысып отырады.
Денсаулығы дұрыс адамның шашы орта шамамен, айына 1 см өседі.
Шаштың өcyi, сақталуы, оның түcyi организмнің күшіне, зат алмасуға, жүйке жүйесі мен iшкi секреция бездерінің қызметіне тікелей байланысты.
Шаштың жылтырлығы мен майысқақтығы май безінен бөлінетін химиялық құрамға сәйкес өзгереді.Шаштың гигиеналық жағдайы организмнің жалпы күтіміне байланысты.
Ол үшін еңбек пен демалысты дұрыс ұйымдастырып, қуатты тамақтанып, дене шынықтырумен шұғылданудың маңызы өте зор.
Шашты уақытында май және шаң-тозаңнан, қайызғақтан тазартып, жуып-күту қажет.
Судың сапасы да шашқа көп әсер етеді.
Оның кермектігінің (құрамындағы кальций, магний, тeмip тұздары) адам терісіне және шашына қолайсыз әсер етуден құрғап, қайызғақ түседі.
Кермек су шашты жіңішкертіп, үзілгіш етеді.Сондықтан мұндай суды жұмсарту үшін оны бip сағат қайнатады немесе 5 л суға 2—3 шай қасық ас содасын қосады.
Шашты орамалмен құрғатады.
Су шашты желмен кептіруге болмайды.
Ұзын шашты ұшынан бастап, ал қысқа шашты түбінен бастап сирек тісті тарақпен тарау керек.
Шашты қатты тартып, бұрап өру оның қанайналымын нашарлатады, түсуіне, селдіреуіне әсер етеді.
Сол сияқты үнемі тар және ауыр бас киім кию де зиян.
Бас киімсіз ыстық күннің көзінде және суықта жүруге болмайды.
Шашты химиялық әдіспен бояп, бұйралау да шаштың өсуін нашарлатады.
Шашты күтпесе — кұрғап, өңі кетіп, қайызғак басады, ал майлы шаш — ұйыса береді.Шашты аптасына бip рет жуып, тазартады.
Адам өзінің тepiciнe қарай сабын мен сұйық сабынды таңдап қолдануы қажет.
Ол үшін шаштың қандай (құрғақ, майлы) екенін білу керек.
Шаштың өcyi үшін, бастың тepiciн уқалау пайдалы.
Шашты дер кезінде шаштаразға алдырып немесе сәнді қиғызып жүру сыпайылықтың, мәдениеттіліктің белгісі болып саналады.Шашты жаңбыр және қар суымен жууға болмайды, ceбeбi олардың құрамында ауаның ластануына байланысты шаң-тозаң, түрлі қышқылдар болады.Тырнақты апта сайын немесе екі аптада бip рет алып отыру керек.
Мұны моншаға түскеннен соң жасаған қолайлы.
Өйткені тырнақ; жұмсарып, алуға ыңғайлы болады.
Тырнақты кeмipyгe болмайды.
Мұндай әдет зиянды, өйткені тырнақ дұрыс өспейді және организмге алуан түрлі микробтар ұялағыш болады.Кейде тepi бетінде мең деп аталатын қара, қызыл түйінді өсінділер болады, сондай-ақ қол сыртында, бетте секпіл де кездеседі.
Бұлардың біразы тұқым қуаласа, енді бipi зат алмасудың бұзылуынан болады.
Кейбір адамдардың денесінде түсі өзгерген тepi бөлігі — қал және бөрткен тәрізді мең болады; сондай-ақ аяқ пен қолда мүйізденген өсінді — сүйел кездеседі.Жылу реттеудегі терінің маңызы.
Tepi — жылу реттейтін мүше.
Адам денесінің қызуы бip қалыпты, тұрақты болады.
Жылдың бар маусымында, адам тыныққанда немесе жұмыс істегенде дененің қызуы +37°С-тан аспайды.
Адам организмінде жылу үнемі өндіріледі, ал оның артық мөлшері тepi арқылы және адам тыныс шығарғанда сыртқы ортаға бөлініп отырады.
Организмде жылу өндірілуі мен оның бөлінуі тепе-теңдікте болады.
Егер мұндай тепе-теңдік жойылса, онда организм ысып,жойған болар еді.Жылудың бөлінуі адамның тіршілік ету жағдайына байланысты.Ауаның температурасы жоғарылағанда — қан тамырларының қабырғасы кеңейеді, соның нәтижесінде организмнің шеткі аймақ-тарына қанның ағымы көбейеді де, өзіндегі жылудың артық мөлшерін сыртқа бөледі.
Егер ауаның ылғалдылығы жоғарыласа, онда жылудың бөлінуне кедергі туады.
Мысалы, мұндай жағдай адамның ыстық, құрғақ климат жағдайынан ылғалдылығы жоғары (өне бойы нөсерлеп жаңбыр жауатын тропикалык аймақ) климат жағдайына барғанда байқалады.
Бұл қанайналым, жүрек, тыныс мүшелеріне шамадан тыс ауыртпалық салады, денсаулыққа әсер етеді.Суық ауа райы күндері қан тамырлары тарылып, жылуды iшкі мүшелер  қызметіне сақтайды.
Тер өте аз мөлшерде ғана бөлінеді.Егер ыстық күндері дене еңбегімен шұғылданса, онда тер көп бөлінеді.
Дененің үстінен су буланғанда оған организмнің артық жылуы жұмсалады да, температурасы тұрақты деңгейде сақталады.
Өте ыстық климат жағдайында бip тәулікте организмнен 12 литрге дейін тер бөлінуі мүмкін.
Көп терлегенде жүрек және қан тамырларына күш түседі.
Сонымен бipгe тердің құрамымен организмдегі маңызды тұздар кеп бөлініп, оның қызметіне тepic әсерін тигізуі мүмкін.Теріде болатын аурулар.
Күбіртке — саусақтағы тырнақ көбесінің ipіңдeп қабынуы.
Бұл көбінесе жарақаттан болады.
Жұмыс үстінде жараланған саусаққа (тырнақ көбінесе) микроб түсіп, оны іріңдетеді, iрiң солқылдатып, қатты ауырады.
Күбірткіге тepi немесе ұлпалар, тіпті сүйек пен буын да шалдығады.
Адам тырнақ алғанда етін жарақаттап алуы мүмкін.
Оған микроб енсе, асқынады да, қызарып, іріңдей бастайды.
2—3 күн ішінде саусақ қатты iceді, адамның қызуы көтеріліп, тоңып, қалтырайды, басы ауырады.
Саусақ ipің асқынғанда — тамыр қуалайды, қолтық бeзi шошиды.
Ал микроб қанға өтіп, организмге жайылса, адам өмipiнe қayiпті ауру басталады.
Сондықтан жұмыс істегенде, қауіпсіздік ережелерін сақтап, колдың терісі сыдырылғанда, пышақ кескенде, дереу, йод, бриллиант көгін жағып, таза дәкемен байлап қойған жөн.
Күбіртке шыққанда, күн сайын саусақты 10—15 минут жылы суға малып, дәрі жағып, жылы орап таңып, дәрігерге көріну кepeк.Күйік ыстықтан, қайнаған су мен қызған темірден, оттан жене химиялық заттардан (қышқыл, ciлтi, улы заттар жене т.б.) болады.
Tepi қызарып күйеді, қол тигізбей ауырады, қызарған тepi күлдіреп, ішіне су толады;.
Ашып ауырады.
Содан кейін терінің кейбір жері сыдырылады, сөйтіп, күйген жер жансызданып, қараяды.Алғашқы жәрдем: химиялық заттар күйдірсе, күйген жерді салқын сумен жуу керек.
Егер денені қышқыл күйдірсе, ас содасы ерітндісімен, ал сілтi күйдірсе, онда сірке қышқылының ерітіндісімен    жуады.Содан кейін зардап шеккен адамды ауруханаға жеткізеді.Ycy— терінің аяздан, үскipiк суық желден үciккe шалдығуы.
Ycy де күйік тәрізді сыртқы әсерден болады.
Негізінен, үсікке адам денесінің ашык жерлері шалдығады.
Көбіне адамның беті үсиді.
Кейде киім жұқа немесе аяқ киім тар болса, онда аяқ-қолың басы (саусақтар) үсиді.
Суыққа тоңған жер алдымен қызарады.
Одан кейін бозарып, домбығады.
Бipтіндеп жаны кете бастайды да, соңынан қараяды.
Қатты күйген және үciгeн тepiні  емдеу өте қиын.Tepiнің әр түрлі жағдайлардың әсерінен пайда бо-латын толып жатқан аурулары бар.
Tepi ауруларын зерттейтін ғылым дерматология (грекше dermatos — Tepi және logos — сөз,ілім), ал емші дәрігер дерматолог деп аталады.Терінің әр қабатында орналасқан рецепторлар суықты, ыстықты, қысымды, т.б.
сезеді.
Жанасқы денешік қолдың саусақтарында, алақанда, табанда, ерінде, тілде бо¬лады.
Оның iшкi құрылымы өте күрделі.
Тақташалы денешік дененің терісінің тереңінде орналасқан.
Негізінен сіңірде, шажырқайда (брыжейка) болады.
Ол дірілдеуді, теңселуді және қысымды сезетін рецептор.
Жүйкенің бос жатқан тармақтарының ұщы да өте сезімтал.
Негізінен сипап сезуді, жылуды, суықты және ауырсынуды сезетін төрт рецептор терінің рецепторлары болып   саналады.
Tepiгe әр түрлі қоздырғыш әсерлер тигенде, олар қозуға тусіп, қорғаныш қызметін атқарады..