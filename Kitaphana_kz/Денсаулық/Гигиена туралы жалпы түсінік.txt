Гигиена грек сөзі - Gugieinos – емдеу, денсаулық әкеледі деген мағына береді, профилактика деген ұғым.
Адам ағзасына айналаны қоршаған сыртқы орта факторлары мен әлеуметтік жағдайларының тигізетін әсерін зерттейтін медициналық ғылым.
Медицина ғылымдарының өте көрнекті салаларының бірі.
Медициналық оқу орындарында санитарлық-гигиеналық факультеттері мен кафедралар бар.
Арнаулы түрде маман дәрігерлер – гигиенистер дайындалады.
	Гигиена - аурулардың алдын алуға және денсаулық сақтауды қорғайды.
Денсаулыққа зиян келтіретін азық түрлерін жойып жіберуге гигиенистер ат салысады.
Денсаулыққа зиян келтіретін факторлардың болмауын гигиена ғылымы қатаң бақылау жасап отырады.
Адамдардың айналасын қоршаған сыртқы ортаның факторларын негізге ала отырып, гигиенистер адамзат баласының тіршілігі мен еңбегіне ыңғайлы жағдайлар жасауға адамзат баласын аурулардан айықтыруға, дерттер мен өлік көрсеткіштерін төмендетуге тіршілік өмірді ұзартуға, еңбекке деген қабілеттілікті көтеруге және т.б.
биологиялық жағдайларды жақсартуға бағытталған ғылым.
Практикада қолданатын нақтылы тәсілдері болады.
Осының бәрі адамның денсаулығын арттыруға қолданылады.

	Сонымен гигиена ғылымының негізгі көздеген мақсаты -  адамдардың айналасын қоршаған сыртқы орта факторларын сауықтыру арқылы бірінші денсаулық сақтаудың профилактикасын өткізу.
Бір сөзбен айтқанда адамзат баласына залал келтіретін факторлардан адамзат баласын қорғау.
Жалпы гигиена, еңбек гигиенасы, оқушы жастар гигиенасы, тағам гигиенасы, әйелдер гигиенасы болып бірнешеге бөлінеді.
Әркімнің өздерінің алдына қойған мақсаттары бар.

	Дәрігер-гигиенистер, санитарлар айналаны қоршаған сыртқы ортаның адамдар өмірі мен жұмыс жағдайларының келеңсіз тұстарының алдын алатын ескертпе көріністеріндей күн сайын болатын санитарлық-гигиеналық бақылау жүргізіп, әрбір кездескен қолайсыз жағдайлардың жолына тосқауыл қойып отырады.
Жұқпалы ауруларды таратпай алдын алу мақсаттарымен қаптап кететін жұқпалы дерттерге қарсы медициналық әдістер мен шараларды кең көлемде қолданады.
Алдыңғы қатардағы шараларды іс жүзіне асырып эпидемияға қарсы күресті үдете түседі.
Ауа райының өзгешелігін, микроклиматтың біркелкі еместігін, судағы ауру тарататын микробтардың санын анықтап, биологиялық ерекшеліктерін ескеріп, ауадағы шаң-тозаңдардағы микробтарды біліп, қала ішіндегі түтіннің құрамын анықтап, олармен биологиялық және химиялық күрес жүргізудің жолдарын белгілеп береді.

	Қай саладағы дәрігерлер қызметінде болмасын профилактикалық іс-әрекет жасап, көзге көріне түседі.
Оларды жасау үшін терең ой, жүйрік ақыл керек.
Адамзат баласының табиғи және әлеуметтік-экономикалық, саяси факторлардың әсерімен қалыптасады.
Биосфералық факторларға жататындар: атмосфералық ауа, су, жер, космостық факторлар, әлеуметтік факторларға еңбек және оқу жағдайлары, тамақ, киім-кешек, төсек орын жағдайы және т.б.
жатады.
Бұл факторлар қолайсыз болғанда зиянды дағдылар дамып кетеді.
Арақ - шарап ішу,  темекі шегу, наркотикалық заттар мен әурелену, токсикоманиямен айналысу ерекше етек алады.

	Дене тазалығы дегеніміз – алдымен тері күтімі.
Терінің дұрыс күтімі ағзаның қалыпты қызмет атқаруына әсер етеді.
Тері алуан түрлі физиологиялық - биологиялық функцияны орындайды.
Терінің құрылысы өте күрделі.

Жұмыс жасап, күнделікті тұрмысты шаруамен айналысқан шақта адам терісін кір шалады.
Адам терлесе кір теріге жабысып қалып, терінің тыныс алуын қиындатады.
Өйткені тері бездері бітеліп қалады.
Осыдан барып теріде өтетін физиологиялық - биохимиялық үрдістердің қызметі мүлдем бұзылады.
Бітелген май бездеріне жұқпалы ауру тарататын микробтардың енуі фолликулитті туындатады.
Микробтар әсерінен терінің бетіндегі органикалық заттар ыдырап, жағымсыз иісті май қышқылы бөлінеді және тері қабынуы – дерматит дерті дамиды.
Басқадай іріңді тері аурулары пайда болады.
Тәуліктік тері гигиенасы үшін неше түрлі тәсілдер қолданады.
Олардың ішінде теріні тазалықта ұстау үшін денені иісі жақсы сабынмен сабындап жуу керек.
Оны дағдыға айналдырған жөн.
Аптасына бір рет моншаға барып жуыну, душқа шайыну керек.
Ал, жиірек кір шалатын бет, қол, мойын қосымша күтім жасауды қажет етеді.
Қол кірлегенде оның терісінде неше түрлі жұқпалы ауру тарататын микробтар көбейеді.
Ішек – қарын инфекциясы күрт инвазиясы, гепатит вирустары жиналады.
Жұқпалы дерттердің таралуына қол кірінің қаншалықты рөл атқаратыны көптеген адамдарға белгілі.

Қолдағы барлық бактериялардың  90 %  тырнақ астында жиналады және оларды тек арнаулы щеткамен ғана тазартуға болады.
Қол жуатын жерде кішкентай щетка тұруы пайдалы.
Бет пен мойынды таңертең және ұйықтар алдында тазартып жуып отырған үлкен нәтиже беретінін айтпай кетуге болмайды.
Адамның терісі құрғақ немесе майлы, ылғалды болып келеді.
Ал, егер тері құрғақ болса, онда балалар сабыны деп аталатын сабынды, ланолині бар сабындарды да пайдаланған да тері онша құрғамай қалыпты жағдайда тұрады.
Аяқты аптасына кемінде бір рет, әсіресе жаз айларында күнде жуып тұруды дәрігерлер ұсынады.
Аяқ терлейтін болса, түнге қарай терден құтылу үшін суық сумен аяқты жуып, табанды, саусақ арасын аптасына екі рет 5% формалин ерітіндісі сіңген мақтамен сүрту керек.
Қол, қолтық асты және дененің басқа бір бөліктері терлесе, дезодарант қолдану керек.
Орыс буламысы, фин саунасы, жапон офуросы, сэнтосы ағзаға өте пайдалы.
Моншаға түскеннен кейін адам өте жақсы дем алып сергіп қалады, жақсы  ұйықтайды.
Жұмысқа деген ынта жігері арта түседі.
Монша гигиенаны жақсы өткізеді.
Денені сауықтырады.
Сібірде тұратын орыс халқы моншаға түсіп, ал буда отырғанда қайың, емен жапырақтарынан жасалған сыпыртқылармен сабаланып, содан кейін  моншадан жүгіріп шығып қалың қарға аунайды.
Сонда дене жақсы шынығып, денсаулық артады.

Шаш күтімі.
Адамның шашы ерекше жаралған табиғат көрінісі.
Адамның сұлулығы шашқа байланысты.
Әсіресе әйел адамдардың байлығы мен сұлулығы, олардың шашы.
Ешқандай зергерлік заттар адам шашын айырбастай алмайды.
Сондықтан да шаш өте ұқыпты түрде күтуді қажет етеді.
Шаш қорғаныс рөлін атқарады.

Адам шашы бірнеше жыл бойы өсуін тоқтатпайды.
Әйел адамдардың күніне 50 тал шашы түсіп, 50 тал шашы өсіп шығып отырады.
Адам басындағы шаштың саны әр адамда әр қилы болады.
Орта есеппен алғанда адам басында   140 000 тал шаш болады.
Қара түсті шаш баста 100 000-дай.
Шаштың жақсы өсуі үшін оны үнемі жақсы күтіп, май жағып отыру қажет.
Крем жағып қойғанда дұрыс.
Ол шашты қоректік затпен қамтамасыз етеді.
Шашты жиі-жиі жуып отырудың қажеті жоқ.
Шашқа ауру пайда болады.
Ұзын құрғақ шашты 3 апта сайын жуған дұрыс.
Ұзын майлы шашты 7-14 күн өткеннен кейін жуған жөн.
Қысқа шашты 7-14 күн өткеннен кейін жуып отырған дұрыс.
Шашты жылы суға жуып, белгілі бір шампуньді пайдаланыңдар.
Шашты сабынмен жуудың қажеті жоқ.
Шаштың түсі өзгеріп, жарқырап жайнамайды.
Сондықтан да шампуньмен жуған дұрыс.
Ұзын шашты өте ұқыптылықпен жуып, шашты тарап отыру керек.
Майлы шашты сабынды спиртпен немесе калийі көп көк сабынды спиртпен жуған дұрыс.
Ол көк сабын шашты дезинфекциялап, шаштың майын бірден кетіріп жібереді.
Шампуньмен жуғаннан кейін  шашты бірнеше рет сумен мұқият шайып, шампунның микробтарын түгелімен кептіріңдер.
Шаштарыңыз жарқырап тұру үшін 1 литр суға асханалық қасықпен 2 қасық  8%-ті сірке қышқылын қосып, шашты шайыңдар.
Содан кейін шаштарыңды тарақпен тараңдар.
Тарақтың жүзі өткір болмағаны дұрыс.
Әдетте ең жақсы тарақ капроннан жасалынады.
Тарақты ыстық сумен сабындап жуып, оны таза ұстаған жөн.
Әрбір адамның өзінің тарағы болуы тиіс.

Тырнақтың күтімі.
Аяқ және қол саусақтарының тырнақтарын өсірмей үнемі  алып тастаған жөн.
Кейбір кездерде газет-журналдарда жасанды тырнақ өсіреміз деген хабарландыру жүреді.
Тырнақ қандай жағдайда болмасын күтімді қажет етеді.
Тырнақ алу гигиенаның ең бір басты міндеті.
Бір аптада тырнақ      0,5 мм өседі.
Жаз айларында тырнақ қыс айларына қарағанда тез өседі.
Сондықтан да апта сайын тырнақты алып отыру керек.
Ұзын болып өскен тырнақтың астына ауру тарататын микробтар көп шоғырланады.
Ондай тырнақ денсаулықты нығайтпайды.
Тіпті микроскопиялық саңырауқұлақтар өсуі сөзсіз.
Үлкен тырнақ өте сынғыш келеді.

Тіс және ауыз гигиенасы.
Адамның тісі оның негізгі мәшинесі.
Өйткені қандай тамақ болсын тіспен шайнап жейді.
Тісі жоқ адамның сөзі дұрыс болмайды.
Тіс адамның бет әлпетінің сұлулығын қамтамасыз етеді.
Тісі түсіп қалу, тісті ауыз қуысының гигиенасын сақтамағандықтан болады.
Сондықтан да тіс пен ауыз қуысын ерекше күтімге алған жөн.
Тіс және ауыз қуысы күтіміне мына төмендегілер жатады:
1.
Белгілі бір дағды бойынша тіс ысқышты пайдаланып, тісті үнемі тазартып отырған жөн.
Тіс щеткасының пайдалануға қолайлы болғаны дұрыс.
Синтетикалық материалдардан жасалған щеткаларды 3-4 айда ауыстырып отырыңдар; 
2.
 Қызыл иікті де қолмен ысқылап, ерінбей массажды үнемі жасап отырған дұрыс;
3.
Тісті төменнен жоғары немесе керісінше тіс тазалаған жөн.
Тіс тазалау мерзімі 3-4 минуттан аспауы керек.

4.
Тіс тәулігіне екі рет тазартылуы тиіс (таңертең және ұйықтар алдында).
Ауыздан жағымсыз иістер шығып тұруы мүмкін.
Оны кетіру үшін марганцовканың оның әлсіз ерітіндісімен шайған жақсы нәтиже береді;
5.
Тіс щеткаларын сабындап таза сумен мұқият түрде жуып, спиртпен дезинфекциялаған жаман болмайды.

Тіс пасталары және ұнтақтары құрамына гигиеналық, сондай-ақ арнайы, қосымша бөлек биологиялық – физиологиялық  белсенді заттар енгізіледі  (тұздар – фермениттер – биологиялық катализаторлар, микроэлементтер – Mn, Cu, Fe, Co, Zi, Ti және фтор,  кальций – хлорофилл – жасыл пигмент, өсімдік жапырақтарынан өндіріледі).
Олар тіс тканьдеріне, қызыл иекке, кілегейлі қабыққа және ауыз қуысына жағымды терапиялық әсер етуге есептелген ем - домдық – профилактикалық көптеген тіс пасталары шығарылады.

6.
 Тісті тазартқаннан кейін ауызды эликсирмен шайыңдар.
Міне тіс күтімі осындай деңгейде жүру керек.

 Киім – кешек және аяқ киім тазалығы.
Адамның барлық денесі, киім – кешегі,  аяқ киімі өте келісімді болуы тиіс.
Алдымен аяқ киімге көңіл бөлу қажет.
Аяқ киімнің әдемі жаңа, киюге өте қолайлы болып, аяқты қыспау керек.
Биік өкшелі аяқ киімді киюдің қажеті жоқ.
Сол сияқты кроссовкаларды  жалпы киюге болмайды.
Ол аяқты бұзады, бірнеше аяқ дерттерін аяққа туғызады.
Өйткені барлық кроссовкалар синтетикалық материалдан жасалады.
Киім жыл мезгіліне және ауа райына сай киілуі керек.
Әсіресе балалардың киіміне ерекше көңіл аударған жөн.
Тар киім киген қыздардың денесінде «Джинсовый   дерматит» деген дерт үнемі тар джинсы киіп жүргендіктен пайда болады.
Жұмыс киімдері өте кең болуы керек.
Жұмыс киімі мақтадан тігілген болу керек.
Синтетикалық киімді жазды күні киюдің қажеті жоқ.
Өйткені адам денесінің терлегенде киімге тер сіңбей жұқпалы ауру тарататын микробтардың ұясына айналуы мүмкін.

Қалыпты климатты аймақ тұрғындары ультра күлгін сәуле жетіспегендіктен олардың көк, жасыл, ақ, сирен түсті киімдерді кигені дұрыс.
Олар денеге ультра күлгін сәулелерді мол түсіреді.
Ал, жаз айларында раушан түсті ақ киімдерді киген дұрыс.
Синтетикалық киімдерді салқын түскен кездерде киюге болады.
Белді жалпақ белбеулермен байлап алған дұрыс емес.
Бауыр, асқазан және бүйрек ауруларын туғызуы мүмкін..