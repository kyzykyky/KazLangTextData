Ақжол Нұсқабекұлы Мейірбеков   (1950 жылы 7 шілдеде Түркістан облысы Арыс қаласында туған) — Дос-Мұқасан ансамбльінің әншісі
Қазақстанның еңбек сіңірген әртісі (1994)
Ерен еңбегі үшін медалінің иегері (2005).Ақжол Нұсқабекұлы 1950 жылы 7 шілдеде Оңтүстік Қазақстан облысы Арыс қаласында дүниеге келген.Әкесі - Нұсқабек.Анасы - Айша.Шымкент қаласындағы Қ.Сыпатаев атындағы орта мектептің түлегі.Мектептен соң Өзбекстанның Наманған қаласында Музыка училищесін бітірген.Ташкент ауыл шаруашылығы институтын бітірген (мамандығы аграном).Еңбек жолы1978 жылы әйгілі «Досмұқасан» ансамбльіне қабылданған.1979 жылдан Қазақконцерт өнер бірлестігінің құрамында.1978 - 1985 жылдары «Дос-Мұқасан» ансамбльінің құрамында әнші болды.1985 - 1994 жылдары Алматы облыстық филармониясының «Арқас», «Сазген», «Адырна» ансамбльдерінде ән салды.1994 - 1996 жылдары «Гүлдер» ансамбльінің көркемдік жетекшісі әрі директоры болды.2001 жылы «Ақжол» ән-театрын құрды.2010 жылдан қайтадан «Досмұқасан» ансамбльінің әншісі.ШығармашылығыАқжол Мейірбеков 1972 жылы Мәскеуде өткен Бүкілодақтық «Алло, біз таланттарды іздейміз» атты ән байқауында халық әні "Айгөлек" әнімен гран-при жүлдесін ұтып алған.Көптеген шетелдер мен Қазақстанның барлық қалалары мен аудандарында гастрольдік сапарлармен болған.«Досмұқасан» ансамбльінің құрамында жүріп, "Назқоңыр”, “Ахау бикем”, “Он алты қыз”, “Сұлу қыз”, “Құдаша”, “Ауылың сенің іргелі” халық композиторларының (Естай, Ақан сері, Мариям Жагорқызы, т.б.) әндері және қазіргі қазақ композиторларының әндерін орындады.Жеке шығармашылығында Кеңес Дүйсекеевтің "Іңкәр жүрек", "Туған жер", "Асыл жарым", "Махаббатым жүрегім", Н.Сәрсенбаевтың "Қиялдағы елес", Қ.Шілдебаевтың "Кешір мені", Ж.Кеңесовтың "Апа сен қартаймасың", Ә.Ботақаевтың "Пай пай қайран жастық шақ" және т.б көптеген әндері халыққа кеңінен тараған.Қосымша ақпараттарАқжол Мейірбеков үш рет Мекке-Мединеге қажылық сапарға барып қайтқан.Марапаттары1972 жылы Мәскеуде өткен Бүкілодақтық «Алло, біз таланттарды іздейміз» атты ән байқауында халық әні "Айгөлек" әнімен гран-при жүлдесін ұтып алған.1994 жылы "Қазақстан Республикасының Еңбек сіңірген артисі" құрметті атағы берілді.2005 жылы "Ерен еңбегі үшін медалі" мен марапатталған.2011 жылы Елбасының жарлығымен "Құрмет ордені" мен марапатталған.Руханият университетінің құрметті профессоры.Алтын жүрек сыйлығының иегері.ОтбасыҮйленген
жары - Шарипа.2 ұл, 1 қыз баласы бар