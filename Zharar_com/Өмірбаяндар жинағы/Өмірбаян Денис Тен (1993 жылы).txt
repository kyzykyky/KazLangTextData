Денис ТенОлимпиада ойындарының болашақ жеңімпазы 1993 жылы Алматы қаласында дүниеге келген
Ол Кореядағы әйгілі генералдың ұрпағы болғандықтан, көшбасшы және батыл болу маңдайына жазылған десе де болады
Анасы - кәріс, әкесі - еврей, отбасында екі бала бар
Мәнерлеп сырғанаушы "Біздің отбасымызда біреуіміз - спортшы, екіншіміз - өте ақылдымыз
Кімнің кім екенін біліп тұрған шығарсыздар" деп жиі әзілдейтін.Ата-анасы баласының бойындағы жан-жақтылықты ерте жасынан байқайды
Денис бір уақытта спорттың бірнеше түрімен қатар айналысып, би билеп, ән айтып, сурет салған
Арасында күшін теннис, акробатика және жүзуге бағыттап көреді
Каратэ және тхэквондомен де айналысады
Музыка мектебінде 5 сынып оқып, фортепианода ойнап, хорда ән айтты
Бірақ кейін бұлардың барлығын конькиге алмастырды.2002 жылы ол Кореядан отанына халықаралық хор ойындарынан күміс медаль алып келді
Бірақ әрі қарай спорт пен музыканы қатар алып жүре алмайтынын түсініп, мәнерлеп сырғанауды қолға алады
2003 жылы 10 жасар қазақстандық мәнерлеп сырғанаушы танымал жаттықтырушы Елена Буянованың көзіне түсіп, Мәскеуге келіп жаттығуға шақырылды.Араға 7 жыл салып Денис Теннің өмірі түбегейлі өзгереді
Ол халықаралық деңгейдегі мәнерлеп сырғанаушылардың жаттықтырушысы Фрэнк Кэрроллмен бірге жұмыс істейді
Спортшы Калифорнияға көшіп барып, Лос-Анджелес қаласында жаттығады.Тен күн-түн демей жаттыққанына қарамастан, оқуын да қатар алып жүреді
2014 жылы Қазақстандағы спорт және туризм академиясын үздік бітіріп, қызыл диплом алды
Денис мұнымен шектеліп қалмай, тағы да оқуға тапсырды
Ол мұнай саласында магистратураны тәмамдауды жоспарлаған болатын."Корейге қарағанда, қазақ екенімді ұқтым""Көпшілік үшін ерекше саналатын бұл күні не жазарымды білмей отырмын
Жазудың да қажеті бар ма екен? 25 жыл бұрын мен тура осы күні дүниеге келдім
Кейін анам мені түрлі үйірме мен секцияға берді
Мен бар болғаны махаббат пен қамқорлыққа бөлендім
Менің бойымда кәріс пен еврей ұлтының қаны ағып жатыр
Жалпы мен кіммін? Мен не істедім? Білмеймін
Бірақ осының барлығы менің бақытты болуыма септігін тигізді
Дәлірек айтсам, мен емес, менің кейіпкерім
25 жасымда әлемде басқа қырынан тани бастадым", - дейді Денис Тен өзі туралы.Сондай-ақ, ол сұхбаттарының бірінде корейге қарағанда өзінің қазақ екенін ұққанын айтты
Бұлай деп айтуына жарты жыл уақыт тарихи отанында тұрып көруі себеп болған екен.Денис Тен 12 жасында Қазақстан чемпионатында жасы үлкен мәнерлеп сырғанаушылармен сайысып, жеңіске жетеді
Алайда жасына байланысты халықаралық сайыстарға бармай қалады
Бір жылдан кейін Тенге бір саты жоғарылауға мүмкіндік туып, Нидерландыға аттанады
Жасөспірімдер арасындағы гран-приде 10-орынды иеленеді.Жеңіске оңай жеткен жоқ
Денис Тен екі маусым бойы кәсіби шеберлігін шыңдағанымен, жүлделі орындарды иеленбеді
Есесіне 2008 жылы Минскіде өткен гран-при кезеңінде үздік нәтиже көрсетті
Бұл жеңісі өз кезеңінде финалға өтіп, 5-орын алуына көмектесті.2008 жылы Тен Ресейдің астанасына мемлекеттің кубогына қатысу үшін барады
Мәнерлеп сырғанаушы IV кезеңде өнер көрсетіп, ресейлік әріптесі Владимир Успенскийдің алдын орап кетті.2008-2009 жылдар Денис Тен үшін аса табысты болды
Құрлықаралық чемпионатқа алғаш рет қатысып отырғанына қарамастан, 9-орыннан көрінді
Ал жасөспірімдер арасындағы чемпионатта 4-орын алды
Алайда басты жетістік қазақстандықты Лос-Анджелес қаласында күтіп тұрды
"Стэйплс" орталығындағы 18 мың көрермен Денис Тен мен оның әріптесі Эван Лайсачекке ғана тік тұрып қошемет көрсетті
15 жастағы Денис әлемдік біріншіліктегі ең жас спортшы атанды.2009 жылғы Лос-Анджелесте өткен әлем чемпионатының нәтижесі бойынша Денис Тен лидерлер ондығына кіріп, елі үшін Канаданың Ванкувер қаласында өтетін XXI қысқы олимпиадаға 2 жолдама ұтып алды.....