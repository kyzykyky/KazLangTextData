Ержан Сәлімгереев – жүзуден халықаралық дәрежедегі спорт шебері
Ол пара жүзуден әлемнің үздік спортшылардың қатарына кіреді
Әр жылдары өткен әлемдік жарыстарда Қазақстан қоржынына бірнеше медаль салған
Сәлімгереев осы жылы Джакарта қаласында өткен Азиада ойындарында қос алтын медальға қол жеткізді.Ержанның тағдыры 9 жасында күрт өзгерген
Ауылдағы достарымен асыр сап ойнап жүрген бала абайсызда тоқ сымына тартылып қалады да, бір қол, бір аяғынан айырылады
Сол ауыр күндері ата-анасы мен туыстары жанынан табылып, керемет қолдау көрсетеді.- Қазір ойласам, олардың демеуінсіз менің тауым шағылып, өмірден әлдеқашан түңіліп кетер едім..
Барлық жетістіктерім тек сол кісілердің арқасы деп білемін! – дейді, Ержан.Осыдан кейін, Ержан жарты жыл арбада отырады да, балдақпен жүруге көшеді
Бірде оған достары мүмкіндігі шектеулі жандардың спорт орталығына баруға кеңес береді
Осылайша, суда жүзе алатын тәжірибесі барын ескере отырып, ол осы спортқа ден қояды
Атыраудағы «Мұнайшы» стадионында орналасқан бассейнге барып, кәсіби спорттық жолындағы алғашқы қадамын жасаған еді
Күн-түн демей жаттыққан Ержан көп ұзамай-ақ жетістіктерге жете бастады
Алғашқы тырнақалды жеңісі 2015 жылы ҚР чемпионатында орын алды
2016 жылы Германия Кубогында алтыннан алқа тақты, ол өз көрсеткішін 32 секундқа дейін жақсарта алды
2017 жылы  Германияның ашық біріншілігінде қос алтынды олжалады
Бұл жеңісі сол жылы Мексикада өткен әлем чемпионатына жолдама әперген болатын
Мексикада да Ержан бәрінің алдын орап, мәреге бірінші жеткенмен, төрешілер фальстартта қателік болды деп, оның көрсеткішін жойып тастаған еді
Бірақ, барлық бейнеқайталауда оның ешқандай ереже бұзбағанын байқау қиын емес
Әділетсіздікке тап болса да, Ержан жасымай, әрі қарай шыныға береді
Соның нәтижесінде, осы жылы әлемнің ең үздік спортшыларын жинаған Әлем кубогында 100 метрде баттерфляй әдісімен жүзуде 1:21,61 нәтижесімен қарсылас шақ келтірмей чемпион атанды.– Токиа Олимпиадасынан алтынмен оралып, спорттық мансабымды аяқтағым келеді
Одан соң, басқа да қоғамға пайдасы бар істермен шұғылданамын, – дейді спортшы