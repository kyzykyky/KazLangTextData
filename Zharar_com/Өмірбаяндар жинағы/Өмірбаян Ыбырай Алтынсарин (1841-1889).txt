Ыбырай Алтынсарин 1841 жылы 20 қазанда қазіргі Қостанай облысының, Затобол ауданында туып, 1889 жылы 30 шілдеде қайтыс болған
  Әкесі Алтынсары ерте қайтыс болып, атасы Балғожаның бауырында өседі
Балғожа сөзге шешен, тілге ұста, би, өз ортасына белгілі, беделді адам болған
Алтынсарин сауатын мұсылманша ашып, ауылда молдадан хат таниды
1850 жылы Орынборда ашылған қазақ - орыс мектебіне түседі
Мектеп сабағы орыс, татар тілдерінде жүреді
Дегенмен ынталы да зерек Ыбырай мектепті  1857 жылы үздік бітіріп шығады
Мектепті бітіргеннен кейінгі екі жылында өз елінде тілмаш болып қызмет етеді
Алтынсарин Орынбордағы шекаралық комиссияға тілмаш болып орналасады
Шекаралық комиссияның төрағасы, профессор В.В
Григорьевтің кітапханасынан орыс, дүниежүзі әдебиетімен танысады
Өз заманындағы көркем шығармаларды оқиды
Әдебиет, саясат, ағарту туралы жазылған басылымдарды оқуға мүмкіндік алады
Орынбордағы әдеби, саяси, мәдени, рухани дүниелермен танысу Алтынсариннің ой - өрісінің өсуіне, өмірге көзқарасының қалыптасуына игі ықпал етеді
Алтынсарин өз халқын да білім нәрімен сусындатып, көкірек көзін ашуды мақсат етеді
1860 жылы Орал сыртындағы қазақтарға арналып 4 сыныптық бастауыш мектеп ашу туралы шешім шыққанда (Троицк, Торғай, Ырғыз, Қазалы қалаларында) өзі сұранып, Торғай мектебінде мұғалім болады
Торғай қаласында бірден мектеп ашу мүмкін болмай, іс көпке созылып кетеді
Алтынсарин ел ішінде оқудың мәнін түсіндіріп, халықтың білімге ықыласын ояту үшін алғашқы балаларды өз үйінде оқытады
Торғайдағы Ыбырай мектебі 1864 жылы қаңтарда ашылды
Бастапқыда он төрт бала қабылданады
Ыбырай Алтынсарин мектептегі оқу - тәрбие жұмысын мүлде жаңа үлгіде құрады
Сабақ ана тілінде - қазақ тілінде жүре тұрып, әр пән негіздерін үйретуді мақсат етеді
Ыбырай оқушыларының ғылым мен мәдениетті игеруіне, рухани бай азамат болып шығуына қызмет етеді
1876 жылы Ы.Алтынсарин Петербург, Қазан қалаларына барады
Орыстың мектеп, білім беру саласын зерттеп, орыс ағартушыларының  еңбектерін оқиды
Сол негізінде қазақ тілінде оқу құралдарын жасауды жоспарлайды
 Ы.Алтынсарин қазақ балаларына білім мен тәрбиенің негізгі көзі - оқулық деп қарап, мазмұны бала табиғатына жақын, тақырыбы таныс әрі қызықты кітап шығару керек деп түсінеді
1876 жылдан «Қазақ хрестоматиясын» жазуға кіріседі
Хрестоматия 1879 жылы Орынборда басылады
Ильминскийге жазған хатында: «Татар тілінде жазылған кітаптардан құтылу үшін, қазақ тілінде оқуға арналған бастауыш кітабымды кеше ғана бастадым », - деп жазады
«Мысалдарды енгізгім кемейді, өйткені қатаң тұрмыста өскен қазақтарға бұдан гөрі мәндірек әңгімелер болады
Мысалдарды қазақ балалары оқығысы келмейтінін, оқыса оған күлетінін , ал олардың ата - аналары: балаларға сауысқан мен қарға сөйлеседі деген сияқты жоқ нәрсені үйретеді деп, тіпті тәжірибемнен білемін», - деп айта келіп жаңа кітапқа жұмбақтар, баланың ойын кеңітетін әңгімелер, сондай - ақ қазақ өлеңдерінен іріктелген өлеңдер енгізілетінін жазады
Ы.Алтынсарин адамдық қасиеттер жөнінен әңгімелер, кіргізді
Көбін өзі жазды, бірқатарын сол кездегі орыс оқулықтарынан ел тұрмысына лайықтап аударды
«Қазақ  хрестоматиясы» орыс әліпбиі негізінде жазылды
Алтынсарин қазақ даласында мектептердің көбірек ашылуы, таралуы туралы қазақ ойларын Н.Н
Катаринскийге жазған хаттарынан анық байқаймыз
   Қазақ арасында халықтық мектептер ашып, ағарту жұмысын белсенді жүргізудегі Ыбырай Алтынсариннің еңбегі ұшан-теңіз
Сонымен қатар көрнекті ағартушы қазақ жазба әдебиетінің негізін қалау үстінде де орасан зор үлес қосты
Ауыз әдебиетінің дәстүрінен қол үзіп, жазба әдебиетінің үлесінде сюжетті өлеңді тұңғыш жаза бастаған ақынның бірі - Ыбырай Алтынсарин
Сондықтан да қазақ жазба әдебиеті тууы сөз бола қалғанда Ыбырай Алтынсаринның қадір есімі кемеңгер Абаймен қатар аталады
Жалғыз поэзия жанрында ғана емес, көркем прозаның қалыптасуына да Ыбырай Алтынсарин ат салысты
Алтынсариннің шығармалары алғаш рет 1879 жылы  Орынбор қаласында «Киргизская хрестоматия» деген атпен жарияланды
Кейін «Махтубат» делініп 1889, 1896, 1899 жылдары арабша басылып шықты: 1906 жылы А
Васильевтің редакциясымен жарық көрді
Совет жылдарында жеке кітап  боп 1935, 1948, 1955 жылдары сан рет басылды.