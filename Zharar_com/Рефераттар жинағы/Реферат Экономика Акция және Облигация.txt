Акция және ОблигацияАкциялар     Акция – үлесті немесе меншікті куәландыратын бағалы қағаз
Ол иемденушісіне компанияның капиталының, мүлкінің, кірісінің бір бөлігіне заң жүзінде меншік құқын береді
Компания қанша уақыт жұмыс істеп тұрса, акция да сонша уақыт қолданылады
Бірақ осы уақыт ішінде акцияның иесі сан рет өзгеруі мүмкін
Акционердің акцияны шығарған компанияға қайтаруға құқы жоқ
Акционер оны тек екінші нарықта сатуына болады
    Акцияны шығару мына жағдайда болады:     - меншікті акцияландырғанда, яғни акционерлік қоғам құрып, оның жарғылық капиталын қалыптастырғанда;     - бар компанияны акционерлік қоғам ретінде қайта құрғанда;     - жарғылық капиталды қосымша молайтқанда
    Атап айтқанда, жарғылық капитал деген шығарылған акциялардың бастапқы жиынтық құны
Ол, өз кезегінде, айналымдағы капитал (жай және артықшылықты акциялар) және компанияның портфелінде қалған бағалы қағаздар болып бөлінеді
Оларды компания кез-келген уақытта өз ойынша пайдалана алады
    Акция белгілі бір жағдайда акционерлік қоғамның өз капиталын ұлғайтуға және оны инфляциядан қорғау үшін жұмсауға болатын бағалы қағаздардың бірден-бір түрі
Акция компанияның акционерлер алдындағы қарыз міндеттемесі
Компанияның өз акциясын қайта сатып алатын құқы бар
Бірақ бірсыпыра елдердің заңында, егер корпорацияның төлем қабілеті жоқ болса, онда ол акциясын қайта сатып алатын құқықтар айырылады деген де ереже бар
Дәл осы жағдай, егер қайта сатып алу корпорацияның төлем қабілетін нашарлататын болса да қаралған
Заң жүзінде акцияны бөлуге де болады
Айналымдағы әрбір акцияны бірнеше бөлікке бөлуге болады
    Акция бірнеше түрге жіктеледі
    Бір жағынан, бір акционерден басқа біреуге беру тәсілі бойынша: атаулы және иесі ұсынушы болып екіге бөлінсе, екінші жағынан, корпорацияны басқаруға қатынасу құқығы бойынша – жай және артықшылықты акция деп те екіге бөлінеді
Корпорация тек өзінің жарғысында бекітілген акцияларды ғана шығара алады
    а) Атаулы акция – иесі міндетті түрде корпорацияның реестрінде тіркелуі тиіс акция
Акционерлер кітабында қанша және қай уақытта алғандағы туралы жазылған акция иесі ғана акционер деп есептеледі
     б) Ұсынушыға арналған акция – иесінің аты-жөні корпорация кітабында тіркелмеген акция
Кітапта ұсынушыға арнап шығарылған акцияның жалпы саны ғана көрсетіледі
    Ал басқару жағынан корпорацияларға қолында атаулы акциясы бар акционерлер қолайлы
Себебі ол акционерлік капиталдың қозғалысын және бағалы қағаздардың қозғалысын және бағалы қағаздардың кейбір акционерлердің қолында шоғырлануын, олардың бұл мемлекеттен кеткенін реттеп және бақылап отыруға мүмкіндік береді
Акционерлердің көзқарасы тұрғысынан қарағанда, әсіресе, қысқа мерзімді мүддені көздеген акционерлер ұсынушыға арналған акцияны қолдайды
Себебі еш жерде тіркелмеген бұндай акцияларды екінщі нарықта еркін сатуға болады
Ал атаулы акцияны еркін қолма-қол ақшаға айырбастауға болмайды, сондықтан олардың өтімділігі акционерге кейбір жағдайда қолбайлық туғызады
Акцияның осы екі түрін жүзеге асыру жолы да әртүрлі:    - Біріншіден, сату механизмі бойынша
Атаулы акцияның иесі оларды компаниядан сатып алғанын куәландыратын барлық акция санына бір толтырылған сертификат алады
Бұл акцияларды сатқанда сертификаттың сырт жағында екі жақтың қолы қойылған «индоссамент» деген белгі қойылады
Содан соң акционерлердің тізіміне өзгеріс енгізу үшін сертификат корпорацияға жіберіледі
Содан кейін ғана акциялардың жаңа иесі акцияларға жаңа сертификат алады
    Ұсынушыға арналған акцияны сатқанда оларды бір иемденуші тікелей, яғни қолма-қол екіншіге береді
    - Екіншіден, акцияның осы екі түрінің жаңа данасын иемденушілер құқын белгілеу тәртібі да әртүрлі
Бұл туралы атаулы акция иесі корпорациядан хабарландыру хат алса, ал акцияны ұсынушыға бұндай механизм жүруі мүмкін емес
Ұсынушы акциясында кесіп алатын купоны болады
Соны толтырғаннан кейін корпорацияға жіберіп, өзінің меншік құқын іске асырады
    - Үшіншіден, ұсынушы акциясының номиналы өте жоғары болмайды, бірақ ол көп тиражбен шығарылады, ал атаулы акцияның номиналы әртүрлі мөлшерде бола береді
     Корпорацияны басқаруға қатынасу құқығы бойынша жай және артықшылықты акциялар болып бөлінеді
Жай акцияларды иеленушілердің корпорацияның тапқан пайдасының мөлшеріне байланысты дивидендтер алу құқы, жиналыстарда дауыс беру арқылы корпорацияны басқаруға қатысу құқы және корпорация жабылып қалған жағдайда несие берушілермен есеп айырысқаннан кейін мүліктің бір бөлігін алу құқы бар
Құқықтар акция мөлшеріне сәйкес көлемде жүзеге асырылады
    Әрбір акция өз иесіне бір дауыс үлесін береді
Сонымен бірге жай акция дивиденд алуға кепілдік бермейді
Себебі дивиденд корпорацияның шаруашылық нәтижесіне байланысты
Дивиденд корпорацияның таза пайдасының бір бөлігі, басқаша айтқанда, дивиденд төлеу пайданың салық төлегеннен қалған қалдығын бөлуге негізделген
Дивидендтің мөлшеріне күшті өзгерістердің әсер етуі кездейсоқ жәйт емес
    Жай акцияны меншіктенушілердің өкілеттіліктері мыналар:     1
Директорлар кеңесін сайлауға дауыс беруге және сол кеңеске өзі сайлануға құқықты
Директоратқа сайланғанда кейбір корпорацияның жарғысында кей жағдайда мүлік цензі көрсетіледі, яғни үміткердің қолындағы жай акцияның ең төменгі қажетті мөлшері көрсетілуі тиіс
    Директорлар кеңесі корпорация атынан бұқаралық ақпарат құралдарына хабарлама береді
Ол жыл сайын өтетін жиналысқа мына хабарларды: корпорацияның жылдық есебін; жылдық балансты және таза пайданы бөлу жобасын дайындайды
    Директорлар корпорацияны басқаруды ұйымдастыруға, менеджерлерді жұмысқа қабылдауға және шығаруға, сыйлық белгілеуге жауап береді
Олар капитал құрамының өзгеруін қадағалап, корпорация табысын бөлумен де шұғылданады
Табысты бөлу – корпорация меншігін оның акционерлер арасында дивиденд ретінде үлестіру деген ұғым
Бұл туралы директорлар кеңесі хабарлап тұрады, ол компанияның міндеті
    Директорлар кеңесінің басты мақсаты менеджелердің өз міндетін орындауын қадағалау
Менеджерлердің міндетіне төмендегілер жатады: міндетіне бой ұсыну, яғни өзінің өкілдік шеңберінде қызмет істеу; адал ниеттілік міндеті; корпорацияның адалдық міндеті
Ондай адалдық мүдделерін таластыруға, директорларға қарыз беруге корпорацияның мүмкіндіктерін өз пайдасын қолдануға және онымен бәсекелесуге жол бермейді
Дивиденд мөлшері корпорацияның жылдық айналымына байланысты анықталады
Дивидендтің бірнеше түрі бар:     - қолма-қол төленетін дивидендтер
Бұл табысты бөлудің ең кең тараған түрі
Ол бір жай акция есептеліп төленеді;     - мүліктік дивидендтер
Табысты бөлудің мүлікті формасы акционердің қолындағы акция саны пропорционалды анықталады
Корпорация дивидендтің бұл типін әдетте өзі жабылу кезінде қолданады;     - акция формасындағы дивидендтер
Бұл қосымша акциялар акционерлер арасында акционерлердің қолындағы акция санына пропорционалды бөлінеді
Дивиденд төлеудің бұл түрі компанияның өзін-өзі қорғап қалуын қамтамасыз етеді
    Қолма-қол төленетін дивидендтер балансты активімен пассивін және қолма-қол ақша қаражат қозғалысы ведомостын тексергенннен кейін ғана жүзеге саырылады
Дивиденд дұрыс төленбеген жағдайда корпорация жауап беруге міндетті
Сонымен бірге дивиденд акционер табысының тек бір ғана бөлігі
Оның екінші бөлігі акция бағасының өзгеруіне байланысты қалыптасады
Жай акция бойынша меншік құқын басқара беру
Өзінің үлестік құқын акционер акциясын ия сатып, ия сыйға беріп, ия өсиетке қалдырып жүзеге асырады
Акция кепілдікке де, яғни банктен несие алғанда да, беріледі
Корпорациядағы акционерлердің мүліктік мүддесін қорғауға дауыс беру құқы
Бұған, мысалы, жаңа бағалы қағаздар шығару, корпорацияның активтерінің бір бөлігін сату сияқты мәселелер жатады
Активтер болып корпорацияның барлық қозғалмайтын және қозғалатын меншікті: жер, мүлік, қолма-қол қаржы және с.с
Корпорацияның қаржылық есебін тексеру құқы, мысалы, акционерлердің реестерін тексеру
Жылма-жыл корпорация президенті әрбір акционерге хат жіберуі тиіс
Акционер баланстың активі мен пассивін, салық ведомостысын бақылауы мүмкін
Басқаша айтқанда, корпорация банкротқа ұшырағанда акция сатып алуға шығарған акционердің ақшасын қайтаруға ешкім кепілдік бермейді
Корпорация жабылған кезде оның активінің бір бөлігін алу құқы, яғни жабылу дивидендін алу құқығы
Корпорацияның міндеттерін өтеу тәртібі бойынша, ең алдымен корпорация мемлекеттің және адвокаттардың, содан соң белгілі-бір тәртіппен өзіне акция берушілердің, ал ең соңында артықшлықты акция иелерінің және жай акция иелерінің талабын орындайды
    Директорлар кеңесі, жоғарыда айтып кеткеніміздей, корпорация акционерлерінің жылма-жыл өтетін жиналысында сайланады
Тікелей дауыс беру жай көп дауыс алу деген ұғым
Ол әрбір акционердің қолындағы акция санына тең дауыс беру
Сонымен қатар дауыс беруде сенімхатты да пайдалануға болады
Акционерлердің жиналысында біреудің акциясы негізінде басқа біреу сенімхатпен дауыс беруіне өкілеттік алады
    Әрбір корпорация «А» және «Б» сериялы жай акцияларды шығара алады (егер ол оның жарғысына қарсы болмаса)
Әлбетте, «А» сериялы акция корпорация құрылтайшыларына, яғни оның жарғысына қол қоюшыларға, ал «Б» сериялы басқа инвесторларға тиесілі
«А» сериялы акцияны иемденушілердің құқығы және көптеген дивиденд алатын мүмкіндігі бар
Бұл мүмкіндік тәуекелдікке берілген төлем тәрізді
«Б» сериялы акция бойынша дауыс бермейтін акция (олар акционерлерге дауыс құқын бермейді) және дауыс құқы шектеулі акция шығару жағдайлары орын алуда
    Көптеген корпорациялар жай акция бойынша номинал құнын бекітеді
Ол акцияның титулында көрсетіліп, хабарлама сипатында болады
Ол бір акцияға шаққандағы жарғылық капиталдың мөлшерін көрсетеді
Номинал құны акцияның нарықтық бағасының одан әрі қозғаласына ешқандай әсер етпейді
Ол акцияны тек алғашқы орналастырғанда ғана маңызды роль атқарады
Номинал акцияның эмиссиялық бағасы
    Егер акция көпшілікке сатылып кетсе, онда оның бағасын (курсын) сатуға қатысқан барлық инвесторлар қалыптастырады
Акцияның нарықтық бағасын сатушының төмендеткен төменгі бағасымен және сатып алушының  төлейтін жоғары бағасы анықтайды
Акцияның нарықтық бағасын ия корпорация, ия басқа біреу белгілейді
    Акцияның эмиссиялық және нарықтық бағаларынан басқа, оның баланстық бағасы да болады
Ол қаржы есебінің құжаттары негізінде анықталып, бухгалтерлік немесе «кітаптық» баға деп аталады
Ол активтің таза құнын (корпорация активінен минус оның пассиві) орналастырылған акция санына бөлгенге, немесе бір акцияға келетін акционерлерге тиесілі капиталдың көлеміне тең
    Корпорация жай акцияның номиналын көрсетпей де шығаруға құқығы бар
Онда ол нарықтық бағамен (курспен) сатылады
Бұл жағдайда акцияның сертификатында компанияның капиталы бірнеше үлеске акциялар акционерлерге активтің белгілі-бір  бөлігін (номиналдық құнының емес) алуға кепілдік береді
    Артықшылықты акциялыр (немесе преференционалды) – меншік туралы ерекше сертификат
Олар корпорация пайдасының деңгейіне қарамастан белгіленген мөлшерде неғұрлым нақты дивиденд төленуін қамтамасыз етеді
Преференционалды акция дұрыс құқын бермейді
Оған байланысты артықшылық дауыс құқы жоқтығының орнына төлеу ретінде жүреді
    Артықшылықты акция иемденушісін қорғау үшін акцияның осы түрі бойынша дивидендтер әрқашан жай акциялар бойынша дивидендтер беруден бұрын төленеді
Сондықтан бұл акциялардан гөрі жай акция иемдену кауіптілеу
Артықшылықты акциялар номинал құны көрсетілген және көрсетілмеген болып екіге бөлінеді
Бірінші жағдайда дивиденд акцияның номиналына байланысты процент түрінде есептеледі
Ал номиналсыз артықшылықты акциялар сирек кездеседі, оларда дивидендтің нақты ақшалы мөлшері көрсетіледі
Акция номиналының оның нарықтық бағасына әсері жоқ
    Жай акция бойынша төленетін дивидендтер сияқты артықшылықты акция бойынша да дивидендтер таза пайдадан төленеді
Артықшылықты акция, әдетте, - атаулы бағалы қағаз
Корпорация бұл акцияның бірнеше сериясын шығаруы мүмкін
Әрбір сериясының әртүрлі көлемдегі артықшылығы бар
Олар әр сериялы акцияның сертификатында көрсетіледі
    Егер корпорация артықшылықты бір емес көп сериясын шығаратын болса, онда оны біреуін бірінші артықшылықты деп, ал келесісін екінші артықшылықты деп анықтауы керек
Сондықтан осы акциялардың тек бір сериясының ғана басқа серияларынан гөрі артықшылығы болады
Ол артықшылық әртүрлі тәсілдермен жүзеге асырылады, дивиденд алғанда, активтерді бөлгенде немесе осы екі жағдайды қоса алғанда
    Артықшылықты акциялардың өзі, бірнеше түр тармағына бөлінеді
Оларды былай топтастыруға болады – қатысушылар және қатыспаушылар, кумулятивті және кумулятивтік емес, конвертабельді және конвертабельді емес
Артықшылықты акциялардың аталған түрлерін шығару мүмкіндігі корпорацияның жарғысында қаралады
Акциялардың бұлай бөлінуінің себебі акция иемденушілердің артықшылықтарды пайдалануына байланысты
Олар:     - Үстеме пайданы бөлуге қатысу;     - Хабарланып, бірақ төленбеген дивиденд алу мүмкіндігіне келешекте қатысу;     - Акцияны басқа түріне айырбастау мүмкіндігі
    Қатысушылар артықшылығы өз иемденушісіне үстеме пайданы бөлуге қатысуға мүмкіндік береді
Басқаша айтқанда, корпорация жарғысында жай акция бойынша төленетін дивидендтің көлемі белгіленген, ал пайда одан жоғары болса, одан ол артықшылықты акция бойынша төленетін дивидендтің мөлшерін жоғарылатады
Олардың арасындағы ара қатынасын компанияның өзі белгілейді
    Қатысушылар акциясы иесі ешуақытта белгіленген деңгейден артық дивиденд алуға құқы жоқ
Егер артықшылықты акциялар кумулятивтік болса, онда бұрын хабарланған, бірақ кейбір себептермен төленбеген, дивидендтер міндетті түрде келесі жылы төленеді
Ол жай акциялар бойынша дивиденд төлеу хабарланбастан бұрын жүзеге асыралады, яғни төленеді
Кумулятивтік емес акциялар бойынша төленбеген дивидендтерді келесі жылдың дивидендтіне қосуға болмайды
   Конвертабельді артықшылықты акциялар өз иемденушілеріне кейбір жағдайларда (егер олар корпорация жарғысында көрсетілген болса) осы корпорацияның жай акцияларының белгілі-бір мөлшеріне айырбастауына мүмкіндік береді
Айырбастау жөніндегі талап осы типті акция шығарған кезде жазбаша түрде корпорация кітабында көрсетіледі
Артықшылықты акциялардың көбісі конвертабельді
Ал конвертабельді емес акциялар өз статусын өзгертуге мүмкіндігі жоқ
    Артықшылықты акциялардың өте сирек кездесетін түр тармағының бірі – дивиденд төлеуі кейін қалдырған акциялар
Олар корпорация құрылтайшыларына ғана арнап шығарылады
Олар бойынша дивиденд тек жай акциялар бойынша төленетін дивидендтің ең жоғары квотасы төленіп болғасын ғана беріледі
Содан қалғаны атаулы акция иелеріне бөлінеді
Егер компанияның ісі өрлеп тұрса, бұл акциялар өте тиімді
    Егер компанияның жарғысында оның директорлары корпорация капиталын құруға және қатысуы керек делінсе, онда – директорлық  квоталы акция деп аталатын артықшылықты акцияның арнаулы түрі шығарылады
    Нарықтық экономикасы дамыған елдерде артықшылықты акциялар саны әлбетте барлық акциялардың 10 %-нен аспайды
Демек, корпорация қаржысында олардың үлесі өте төмен
Дегенмен де, артықшылықты акциялардың корпорация ісін басқаруда маңызы орасан зор
Олар акционерлік қоғамның жиналысында дауыс беретін жай акция иемденішілердің санын өзгертпей-ақ қосымша капитал тартуға мүмкіндік береді
    Қорыта айтқанда, жай акциялар бойынша дивиденд корпорацияның нәтижелі қызмет істеуіне байланысты болса, ал артықшылықты акциялар бойынша корпорацияның шаруашылық қызметі нәтижелі болмағанына қарамастан алдын ала жоспарланған кіріс бойынша нақты мөлшерде дивиденд төленеді
Әрине нақты төленген дивиденд жылдық жұмыс нәтижесіне байланысты түскен кіріс мөлшерін өсіруі де мүмкін және керісінше, бөлінген пайданың мөлшерін кемітуі де мүмкін....