Мәнерлеп оқу дегеніміз — дауыс интонациясы арқылы автордың ойын білдіру, "мазмұндық ой екпінін дұрыс қоя білу, ақырында оқығанды түсініп, кейіпкердің көңіл-күйін сезіне оқи білу.Оқушылар сөйлемдегі сөздердің мәнін (әсіресе, омоним сөздер), шығарманың көркемдігін және оның әсерлілігін мәнерлеп оқу арқылы байқайды.Мәнерлеп оқу үшін әр сөздегі ойдың ара жігін ескере отырып, дауысты құбылтып, тиісті жағдайда сөздерге реңк беріп оқиды.Мұғалім кебінесе өзі мәнерлеп оқу арқылы оны оқушыларға үйрете алады
Мәнерлеп оқуды радио мен телевизорды, магнитофонды кең пайдалану арқылы да үйретуге болады.Мәнерлеп оқуды үйрету үшін әр мұғалім оқу сабағына немқұрайлы қарамай, жан-жақты дайындалуы керек
Ол үшін мұғалім қандай мәселені жете білуге тиіс? Мәнерлеп оқуды дұрыс ұйымдастыру үшін, оқушы сөйлемді немесе тексті оқығанда, қалай дем ала білу керек, дауыс қалай шығуға тиіс, дикцияның қандай болуы қажет — осының барлығын мұғалімнің өзі айқын білгені жөн
Өйткені мәнерлеп оқу үшін кеуде қуысына толған ауаны орынды пайдаланып, дұрыс дем ала білудің мәні зор
Өкпедегі   ауаны    сарықпай,    оқу    үнемі дер кезінде дем алып, ауаны керегінше жұтып отырған оқушы мәнерлеп дұрыс оқи алуына жағдайы бар.Мәнерлеп оқу дауыстың өзіне де қатысты
Дауыс неғұрлым таза, күшті шықса, оқу да мәнерлі болады
Ол үшін әр оқушы даусын күте білуі қажет
Дауыс желбезегіне онша күш келтірмеу, суық күндерде далада азырақ сөйлеу, суыққа шалдықпау — дауыс күші мен оның тазалығын, -үнін сақтаудың басты шарты.Дауыстың өзіндік белгілері бар; олар: күші жоғарылығы, қарқыны (шапшаңдық), тембрі (құбылуы)
Мәселен, «Оқу — білім бұлағы, білім — өмір шырағы» деген сөйлемді оқығанда, «оқу», «білім», сөздері көтеріңкі дауыспен, ал «білім бұлағы», «өмір шырағы» сездері жай, баяу дауыспен айтылады
Сөйлегенде адам бірде жылдам, бірде баяу сөйлейді
Бұлар әр адамның дауыс қарқынына байланысты
Мұғалім жаттығу арқылы өз даусының орташа қарқынын анықтай алады
Ол жылдам сөйлеуден аулақ болғаны жөн, Егер жай сейлей алмайтын болса, жаттығуы қажет.Дауыстың тыңдаушыға әсерлі болуы тембріне (құбылуы) байланысты
Құбылта оқу, дауыс ырғағына келтіре оқу да жаттықтыру, дағдыландыру арқылы қалыптасады
Мәнерлеп оқуда дикцияның мәні зор
Сөйлеушінің ашық, анық, айқын айтуы соның айтқанын ұғуға, оның әсерлі болуына ықпалын тигізеді
Дикциясында ақау болса, оны арнаулы жаттығулар арқылы түзету қажет
Дикциядағы кемшілік — сөйлеу мүшелеріне дұрыс жұмыс істете алмаудың салдары
Сондықтан да сөйлеу мүшелерінің дұрыс қызмет атқаруын қадағалау керек
Мәнерлеп оқу үшін орфоэпия заңдарын сақтап, сөз екпінін дұрыс қойып оқуға тиіс.Мәнерлеп оқуда зор роль атқаратын — интонация
Ол сөйлеудің ритмі мсн үнін, дауыстың бірде жоғарылап, бірде темендеуін білдіреді
Интонацня мына элементтерден тұрады: сөз бен ой екпіні, сөйлеудің қарқыпы, ритмі (ырғағы), пауза (кідіріс), сазы.Интонация жайында анығырақ түсінік беру үшін, оның кейбір элементтеріне арнайы тоқталайық.Сөз екпіні және ой екпіні
Сөз екпіні — фразалық екпін, ал ой екпіні—логикалық екпін
Сөйлемді айтқанда я оқығанда, оның ішіндегі сөздер иитонация мен мағынасына, айтылу ырғағына қарай, өзара топ-топқа бөлінеді
Синтагмада бір я онан да көп сөздер болады
Әр синтагмада бір сөз көтеріңкі дауыспен ерекшелене айтылады
Міне, соны екпін түскен сөз дейміз