Жүсіп Баласағұни, Жүсіп Хас Хажиб Баласағұни (шамамен 1017/1021–1075) – ақын, ойшыл, ғалым, мемлекет қайраткері
Туған жері- Жетісу жеріндегі Баласағұн қаласы
Бұрын бұл қаланы «Күз Орда» деп атаған.Жүсіптің әкесі де ақын, өнерпаз кісі болған
Қараханидтер мемлекетінің астанасы Баласағұн қаласында хан сарайында өлең айтып, күй шерткен
Кейін ол іске баласын да тартып, Жүсіп әкесімен бірге хан сарайында қызмет еткен
Онда жүріп қоғамдық және жаратылыстану ғылымдарынан білім алады
Өмірі туралы мәліметтер аз сақталған
Замандастары мен өзінен кейінгі ұрпақтарға дарынды ақын ғана емес, ғалым ретінде де танымал болған
Философия, математика, медицина, астрология, өнертану, әдебиеттану, тіл білімі, т
ғылым салаларының дамуына зор үлес қосқан
Жүсіп Баласағұнидың есімі әлемдік әдебиет пен мәдениет тарихында «Құдадғу біліг» («Құтты білік») дастаны арқылы қалды
Ол бұл дастанды хижра есебімен 462 жылы, қазіргі жыл санау бойынша 1070 жылы жазып бітірген
Дастанды «хандардың ханы» — Қарахандар әулеті мемлекетінің негізін салушы Сатұқ Қара Бұғра ханға тарту етеді
Сол үшін хан өз жарлығымен Жүсіп Баласағұнға «хас хажиб» — «бас уәзір» немесе «ұлы кеңесші» деген лауазым берген
Дастанның бізге жеткен үш көшірме нұсқасы бар
Біріншісі, Герат қаласында 1439 жылы көне ұйғыр жазуымен (қазір ол Вена қаласындағы Корольдік кітапханада сақтаулы), екіншісі, 14-ғасырдың бірінші жартысында Египетте араб әрпімен (Каирдың Кедивен кітапханасы қорында) көшірілген
Ал Наманган қаласынан табылған үшінші нұсқасы 12-ғасырларда араб әрпімен қағазға түсірілген
Бұл қолжазба Ташкенттегі Шығыстану институтының қорында сақтаулы тұр
Ғалымдар осы үш көшірме нұсқаның әрқайсысына тән өзіндік ерекшеліктерді жинақтай отырып, «Құтты білік» дастанының ғылыми негізделген толық мәтінін жасап шықты
Дастанның көне қолжазбасы табылғанын әлемге тұңғыш рет хабарлап, 1823 жылы «Азия» журналында (Париж) Вена нұсқасынан үзінді жариялаған француз ғалымы Жауберт Амадес еді
Венгер ғалымы Германи Вамбери «Құтты біліктің» бірнеше тарауын неміс тіліне тәржіма жасап, 1870 жылы Инсбрук қаласында жеке кітап етіп бастырып шығарды
Бұл шығарманы зерттеу, ғылыми мәтінін дайындау және аударма жасау ісімен орыс ғалымы В
Радлов жиырма жыл бойы үзбей айналысты
Егеубаев қазақ тіліне, бір топ аудармашылар ұйғыр тіліне (Пекин, 1984) тәржіма жасады
Дастанның әдеби, тілдік, тарихи тұрғыдан ғылыми мәні ерекше
Бұл шығарма бертін келе қазақ халқының этникалық құрамын қалыптастырған ру-тайпалардың орта ғасырлардағы тұрмыс-тіршілігін, наным-сенімін, әдет-ғұрпын, сөз өнерін, тілін зерттеп білу үшін аса қажетті, құнды мұра
«Құтты білік» поэмасы түркі тіліндегі энциклопедиялық шығарма
Оны жазуда автор саяси сарынды басшылыққа алғандығын аңғару қиын емес
Ол Қарахандар жоғары дамыған Мәуреннахр, Шығыс Түркістан тәрізді аудандарды басқарудың жолдарын үйретуге тырысты
Шығарма тек саяси трактат көлемінде қалып қоймай, орта ғасыр дәуірінің ғылым, мәдениет салаларын да қамтиды
Адам тағдыры, өмірінің мәні, орны мен әлемдегі рөлі жайындағы мәселелер де қаралады
Сонымен бірге Баласағұни философиялық, шамандық, исламдық дүниетанымда да болды
Философияны поэзия арқылы жеткізу орта ғасырлық шығыстық үрдіс еді
Шығармада шамандық түсініктер көрініс тауып, исламдық идеология да елеулі орын алады
Иванов: «Жүсіп Баласағұнидің „Құтты білік“ поэмасы ең алғаш, ең көне, әзірше жалғыз, мұсылман идеологиясының негізінде, осы идеологияны уағыздаушы ретінде түркі тілінде жазылған шығарма», — деп баға береді
Кітапқа көшпенділер тұрмысы мен аңшылық өнерін көрсететін нақыл сөздер, мақал-мәтелдер, тұрақты сөз тіркестері де енген
Мырзахметов еңбектерінде бұл көне жәдігер әдеби, тілдік, стильдік, философиялық, педагогикалық, текстологиялық, әлеуметтік, тарихи, саяси, мәдени тұрғыдан зерттелді.Ақынның «Құтты білік» поэмасынан басқа жазған көптеген рубаилары да болған
Мысалы, Наманган қолжазбаларының ішінен оның 600 жолдан астам рубаилары табылған
Олардың да поэзиялық көркемдігі жоғары, филологиялық толғамдары терең.