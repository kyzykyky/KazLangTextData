Қадірлі қазақстандықтар!Қымбатты отандастар! Біз бүгін Тәуелсіздік күні қарсаңында жиналып отырмыз.Міне, біз 20 жыл бойы осы ұлы мерекені мақтанышпен атап өтіп келеміз.1991 жылғы 16 желтоқсанда біз - Қазақстан халқы - егемендікті, бостандықты, әлемге ашықтықты таңдадық
Бүгінгі күні осы құндылықтар біздің күнделікті өміріміздің бөлшегіне айналды.Сол кездері, сапарымыздың басында бәрі басқаша болды
Енді біздің ортақ күш-жігер жұмсауымыздың арқасында елтанымастай болып өзгерді.Біз бүгін - өзіндік бет-бейнесі бар, өзіндік ерекшеліктері мен өзіндік ұстанымы бар табысты мемлекетпіз.Біздің алғы шепті алуымыз қымбатқа түсті.Ел 20 жыл бойы егемендігіміз бен саяси салмағымызды нығайтуға жұмыс істеді
20 жыл өткен соң бұл мақсатқа қол жетті
Қалыптасу кезеңі табысты аяқталды.Қазақстан ХХІ ғасырдың басында тәуелсіз әрі өзіне сенімді болып отыр.Жаһандық дағдарыстың жалғасуының әсерінен әлемде болып жатқан өзгерістер бізді үрейлендірмейді
Біз оларға дайынбыз.Біздің ендігі міндетіміз - егемендік жылдары қол жеткізгеннің барлығын сақтай отырып, ХХІ ғасырда орнықты дамуды жалғастыру.Біздің басты мақсатымыз - 2050 жылға қарай мықты мемлекеттің, дамыған экономиканың және жалпыға ортақ еңбектің негізінде берекелі қоғам құру.Мықты мемлекет экономикалық жедел өсу жағдайын қамтамасыз ету үшін аса маңызды болмақ.Мықты мемлекет күнкөріс саясатымен емес, жоспарлау саясатымен, ұзақмерзімді дамумен және экономикалық өсумен  айналысады.Дәл осы себептен де Тәуелсіздік күні қарсаңында, қымбатты менің отандастарым, мен сіздерге жаңа Жолдау  ұсынып отырмын.Бұл - еліміздің даму перспективаларына жасаған өзіндік пайымдауым.Бұл - жаңа саяси бағыт
ҚАЛЫПТАСҚАН ҚАЗАҚСТАН - мемлекеттілігіміздің, ұлттық экономикамыздың, азаматтық қоғамымыздың,   қоғамдық келісіміміздің, өңірлік көшбасшылығымыз Бен халықаралық беделіміздің дағдарыста сыналуы Дәл 15 жыл бұрын біз Қазақстан дамуының 2030 жылға дейінгі  стратегиясын қабылдадық.Бұл 1997 жыл - кеңестік кезеңнен кейінгі бей-берекеттік түбегейлі еңсерілмеген, дағдарыс Оңтүстік-Шығыс Азияны және басқа да кейбір нарықтарды сансыратқан кезең болатын
Бізге де аса қиын соқты.Осы жылдар ішінде біздің Стратегиямыз  басты мақсатымыздан ауытқымай, шамшырақ сияқты біздің жолымызға сәуле шашып, алға басуға жігерлендірді.1997 жыл естеріңізде ме?Парламентте мен сөз сөйлегеннен кейін абдырау мен абыржу болды.Көпшілік: «Бұл не - насихат па? Әлде аспаннан түскен нәрсе ме?»  деп сауал қойып жатты.Сол кезде алға қойған міндеттер соншалықты асқақ болып көрінетін.Дегенмен «көз қорқақ, қол батыр» дейді ғой.Біздің алдымызда оқиғалар барысына өзгеріс енгізу сияқты ауқымды міндет тұрды
Жаңа елдің іргесін қалау керек болды.Ол міндетті шешу үшін  біз үш бірдей жаңғырту жүргізуге тиіс едік: мемлекеттің іргесін қалау мен нарықтық экономикада серпіліс жасау, әлеуметтік мемлекеттің негіздерін қалау, қоғамдық сананы қайта өзгерту
Біз өзіндік  жолымызды айқындауға тиіс едік
Бұл жол Қазақстан-2030 Стратегиясында белгіленген болатын
Бұл құжат стратегиялық мақсаттар мен міндеттерді пайымдаған,  көзқарасымыздағы  маңызды серпіліс болды.Халық нақылында айтылғандай: «Мақсат - жетістіктің желкені»
Орынды мақсаттар ғана табысқа жеткізеді.Бүгін дұрыс таңдау жасағанымыз туралы айту мен үшін үлкен абырой
2008-2009 жылдардағы жаһандық дағдарыс осыны айғақтады.Қазақстан оған төтеп берді
Дағдарыс жетістіктерімізді сетінете алған жоқ, бізді қуатты ете түсті.Біз таңдаған ел дамуының саяси, әлеуметтік-экономикалық және сыртқы саяси үлгісі өз тиімділігін дәлелдеді
Қуатты да табысты мемлекет Біздің басты жетістігіміз - тәуелсіз Қазақстанды құрғанымыз.Біз шекарамызды заңдық тұрғыдан ресімдедік
Елдің тұтастандырылған экономикалық кеңістігін құрдық
Елде өндірістік байланыстарды қайтадан орнықтырып, нығайттық
Бүгінде барлық өңірлер бір-бірімен ажырағысыз байланыста жұмыс істейді.Билік тармақтарының бөлінуіне негізделген заманауи мемлекеттік басқару жүйесін жасаған тарихи маңызды конституциялық және саяси реформалар жүргіздік.Елдің жаңа елордасы - Астананы салдық
Бұл заманауи қала біздің бойтұмарымыз бен мақтанышымызға айналды
Біз еліміздің мүмкіндігін әлемге көрсету үшін оның әлеуетін пайдалана алдық
Дәл сол себептен де халықаралық қауымдастық  Қазақстанды ЭКСПО-2017 Халықаралық көрмесін өткізу орны ретінде таңдады
Егер Астана болмаса, бұл да болмас еді.Мұндай құрмет кез келгеннің еншісіне тие бермейді
Біздің еліміз  кеңестен кейінгі кезеңдегі күллі кеңістікте  ЕҚЫҰ-ға төрағалық еткен, осы Ұйымның Саммитін өткізген және ғаламдық ауқымдағы іс-шара - ЭКСПО-2017-ні өзінде өткізетін бірінші ел екенін  айтсақ та жеткілікті
Демократияландыру мен ырықтандырудың орнықты процесі Біз «Алдымен экономика - cодан соң саясат» деген айқын формуламен ілгерілеп келеміз
Саяси реформалардың әрбір кезеңі  экономика дамуының деңгейімен ұштасады
Сондықтан да біз саяси ырықтандыру жолын дәйекті ұстанудамыз
Осылайша ғана елді жаңғыртып, оны бәсекеге қабілетті етуге болады.Қоғам әрбір қадам басқан сайын демократияландыру мен адам құқықтары саласындағы ең жоғары стандарттарға жақындап келеді.Біз ел Конституциясында негізгі құқықтар мен бостандықтарды бекіттік
Бүгінгі күні Қазақстанның барлық азаматтары тең құқықтар мен мүмкіндіктерге ие
Түрлі әлеуметтік, этникалық және діни топтардың келісімі мен  татулығы Біз қазақ халқына, біздің мәдениетіміз бен тілімізге қатысты тарихи әділдікті қалпына келтірдік.Этникалық, мәдени және діни әралуандыққа қарамастан, елімізде бейбітшілік пен саяси тұрақтылықты сақтадық.Қазақстан  140 этнос пен 17 конфессияның өкілдері үшін туған шаңырағына айналды.Азаматтық татулық  пен ұлтаралық келісім - біздің басты құндылығымыз
Көпұлтты еліміздегі татулық пен келісім, мәдениеттер мен діндердің үндесуі әлемдік эталон ретінде танылған.Қазақстан халқы Ассамблеясы мәдениеттер үндесуінің  бірегей еуразиялық үлгісі болды.Қазақстан жаһандық конфессияаралық үнқатысу  орталығына айналды.Ұлттық экономика
Халықаралық еңбек бөлінісіндегі біздің ролімізБіз Тәуелсіз Мемлекеттер Достастығында бірінші болып жеке меншікке, еркін бәсекелестікке және ашықтық принциптеріне негізделген нарықтық экономиканың заманауи үлгісін жасадық
Біздің моделіміз шетелдік инвестицияларды тартудағы мемлекеттің  белсенді рөліне негізделген.Біз елімізге 160 млрд
доллардан астам шетел инвестициясын тарттық.Кәсіпкерлік қызмет үшін негізгі талаптар мен заманауи салық жүйесі қалыптасты.Біз ұлттық экономиканы жоспарлы түрде  әртараптандырудамыз
Үдемелі индустрияландыру бағдарламасында екі бесжылдықта экономикамыздың бет-бейнеcін өзгертіп, оны шикізаттың әлемдік бағаларының ауытқуына тәуелсіз ету  міндетін қойдым.Стратегия-2030 қабылданғаннан бері 15 жыл ішінде мемлекетіміз әлемдегі ең серпінді дамушы елдер бестігіне енді.Нәтижесінде, 2012 жылдың қорытындысы бойынша ІЖӨ-нің көлемі жағынан біз әлемнің 50 ірі экономикасының қатарынакіреміз.Әлемнің барлық елдері өз дамуын салыстыратын мойындалған рейтингтер бар
Осыдан алты жыл бұрын мен алдымызға әлемнің бәсекеге қабілетті 50 елінің қатарына кіру жөнінде жалпыұлттық міндетін қойдым
Қазақстан Дүниежүзілік экономикалық форумның рейтингінде 51-орынды иеленді
Біз бүгін осы мақсатымызға таяқ тастам ғана қалдық