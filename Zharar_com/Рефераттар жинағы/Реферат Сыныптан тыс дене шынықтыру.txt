Сыныптан тыс дене шынықтыру Дене  тәрбиесі – қоғамдағы  жалпы  мәдениеттің  бөлігі, адамның  дене  қабілеттерін  дамыту   мен денсаулығын  нығайтуға  бағытталған  әлеуметтік қызметтің  бір  саласы
Жастардың  жан -  жақты  дамуын  дене  тәрбиесінсіз  елестету  мүмкін  емес
Денесі  жақсы  дамыған  деп  күн  режиміне  спортпен  жүйелі  айналысуды енгізген,  ағзаның  шынығуы  үшін  табиғи  факторларды тұрақты  пайдаланатын, жұмысты  белсенді   демалыспен  кезектестіріп  отыратын жас  адамды  айтамыз.Біздің  елімізде  кәсіподақтардың  бірыңғай  ерікті дене шыңықтыру- спорт қоғамдары  құрылған
Оның  негізгі  міндеттерінің  бірі  балалар мен жеткіншектердің  арасында  дене  шынықтыру – сауықтыру  және  спорт жұмыстарын ұйымдастыру  болып  табылады, өйткені дене тәрбиесінің негізі балалық және  жеткіншектік  жаста қаланады
Тек қана осы кезеңде  дене  жаттығуларымен  айналысу  кажеттілігі қалыптасады, дағдылар  мен іскерліктер  жинақталады, спортқа қызығушылық  калыптасады.Гимнастика - дене тәрбиесі жүйесінің негізі
Дене тәрбиесі жүйесінде қандай жаттығу болсын, барлығы гимнастикалық жаттығулардың негізін құрайды
Айталық, жалпы дамыту жаттығулары - спорттың барлық түрінде, ең әуелі денені қыздыру үшін, арнаулы жаттығуды орындау үшін дайындықтан басталады
Мысалы, таңертеңгілік бой жазу жаттығуларының жиынтығы -гимнастикалық жалпы дамыту жаттығулар жиынтығынан тұрады
Міне, сондықтан да гимнастикалық жаттығулар бүкіл спорттың негізін қалайды
Гимнастика адамның дұрыс қозғалысының, күш-қуатының, сымбаттылығының, т.б
адам бойындағы барлық қабілет қасиетінің дұрыс қалыптасуының негізгі көзі, денсаулығының дұрыс қалыптасуы
Жалпы адамның адами болмысын қалыптастырады
Гимнастикамен шұғылдану деген сөз - адамның өзін-өзі тіршілікке қалыптасуға дайындауы болып табылады.Гимнастикамен шұғылдану, негізінен екі бағытта жүреді
Біріншісі - гимнастиканың негізін қалайтын жалпы дамыту жаттығулары
Сондықтан, негізгі гимнастика деп аталады
Негізгі гимнастика барлық жаттығулардың негізгі жиынтығы болып табылады
Гигиеналық гимнастика - денсаулықты қалыптастыратын, таңертеңгілік бой жазу жаттығуларының жиынтығы, сондай-ақ өндірістік гимнастика және арнаулы емдеу гимнастикасы.Ырғақты гимнастика - негізгі мақсаты әр адамның дене жағынан дамуына байланысты және жалпы денсаулығына байланысты шұғылданады
Жалпы дамыту жаттығуларының маңсатты түрде белгілі бір уақыт аралығында үздіксіз орындалуы.Атлетикалық гимнастика - жалпы дамыту жаттығуларының арнаулы мақсатты түрде дене құрылысын жетілдіру үшін қолданылады
Бірақ бұл жаттығулар арнаулы гимнастикалық жабдықтармен орындалады
Айталық батпан, қосшоқпарлы батпандармен орындалатын жаттығулар болса, сондай-ақ, тренажорлық аспап-құралдарда орындалады
Атлетикалық гимнастика негізінен - жалпы дамыту мақсатында спорт ретінде де қарастырылады.Екіншісі - спорттың гимнастика
Спорттың гимнастика бірнеше жекелеген спорт жаттығуларынан тұрады
Бұл жаттығулар жекеленген спорт түрі болып есептеледі
Ерлердің жабдықтары - керме, шығыршық, қоссырық, кіші және үлкен ағаш ат және еркін жаттығу
Әйелдердің жабдықтары - бөрене, үлкен ағаш ат, әр түрлі биіктегі қоссырық және еркін жаттығу.Спорттың акробатика - жұптасып және топтасып орындалатын акробатикалық жаттығулар
Гимнастиканың бір түрі ретінде қаралатын аса күрделі жаттығу.Көркем гимнастикамен әйелдер шұғылданады
Жалпы көркем гимнастикасының орындалуы би қозғалысына негізделген, қолда әр түрлі құрал-жабдықтарды ұстап жүріп немесе лақтыра отырып, сол құралдың қозғалысымен бірге билеп жүріп орындалады.Ең әуелі гимнастика сабағы басталмас бұрын, сабақтың қауіпсіздік ережесін үйрену керек
Мұғалімнің тұжырымдамасымен орындалады
Гимнастикамен арнаулы шұғылданушы өзі сақтана жүріп, спортпен шұғылданудың жалпы ережесін білуі керек
Содан кейін, әріптесін сақтандыра білуі керек
Мұны орындау әр спортшының міндеті.Жеңіл атлетика - бүгінгі таңда тек біздің елде ғана емес, дүние жүзінде кең таралған спорт түрі
Жеңіл атлетиканың негізгі жаттығулары - тегіс жерде жүгіру, бедерлі жерде жүгіру, жүру, кедергілермен жүгіру, ұзындыққа және биіктікке секіру, лақтыру, жеңіл атлетикалық көпсайыс.Жүгіру - қысқа, орташа және ұзақ қашықтық болып үшке бөлінеді
Қысқа қашықтыққа - 100, 200, 400 м және 110 м кедергілі қашықтық жатады
Орташа қашықтыққа800,1000, 1500, 2000, 3000 м жүгіру және 3000 м кедергілі қашықтыққа жүгіру жатады
Ұзақ қашықтыққа - 5000, 10000, 20000, 42 шақырым 192 м марафондық қашықтық және 50 шақырым кросс (дала жарысы) жатады.Жүру - 20 шақырым спорттық жүріс
Лақтыру - диск, найза, граната, балға, доп және ядро
Секіру - орында тұрып және жүгіріп келіп ұзындыққа секіру, биіктікке және сырықпен секіру, үш аттап секіру.Жеңіл атлетикалық көпсайыс - көпсайыс құрамына жеңіл атлетиканың жаттығуынан 10 жаттығуға дейін кіреді
Олар - жүгіру, секіру, лақтыру және кедергілерден өту.Сөре және мәре
Жарыс барысында сөреден шығу үшін жүгіруші төменгі және биік сөре жағдайында тұрады
Қысқа қашықтыққа жүгіргенде төменгі сөре жағдайында тұрады
Орта және ұзын қашықтыққа жүгіргенде биік сөре жағдайында тұрады
Төменгі және биік сөреде жүгіріп шығу әдіс-тәсілін студенттер мектеп бағдарламасынан оқып кеткендіктен, оған қайтадан оралмадық.Жеңіл атлетиканың негізгі жаттығуы - жүгіру
Ол жеңіл атлетиканың барлық жаттығуларында қолданады
Сондықтан, кім болсын, жеңіл атлетикамен шұғылданғанда, ең алдымен жүгірудің айла-тәсілін меңгеруі керек.Жүру
Екінші - жүрудің спорттық түрі бар
Әрине, екеуінің айырмашылығы жер мен көктей
Спорттық жүрістің негізгі ережесі, әрбір аттаған сайын, яғни, алдыға аттаған аяқтың өкшесі жерге тимейінше итерілетін аяқты жерден көтеруге болмайды
Демек, адамның екі аяғы да жерге тимейтіндей көтеріліп кететін фазасы болмауы керек
Бұл жағдайға кез келген спортшы қалыптасып үйрене бермейді
Табиғи жүрісте көтеріліп кететін фазасы болады
Яғни, жүгірудің алғы шарты орындалады
Спорттың жүріспен жарысқа қатысқан спортшы жүгіріп кетпес үшін көтеріліп кететін фазасын төрешілер мұқият қадағалайды.Әдетте, жүгірудің әдісін білетін спортшылар төменгі сөреден шығудың әдісін жақсы меңгерген болса, жылдамдықтан көп ұтады
Бұл деген жүгіріс әдісін меңгерді деген сөз
Ал жоғарғы сөре жүгіріс әдіс-тәсілін меңгеруге айтарлықтай әсер ете қоймайды
Бірақ орта және ұзақ қашықтыққа жүгіргенде аяқты көтеріп алып, алға соза басудың өзіндік ерекшелігі бар
Мәселен, біреу қысқа адымдайды, енді біреу жүгіргенде адымын ашады
Жүгірушінің жылдамдығы, міне, негізінен осы жағдайдың орындалуына байланысты
Осыған орай мынандай жаттығуларды орындауға болады:белгілі бір қашықтықты (400, 800, 1000 м) бір темппен жүгіріп өту (бірнеше рет қайталау);20-30 м қашықтықты өте жоғары жылдамдықпен жүгіріп өту
6-8 рет қайталанады;соқпақ жолды бір темппен жүгіріп өту (1000, 2000
3000 м);белгілі бір қашықтықты тізені көтеріп жүгіріп өту;аяқтың өкшесімен ғана жүгіру;аяқтың ұшымен жүгіру;жүреден отырып жүгіру;сыңар аяқтап секіріп, жүгіру;қысқа қашықтыққа төменгі сөреден шығып, жоғары жылдамдықпен жүгіру (20, 30, 40 м);қолды жерге тіремей төменгі сөреден жүгіріп шығу;белгілі бір қашықтықты аяқты артқа сілтеп жүгіру;белгілі бір қашықтықты арқамен алдыға қарап жүгіріп өту;30-40 м қашықтықты екі аяқтап секіріп жүгіру;30-40 м қашықтықты орында тұрып секіріп өту;30-40 м қашықтықты жүреден отырып жүріп өту.Биіктікке секіру.Биіктіктен секіру үшін спортшы ең әуелі сілтейтін және итерілетін аяқты анықтап алады
Шамамен 7-9 м жүгіретін жерін белгілейді
Әдетте, биіктікке секіретін спортшы кермеден секіруге жүгірген кезде аса жоғары жылдамдықпен бастағанымен, кермеге жақындаған кезде жылдамдық төмендейді
Себебі, спортшы секіруге дайындалады.Бүгінде биіктікке секірудің бүкіл әлемге тараған үш түрлі жаттығуы бар
Біріншісі - «аттап» секіру, екіншісі -алдыға қарай «аунап» секіру, үшіншісі - «шалқадан жатып өту»
Қазір әлем бойынша ең жоғарғы көрсеткішті -«шалқадан жатып өту» әдісімен орындап отыр
Оқу процесінде қолданылатын секірудің ең қарапайым түрі «аттап» секіру
Сабақта биіктікке секіруді осы «аттап» секіруден бастайды
Секірудің негізгі айла-тәсілін үйрену үшін ең әуелі дұрыс жүгіріп келгенде сілтейтін аяқ дәл шығу керек
Сілтейтін аяқты кермеге қарай созғанда тізе бүгілмеуі керек
Екіншіден, итерілетін аяқ нақтылы өз орнына түсуі керек
Яғни, негізгі мақсат - итерілетін аяқтың қозғалысы дұрыс орындалуы керек
Сонда ғана жаттығудың орындалуы нәтижелі болады
Жаттығуды орындаушы жерге сілтеген аяғымен түседі
Кермеден сілтеген аяқ, өткеннен кейін итерілетін аяң мүмкіндік болғанша жоғары көтеріледі.Дала жарысы.Қазақстан ауа райының жағдайына байланысты екі өңірден тұрады
Қысы жоқ жылы өңірі де, жылға жуық қары жататын солтүстік өңірі
Қысы жоқ, жылы өңірде шаңғы тебудің орнына дала жарысы өткізіледі
Дала жарысы барлық оқу орындарының дене тәрбиесі пәнінің бағдарламасына кіреді.Дала жарысы - кедергілері көп, яғни, ойлы-қырлы жерлерде өткізіледі
Жаттығушылар, болмаса жарысқа қатысушылар, ағып жатқан бұлақ суынан өтеді, секіре алмаса, айналып өтудің жолын іздейді
Аспалы көпірден өтеді, терең ордан секіреді, т.б
осындай жер бедерінің кедергілері жалғаса береді.Дала жарысының негізгі мақсаты - табиғи жағдайда кездесетін кедергілерден өту
Мәселен, өзен арнасынан қалай өтуге болады? Егер де секіріп өтуге болмаса, аттап өтуге келмесе, онда аяқ киімді шешіп өтуге болады
Екінші бір жағдайда, бір-ақ адам аяқ киімін шешіп басқаларды көтеріп өткізіп алуына болады.Жарқабақ-өрден шыққанда, ең алдымен бір бала шығады
Оның шығуына төмендегі тұрғандар көмектеседі
Енді жоғары шыққан оқушы басқаларға қолын беріп көмектеседі.Жарқабақтан төмен түсіп өту үшін секіріп түспей, жардан сырғанай түскен абзал
Бірақ алғашқы түскен адам басқалардың жарақат алмай, құлап қалмай дұрыс өтуін бақылайды.Аспалы көпірден өткенде барлық оқушылар түгелдей көпірге шықпай бір-бірлеп қана өтуге болады
Ол үшін оқушылардың біреуі көпірден өтіп екінші жағына барып, көпірдің дұрыстығын білгеннен кейін ғана келесі оқушының өтуіне болады.Жалғыз бөренелі көпірден өту
Әрине, көпірдің дұрыс екендігін білгеннен кейін ғана кезектесіп өте беруге болады.Сазды, томарлы жерден өткенде тек бір ізбен ғана жүру керек
Алдыдағы жол бастаушы, мұндай жердің бедерін жақсы білуі қажет
Себебі, сазды-томарлы жер болғаннан кейін міндетті түрде бұл жер батпақты болып келеді
Сондықтан, негізгі мақсат жүгіріп келе жатып томарға шалынбай, батпаққа түсіп кетпей, бастаушының талабын мұқият орындау керек
Қалың қопалы жерден өткенде де осы көрсетілген ереже орындалады
Тік беттен де саппен жүріп түсуге болады
Өйткені біреуі тайғанап кетсе екіншісі ұстап қалады
Сазды, шалшықты жерлерді айналып өту керек
Көлденең құлап жатқан үлкен бөренеден секіріп өтетін мүмкіншілік болмаса, онда бір аяқты үстіне қойып барып секіріп өтуге болады.Жалпы дала жарысына жолға шықпас бұрын, мүмкіндік болғанша, дала жарысының жолымен жай жүріп, танысып алу керек
Содан кейін ғана трассаның қай кезеңінде жүгіріп өтуге, қай жерінде жай жүріп өтуге болатыны анық
Жаттығу кезінде, мүмкіндік болғанша жүгіру мен жүруді алмастырып отыру абзал.Дала жарысы сабағын өткізгенде 3 шақырымнан 5,8 шақырымға дейін жүгіріп және жүріп өтуге болады
Дала жарысына киімді ауа райының ыңғайына қарай кию керек
Саппен жүргенде бірінен-бірінің ұзап, қалуына болмайды.Дала жарысының қауіпсіздік ережесіДала жарысы сабағына қойылатын талаптар мұқият орындалады.Артындағы топ жол бастаушының айтқанымен жүреді.Қандай кедергілер болсын, топтағы оқушылар кезек күтіп орындайды, болмаса, біріне-бірі көмек көрсетеді.Кедергілерден өткенде жаттығулардың орындалуына аса мұқият болу керек.Себебі, жаттығулардың дұрыс орындалмағанының салдарынан жарақаттанып қалмау керек.Дала жарысы трассасының дұрыс-бұрыстығына жол бастаушы жауап береді.Жол бойында жарақат алған әріптесіне көмек көрсету.ЖүзуЖанды, жансыз денелердің тіршілік ететін негізгі факторлары - су, ауа күн сәулесі
Сондықтан суға түсу адам денсаулығын сақтаудың негізгі құралы болғандықтан, міндетті түрде дене тәрбиесі пәнінің бағдарламасына кіреді.Дене тәрбиесі сабағында суға түсуді оқытудың негізгі мақсаты жас ұрпақты суда жүзуге үйрету
Жалпы Республикамызда суға шомылудың толық жағдайы жасалған жөн
Бірақ, суда жүзуді үйрену кімнің болса да міндеті болып табылады
Осыдан барып, суға жүзуді бұқаралық міндетке айналдыру, бүкіл халықтың дене шынықтыру-сауықтыру шараларының бағдарламасына енгізу қарастырылған
Сонда ғана, халықтың денсаулығын сақтаудағы нәтижелі іс болмақ.Бүгінгі таңда оқу жүйесіне президенттік тесттің бағдарламасы да кіріп отыр
Әрине, президенттік тесттің нормативтер көрсеткіштерінен сынама тапсыру әркімнің міндеті болып табылады.Білім беру жүйесінде суға жүзу жаттығулары өз алдына спорт түрі ретінде де қолданылады
Суға жүзудің оқыту жүйесі жабық су бассейндерінде және ашық су қоймаларында ұйымдастырылады
Әрине, ашық су қоймаларында оқу процесін ұйымдастыру жылдың жылы мезгіліне байланысты.Суға жүзудің оңу процесін өткізу мен ұйымдастырудың өзіндік ерекшелігі бар
Бұл процесс, ең әуелі бассейнде және ашық су қоймаларында сабаң өткізудің ережесімен танысады
Мұғалімнің нұсқауынсыз және бақылауынсыз ешқандай жаттығуларды орындауға болмайды
Суға түспес бұрын, жүзуді үйренудің бастапқы дайындық жаттығулары құрлықта орындалады
Одан кейін, судың тереңдігі тізеден және белден аспайтын жерде орындалады
Сабақта суға жүзудің барлың ережелері мұқият орындалады.Оқу процесінің бастапқы жаттығулары судың астында дем шығару және денені су бетінде қалай ұстау керек, ол үшін қол мен аяқтың қандай қозғалысы болу керек, т.б
Енді, суда алдыға қозғалу үшін қол-аяқпен қандай жаттығулар орындалады
Жалпы осы жаттығуларды орындаудың айла-тәсілін үйренуден бастайды
Жүзу жаттығуларының негізгі түрлерін оқыту процесі, шұғылданушылардың су бетінде денесін қалай ұстау керектігін әбден үйренгеннен кейін ғана жалғасады
Бұл оқыту жүйесі тек қана мұғалімнің басшылығымен, жүргізген нұсқауымен және бақылауымен өтеді.Суда жүзу негізгі үш жаттығудан тұрады
Құлаштап жүзу, етпеттеп және шалқалап жатып орындалады
Екінші - брасс, тек етпеттен жатып орындалады
Баттерфляй әдісімен де етпеттен жатып жүзеді
Бүкіл әлемде суда жүзу жаттығуларының негізгі тараған түрі - етпеттеп жатып құлаштап жүзу
Кім болсын, жүзудің қандай жаттығуымен шұғылданса да, ең әуелі міндетті түрде құлаштап малтау әдісін үйренуі керек
Содан кейін ғана брасс, болмаса баттерфляй әдісімен малтуға ден қоюға болады.Жалпы жүзуден жарыс бағдарламасына - етпеттен жатып құлаштап жүзу, шалқадан жатып құлаштап жүзу, брасс және баттерфляй жаттығулары кіреді.Қозғалмалы ойындарСпорттың ойындардың бір түрі - баскетбол
Бүкіл әлемге тараған ойындардың бірі
Осы ойын түрінен бүгінде құрлық және әлем біріншілігі өткізіліп тұрады
Халықаралық федерациясы жұмыс істейді.Баскетбол ойынының қозғалысы адам баласына аса пайдалы табиғи қозғалыс пен дене мүшелерінің қимылынан тұрады - жүгіру, жүру, секіру және лақтыру
Бұл ойынды он жасар баладан бастап қай жаста болсын, бәрі ойнай береді
Сондықтан да баскетбол дене тәрбиесі пәні жаттығуларының бірі ретінде ең тиімді және ағзаға пайдалы болып табылады
Баскетбол ойыны адамның көңілін шаттандырып, іскерлігін арттырады
Бүгінгі баскетбол ойынының даму деңгейі өзінің ең жоғарғы нүктесіне жетті деуге болады, себебі ойынның бүгінгідей жылдамдығы бұрын-соңды болып көрген жоқ
Ойыншының қозғалысы, жүгіру жылдамдығы секіру және лақтыру, кілт тоқтауы
Міне, мұның барлығы жалпы дамыту жылдамдығын, ойыншылардың дайындық деңгейін көрсетеді.Осындай ойын барысында, нақты қозғалыс нәтижесінде ең бастысы адамның кординациясы қалыптасады
Қандай жаттығу болсын, қозғалыс барысында нақтылы орындалады
Айталық, допты торға түсіру, болмаса допты әріптесіңе дәл бере білу, допты алып жүргенде қарсыласын алдап өту, т.б
Демек, адамның барлық қабілет-қасиетін қалыптастыратын ойынның бірі.Баскетбол, спорт ойындарының бір түрі ретінде барлық оқу орындарының бағдарламасына кіреді
Арнаулы оқу орындарының студенттері бұл кезеңде баскетбол ойынын ойнап, белгілі деңгейде дайындықпен келді деп есептеледі
Сондықтан бұл оқушылар оқу процесінде ойынның негізгі айла-тәсілдері, тыныс алу және ойын жүйесін біледі, жарысқа да қатыса алады.Волейбол - спорттың кең тараған ойындардың бір түрі
Тіпті, су бойында жағажайда да жарыстар өткізіледі
Бүгінде волейболдан әлем және құрлық біріншілігі өткізіліп тұрады.Волейбол ойынының қозғалысы адам баласына аса пайдалы табиғи қозғалыс пен дене мүшелерінің қимылынан жүгіру, жүру, секіру, лақтыру, т.б
Бұл ойынды он жасар баладан бастап қай жаста болмасын, бәрі ойнай береді
Сондыңтан да, волейбол дене тәрбиесі пәні жаттығуларының бірі ретінде ең тиімді де ағзаға пайдалысы болып табылады
Волейбол ойыны адамның көңілін шаттандырып, іскерлікті арттырады
Бүгінгі волейбол ойынының даму деңгейі өзінің ең жоғарғы нүктесіне жетті деуге болады
Себебі, ойынның бүгінгідей даму жылдамдығы бұрын-соңды болып көрген жоқ
Ойыншының қозғалысы, жүгіру жылдамдығы, секіруі, лақтыруы, кілт тоқтауы, міне мұның барлығы жалпы ойынның жылдамдығын, ойыншылардың дайындың деңгейін көрсетеді.Осындай ойын барысында нақты қозғалыс нәтижесінде ең бастысы, адамның кординациясы қалыптасады
Қандай жаттығу болмасын, қозғалыс барысында нақтылы орындалады
Айталық, шабуылдау кезінде допты қарсыласының алаңға дәл түсіру, болмаса допты әріптесіне дәл бере білу, болмаса допты қарсыласының алақанына алдап тастау, т.б
Демек, адамның барлық қабілет-қасиетін қалыптастыратын ойынның бірі.Волейбол, спорт ойындарының бір түрі ретінде барлық оңу орындарының бағдарламасына кіреді
Арнаулы оңу орындарының студенттері бұл кезеңде волейбол ойынын ойнап, белгілі бір деңгейде дайындықпен келеді деп есептеледі
Сондықтан, бұл оқушылар оқу процесінде ойынның негізгі айла-тәсілдерімен таныс, ойын жүйесін біледі, жарысқа да қатыса алады.Арқан тартыс
Бұл ойынды жаздыгүні көгалда ойнауға болады
Ойыншылардың саны 10 баладан аспағаны жөн
Ойынға ұзындығы 8-10 м екі ұшы түйілген арқан пайдаланылады
Арқанның тең ортасына белгі ретінде қызыл мата байлайды
Ойынға қатысушылар бойларына қарай қатарға тұрады да, ойын жүргізушінің берген бұйрығы бойынша «бір, екі» деп санап шығады
Содан кейін «бір» дегендері бір жаққа, «екі» дегендері екінші жаққа бөлінеді
Арқанның қызыл мата байланған жерін күні бұрын еденге немесе жерге сызылған белгі-сызықтың үстіне дәл келтіреді де, екі жақтың ойыншылары арқанның сол белгісінен бастап бірінің артынан бірі қос қолдап ұстап, тартып тұра қалады
Егер де бәрі бірдей арқаннан ұстауға қолдары сыймаса, онда соңғылары алдыңғылардың белінен ұстайды
Ойын жүргізушінің берген белгісі бойынша екі команда арқанды екі жаққа қарай тарта жөнеледі
Ойынның мақсаты қарсыластың бір не бірнеше ойыншысын ортадағы сызықтан өз жағына тартып өткізу
Команданың ортаңғы сызықтан өтіп кеткен ойыншысы ойыннан шығып қалады
Қарсылас команданың ойыншыларын қай команда түгелдей ортаңғы сызықтан өз жағына тартып өткізсе, сол команда ұтқан болып есептеледі
Ойнаушылардың өзара келісулері бойынша ойынды қайталап ойнауға да болады...