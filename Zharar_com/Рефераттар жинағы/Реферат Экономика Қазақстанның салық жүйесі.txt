Қазақстанның салық жүйесі .Салық ұғымы және оның әлеуметтік-экономикалық мәніҰйымдық-құқықтық жағынан салықтар-бұл мемлекет біржақты тәртіппен заң жүзінде белгіленген, белгілі бір мөлшерде және мерзімде бюджетке төленетін қайтарусыз және өтеусіз сипаттағы міндетті ақшалай төлемдер.Салықтардың экономикалық мәні олардың өзінің функциялары мен міндеттерін жүзеге асыру үшін мемлекет жұмылдыратын ұлттық табыстың бір бөлігі болып табылатындығында
Салықтар қаржының бастапқы категориясы болып табылады
Салықтар мемлекетпен бірге пайда болды және мемлекеттің өмір сүріп, дамуының негізі болып табылады
Адамзат дамуының бүкіл тарихы бойына салық нысандары мен әдістері өзгерді, игерілді, мемлекеттің қажеттіліктері мен сұрау салуларына бейімделеді
Салықтар тауар-ақша қатынастарының ахуалына әсер ете отырып, олардың дамыған жүйесінде айтарлықтай өрбіді
Мемлекет құрылымының өзгеруі, өркендеуі әрқашан салық жүйесінің қайта құрылуымен, жаңаруымен қабаттаса жүреді
	Салықтар барлық елдерде олардың қоғамдық-экономикалық құрылысы мен саяси іс-бағытына қарамастан ұлттық мемлекет кірістерінің негізгі көзі – ұлттық табысты қайта бөлудің басты қаржылық құралы, мемлекеттің кірістері мен бюджеттің кірістерін қалыптастырудың шешуші көзі болып табылады
Салықтарда мемлекеттің экономикалық мазмұны нақты түрде көрінеді, ал салықтардың әлеуметтік-экономикалық мәні, олардың түрлері мен рөлі қоғамның экономикалық құрылысымен, мемлекеттің табиғатымен және функцияларымен айқындалады
Белгілі философ Фрэнсис Бэкон салықтарды төлеу әрбір азаматтың қасиетті борышы деген еді.	Қазақстан Республикасы Конституциясының 35-бабында: заңды түрде белгіленген салықтарды, алымдарды және өзге де міндетті төлемдерді төлеу әркімнің борышы әрі міндеті болып табылады,- деп жазылған.		Салық салудың қазіргі қағидаттары мыналарға саяды:1.	Салық салудағы әділдік қағидаты екі аспектіде қарастырылады: а) «деңгейлес теңдікке» жету – салық төлеушілердің табыстарына тең жағдайда біркелкі салық салынады;ә) «сатылас теңдікті» сақтау – жеке тұлғалардың табыстарына салық салу табыстардың бір бөлігін қайта бөлу үшін прогрессивті шәкіл бойынша сараланған мөлшерлемелерді қолдана отырып жүргізілуі тиіс
Салық механизмі салық төлеушіге түсінікті болуы тиіс, ол рабайсыз әрі күрделі болмауы керек.3.	Салықтардың анықтылығы – алдын ала белгіленген шарттар мен талаптардың мызғымас теңдігі елдің барлық аумағында және барлық шаруашылық  жүргізуші субьектілер үшін түсіндіру мен қолданудың біркелкілігі.4.	Жеңілдіктердің ең аз саны
Жеңілдіктер құндық үйлесімдерді бұрмалайды және салық салу субьектілерін тең емес жағдайларға әдейі қояды.5.	Салық салудың экономикалық бейтараптығы
Салықтар экономиканың жұмыс істеуін жақсартуға  және инвестициялардың  өсуіне кедергі жасамауы тиіс.6.	Экономикалық қатынастар бойынша осы елдің басқа әріптес елдермен салықтардың негізгі түрлері бойынша салық мөлшерлемелерінің салыстырмалығы.Қазақстанның салық заңнамасында сонымен бірге салық және бюджетке төленетін басқа да міндетті төлемдерді төлеудің міндеттілігі, салық салудың айқындылығы, әділдігі, салық жүйесінің біртұтастығы және салық заңнамасының жариялылығы қағидаттары негізделеді
Салық төлеуші салық заңнамасына сәйкес салықтық міндеттемелерін толық көлемінде және белгіленген мерзімдерде орындауға міндетті.Салықтар және бюджетке төленетін басқа да міндетті төлемдер айқын болуы тиіс
Салық салудың айқындығы салық төлеушінің салықтық міндеттемелері туындауының, орындалуының және тоқтатылуының барлық негіздері мен тәртібін салық заңнамасында белгілеу мүмкіндігін білдіреді.Еліміздегі салық салу жалпыға бірдей және міндетті болып табылады
Жеке сипаттағы салық жеңілдіктерін беруге тыйым салынады
 Қазақстанның салық жүйесі оның бүкіл аумағында барлық салық төлеушілерге қатысты бірыңғай болады
Салық салу мәселелерін реттейтін нормативтік-құқықтық актілер ресми басылымдарда міндетті түрде жариялануға жатады
Мемлекетке түсетін салық түсімдерінің сипатты ерекшелігі олардың ван алуан қоғамдық қажеттерге кейін иесіз пайдаланылуы болып табылады
Осысымен салықтардың мемлекет, сондай-ақ басқа жергілікті органдар белгілейтін түрлі міндетті мақсатты жарналардан, төлем аударымдарынан айырмашылығы болады.Салықтардың әлеуметтік-экономикалық мәні мен мазмұны олар атқаратын функцияларында толық ашыла түседі
Жалпы қаржы категориясы тұрғысынан салықтар  қосалқы категория болып табылатындығын есте ұстаған жөн, сондықтан қаржыға қатысты салықтардың функцияларын қаржының бөлгіштік функциясының құрамдас қосалқы функциясы ретінде қарастырған жөн
Қазіргі кезде салықтар фискалдық, реттеуші және қайта бөлу сияқты негізгі үш функция орындайды
Бұлардың әрқайсысы осы қаржы категориясының  ішкі белгілері мен өзіндік ерекшеліктерін білдіреді.Фискалдық функция – барлық мемлекеттерге тән негізгі функция
Оның көмегімен бюджеттік қор қалыптасады, мұның өзі салықтардың қоғамдық міндеттерін арттыра түседі
Өйткені салықтар мемлекеттік  бюджеттің кірістерін толыстыра отырып, экономиканы, әлеуметтік-мәдени шараларды  жүзеге асыруды қамтамасыз етеді.Салықтардың реттеуші функциясы мемлекеттің экономикалық қызметінің ұлғаюымен байланысты пайда болады
Ол ұлттық шаруашылықтың дамуына қабылданатын бағдарламаларға сәйкес ықпал етеді
Бұл орайда салықтардың нысандарын таңдау, олардың мөлшерлемелерінің, алу әдістерінің өзгеруі, жеңілдіктер мен шегерімдер пайдаланылады
Бұл реттеуштер қоғамдық ұдайы өндірістің құрылымы мен үйлесіміне, қорлану мен тұтыну көлеміне ықпал етеді
Қайта бөлу функциясы арқылы түрлі субьектілер табысының бір бөлігі мемлекеттің қарамағына өтеді
Бұл функцияның іс-әрекетінің ауқымы жалпы ұлттық өнімде салықтардың алатын үлесі арқылы анықталады; ол ұлттық табыстың мемлекеттендірілу дәрежесін көрсетеді.Мемлекет салық саясатын – салық саласындағы шаралар жүйесін қоғамның оның нақтылы кезеңіндегі әлеуметтік-экономикалық және басқа мақсаттар мен міндеттеріне қарай әзірленген экономикалық  саясатқа сәйкес жүргізіледі.«Салық» ұғымымен «салық  жүйесі» ұғымы тығыз байланысты
Мемлекетте алынатын салық түрлерінің, оны құру мен алудың нысандары мен әдістерінің, салық службасы органдарының жиынтығы әдетте мемлекеттің салық жүйесін құрайды.	1991 жылға дейін, яғни КСРО ыдырағанға дейін елде көбінесе экономиканы басқарудың әміршіл-әкімшіл жүйесіне, бағаларға қатаң мемлекеттік реттеуге сәйкес келетін салық  жүйесі қызмет етті
Бюджеттің басты кіріс көздерінің бірі болған айналым салығы тіркелген бөлшек сауда және көтерме сатып алу бағаларын қолдануға және мемлекеттік реттеп отыруға бағытталған болатын
Қазақстан егемендікке ие болғаннан кейін 1991-1995 жылдары қабылдаған бірқатар заңдарға сәйкес республикада жаңа салық жүйесі қалыптасты
	1991 жылғы желтоқсанның 25-інен бастап,  біздің елімізде тұңғыш салық  жүйесі жұмыс істей бастады
Ол «ҚазақстанРеспубликасындағы салық жүйесі туралы» заңға негізделді
Бұл заң салық жүйесін құрудың қағидаттарын, салықтар мен алымдардың түрлерін, олардың бюджетке түсу тәртібін белгілеген алғашқы құжат болды
Осы заңға сәйкес Қазақстанда 1992 жылғы қаңтардың 1-інен бастап 13 жалпы мемлекеттік салық 18 жергілікті салықтар мен алымдар енгізілді
 Қазақстан Республикасының Үкіметі 1995 жылдың басында салық реформасының ұзақ мерзімді тұжырымдамасын қабылдап, онда еліміздің салық  жүйесі мен салық заңнамасын бірте-бірте халықаралық салық салу қағидаттарына сәйкестендіру көзделді
Осыған байланысты «Салық және бюджетке төленетін басқа да міндетті төлемдер туралы» 1995  жылғы сәуірдің 24-інде Қазақстан Республикасы Президентінің заң күші бар жарлықтар шықты
Енді бұрынғы 42 салықтар мен алымдар едәуір қысқартылып, олардың саны небәрі 11 болып қалды
Қазақстан Республикасы Президентінің бұл жарлығы Қазақстан Республикасының 1999 жылғы шілденің 16-сындағы 440-1 заңына сәйкес заң мәртебесін алды
Осы уақыт аралықтарында Президент жарлықтарымен  және Қазақстан Республикасының заңдарымен бұл заңға өзгерістер мен толықтырулар енгізілді
Барлық өркениетті елдерде салықтардың бүкіл жиынтығы әр түрлі қағидаттар бойынша жіктеледі:•	Салық салу обьектілері бойынша;•	Салықты алатын және салықтан жиналған сомаға билік жасайтын органға қарай;•	Пайдалану тәртібі бойынша; •	Обьектінің экономикалық белгісі бойынша
Салықтарды салу обьектісі бойынша олар тура және жанама салықтар болып бөлінеді.Тура салықтар- салық төлеушінің кірісі мен мүлкінен тікелей төленген салықтар
Олар өз кезегінде нақты және жеке салықтарға бөлінеді
Нақты салықтар салық төлеушілердің мүлкінің кейбір түрлеріне ( үй,жер, кәсіп, ақшалай капитал) салынады
Жеке тура салықтар – бұл жеке адамдар заңи ұйымдардың табыстары мен мүлкіне салынатын салықтар
Нақты салықтардан айырмашылығы жеке салық салу әрбір салық төлеушінің жеке табысы мен мүлкін де, қаржы жағдайын да ескереді.Жанама салықтар – бағаға немесе тарифке үстеме ретінде белгіленген салық төлеушінің кірістері мен мүлкіне тікелей байланысты емес салықтар
Жанама салықтарға қосылған құнға салынатын салық, акциздер жатады
Жанама салықтарға сондай-ақ  сыртқы экономикалық қызметтен түсетін түсімдер де( кеден баждары түрінде, экспортқа және импортқа салынатын салық  түріндегі кеден кірістері, ішкі рынокта сатылатын тауарлар бағасы мен олардың фактуралық құнының айырмасы) жатады
Жанама салықтар мемлекеттің фискалдық мүдделерін  білдіреді
Жанама салықтар салудың мәні салықтың тауар бағасына(немесе қызметтің тарифіне) қосылатындығында, кіріктірілетіндігінде
Бұл жағдайда салықты тауардың( қызметтің ) нақты тұтынушы мен мемлекет арасында тікелей байланысты болмайды
Салықты алатын және оған билік ететін органға қарай орталық(жалпымемлекеттік) және жергілікті салықтарды ажыратылады
Пайдалану тәртібіне қарай барлық  салықтар жалпы және мақсатты(арнаулы) болып бөлінеді
Жалпы салықтар тиісті деңгейлердің бюджеттерінде шоғырландырылады және жалпымемлекеттік қажеттіліктерді қаржыландыруға пайдаланылады
Мақсатты салықтардың нысаналы арналымы болады(мысалы, зейнетақы төлемдерін қалыптастыру үшін пайдаланылатын әлеуметтік салық).Обьектінің экономикалық белгілері бойынша табысқа салынатын салықтар мен тұтынуға салынатын салықтар болып ажыратылады
Табысқа салынатын салықтар төлеушінің салық салынатын  кез келген обьектіден алған табыстарынан алынады
Тұтынуға салынатын салықтар – бұл тауарлар мен қызметтер көрсетуі тұтыну кезінде төленетін шығынға салынатын салықтар.Салық салу обьектілерін есепке алу және оларды бағалау тәсілдеріне қарай салық алудың мынадай төрт әдісі қолданылады: кадастрлық, салық төлеушінің мағлұмдамасы бойынша, табысты алу көзінен ұстап қалу, патенттік негізінде
Бірінші жағдайда салықты есептеу мен оны алу, салық салу обьектілерінің нақты табыстылығын есепке алмай табыстылық (жер салығы, мүлік салығы) нормасын көрсете отырып, олардың тізімдемесі негізінде жүзеге асырылады
Мағлұмдамада салық төлеушілер табыстың көлемі, қажетті жеңілдіктерді,шегерімдерді көрсетеді және салық сомасын есептеп, төлейді
Олар салықтардың түрлері бойынша салық мағлұмдамасын  есепті салық  кезеңіне  сәйкес тапсырып отырады
Мәселен, корпорациялық табыс салығын, жеке табыс салығын, көлік құралдарына салынатын салықты және жер салығын төлеушілер( арнаулы салық режимін қолданатын заңи тұлғаларды қоспағанда) салық органына олар бойынша мағлұмдаманы есепті салық кезеңінен кейінгі жылдың 31- наурызына дейін беріледі
Жеке табыс салығы бойынша мағлұмдаманы мынадай салық төлеушілер: төлем көзінен салық салынбайтын табыстары барлар;тұрғын үй салу мен осындай құрылыс үшін құрылыс материалдарын сатып алуды іске асырғандар;Қазақстан Республикасының шегінен тыс жерлерден табыстар алатын жеке тұлғалар;Қазақстан Республикасының шегінен тыс жерлердегі шетел банктеріндегі шоттарда ақшасы бар жеке тұлғалар;Қазақстан Республикасының  сыбайлас жемқорлыққа қарсы күрес туралы заңнамалық  актілеріне сәйкес мағлұмдама беру жөнінде міндеттеме жүктелген адамдар;Қазақстан Республикасы Парламентінің  депутаттары, судьялар табыс етеді
Әскери қызметшілер мен ішкі істер органдарының қызметкерлері жеке табыс салығы бойынша мағлұмдаманы уәкілетті  мемлекеттік орган белгіленген тәртіппен ұсынады.Салық төлеушіден салық мағлұмдамасын табыс етудің белгіленген мерзіміне дейін жазбаша өтініш алған жағдайда уәкілетті  мемлекеттік орган салық мағлұмдамасын табыс ету мерзімін екі айдан аспайтын мерзімге ұзартуға құқылы
Бірақ салық мағлұмдамасын тапсыру мерзімін өзгертпейді.Үшінші әдіс бойынша салық төлеуші жұмыс істейтін ұйымның, мекеменің бухгалтериясы одан салықты табыс алынған жерде есептеп, ұстайды.Төртінші әдіспен салық кәсіпкерлік қызметтің сан алуан түрлеріне берілетін патент негізінде төленеді
Патент – арнаулы салық режімін қолдану құқығын куәландыратын және салық сомасының бюджетке төленгендігін растайтын құжат.Салықтық есептің екі әдісі қолданылады: кассалық және есептеу әдісі.Кассалық әдіске сәйкес табыстар мен шегерімдер жұмысты орындау, қызмет көрсету, мүлікті жөнелту мен кірістеу және ол бойынша жасалынған ақы төлеу мезетінен бастап есепке алынады.Есептеу әдісі бойынша табыстар мен шегерімдер ақы төлеудің  уақытына қарамастан жұмысты орындау, қызмет көрсету, тауарларды өткізу және кіріске алу мақсатымен тиеп жіберу мезетінен бастап есепке алынады
Бұл әдіс салық службалары үшін қолайырақ  және оны Қазақстанның барлық төлеушілері қолдануға қабылданған
Төлеушілер үшін оның кемшілігі – салық төлемдері жеткізілім тіпті уақытында төленбеген жағдайында да аударылуы тиіс, бұл айналым қаражаттарын оқшауландыруға ұрындырады
Қазақстан Республикасының салық жүйесі салықтардың, алымдардың және баждардың түрлерін, салық қатынастарын реттейтін құқықтық  нормаларды және салық службасының органдарын кіріктіреді:Салықтар:1.	Корпорациялық табыс салығы.2.	Жеке табыс салығы.3.	Қосылған құнға салынатын салық.4.	Акциздер 5.	Жер қойнауын пайдаланушылардың салықтары мен арнаулы төлемдері6.	Экспортқа шығарылатын шикі мұнайға салынатын рента салығы7.	Әлеуметтік салық8.	Жер салығы 9.	Көлік құралдарына салынатын салық10.	Мүлікке салынатын салық
   Салық салуды ұйымдастыру	Салық салуды ұйымдастыру салық қатынастары нысандарының элементтерін, яғни салық түрлерінің нақты атауларын, сондай-ақ оларды қолданудың тәртібі мен әдістерін, іс-қимылының тәсілдерін кіріктіретін салық механизмін құруға және оның жұмыс істеуіне саяды
Қазақстан Республикасының қазіргі салық жүйесі салықтарды құру мен алудың нақтылы әдістерін анықтайды, салықтың тиісті элементтері арқылы салық салудың тәртібін белгілейді
Негізгі салық элементтеріне мыналар жатады:	Салық базасы – салық салу обьектісі мен салық салуға байланысты обьектінің құндық, заттай немесе өзге де сипаттамалары, олардың негізінде бюджетке төленуге тиіс салықтар және басқа да міндетті төлемдердің сомасы анықталады
Салықтың негізгі базасы мыналар болып табылады:табысқа салынатын салық – бұған корпорациялық табыс салығы мен жеке табыс салығы жатады
Тауарларға салынатын салықтар – олар қосылған құнға салынатын салықтарды, кеден баждарын кіріктіреді.Капиталға салынатын салық – оған жер салығы, мүлікке салынатын салық және басқалары жатады.Салық мөлшерлемесі – салық базасының өлшем бірлігіне салық есептеулерінің шамасын білдіреді
Ол салық базасының өлшем бірлігіне пайызбен немесе абсолюттік сомамен белгіленеді.	Салық салу практикасында мөлшерлемелердің мынадай түрлерін ажыратады:тұрақты салық мөлшерлемесі – олар табыс көзіне қарамастан салық сал бірлігіне абсолюттік сомада белгіленеді(мысалы, мұнайдың 1 тонасына, газдың 1 текше метріне);үйлесімді салық мөлшерлемесі – олар салық обьектісіне (оның мөлшерін саралауды есепке алмай) бірдей пайыздық қатынаста іс-әрекет етеді;прогресивті салық мөлшерлемесі – бұл жағдайда прогресивті салық мөлшерлемесі табыстың артуына қарай өсіп отырады
Нәтижесінде салық төлеуші  салықтың үлкен абсолюттік сомасын ғана емес, сонымен бірге оның үлесін де төлейді
Прогресивті мөлшерлемелер ең алдымен табысы көп тұлғаларға ауыртпалық  түсіреді.регрессивті салық мөлшерлемесі – олар табыстың өсуіне қарай төмендейді және табысы көп тұлғаларға тиімді болып келеді, ал табысы аз адамдардың иығына ауыртпалық түсіреді.Салық кезеңі – жекелеген салықтар мен басқа да міндетті төлемдерге қатысты белгіленген уақыт кезеңі салық кезеңі деп түсінеді, ол аяқталған соң слық базасы анықталады және бюджетке төленуге тиісті салықтар мен басқа да міндетті төлемдердің сомасы есептелінеді.Салықпұл – субьектінің бір обьектіден төлейтін салық сомасы.Салық жеңілдіктері – заңнамаға сәйкес төлеушілерді салықтан толық немесе ішінара босату
Салық жеңілдіктеріне мыналар жатады:салық салынбайтын минимум – салық салудан толық босатылатын салық обьектісінің ең аз бөлігі;табыстың есептелген сомасынан шегерілетін шегерімдер( асыраудағы жандарға, мүгедектерге – халықтан алынатын табыссалығы бойынша; күрделі қаржыларға, әлеуметтік обьектілерді ұстауға, табиғатты қорғау шараларына жұмсалатын шығындардың сомасынан – пайдаға салынатын салық бойынша және т.б.)салық салынатын табыстың құрамына кіріктірілмейтін сома(мысалы, босату кезіндегі ұйғарымды жәрдемақы, халықтан алынатын табыс салығы бойынша өтемақы төлемдерінің сомасы);салық салудың жеке субьектілері мен төлеушілердің санаттары үшін салық мөлшерлемесін төмендету.Салық жеңілдіктеріне сонымен бірге төлеу мерзімін ұзарту және салық бойынша бересіне есептеп шығару да жатады.Салықтық бақылау – салық службасы органдарының салық заңнамасының  орындалуын, жинақтаушы зейнетақы қорларына міндетті зейнетақы жарналарының  толық және уақытылы аударылуын бақылауы.Кедендік бақылау комитеті өз құзыры шегіңде  Қазақстан Республикасының  кеден шекарасы арқылы тауарлардың өтуімен байланысты төленуге тиіс салықтарды және бюджетке төленетін басқа да міндетті төлемдерді өндіріп алу жөніндегі салықтық бақылауды Салық кодексіне және кеден заңнамасына сәйкес жүзеге асырылады.Салық құпиясын салық төлеуші және оның қаржы – шаруашылық қызметі туралы салық службасы органдары алған кез келген мәліметтер құрайды.Салық заңнамасын бұзған салық төлеушілерге олардың жасырған сомасын, төмендеткен табыстарын төлеттіріп алу, бұзу ауыртпалығына қарай үлестік немесе еселенген көлемде айыппұлдар, бюджетке төленетін төлемдер мерзімін өткізіп алғаны үшін өсімдер түрінде санкциялар қолданылады
Салықтарды аударуСалықтарды аудару – салық ауыртпалығын салықтың түпкілікті салынушысына – салықтардың негізгі ауыртпалығын өз мойнына алатын халыққа көшіру процесі
Салықтарды аудару бірқатар салықтар бойынша төлеуші мен салық салынушы ғана емес, сонымен бірге салық салу обьектісі мен көзінің дәл келмеуіне байланысты
Аудару бүркемелі нысвнда өндіріс сферасында да, сонымен бірге айналыс сферасында да болады.Өндіріс сферасында табыс немесе пайда  есебінен  төленетін салықтар жалдамалы қызметкерлердің еңбегін интенсивтендіру жолымен, яғни қажетті жұмыс уақытын салыстырмалы қысқарту және қосымша уақытты көбейту жолымен аударылуы мүмкін
Бұл жалдамалы қызметкерлерге салықты аударудың аса бүркемелі нысаны.Айналыс сферасында салықтар бағалардың механизмі арқылы аударылады
Корпорациялық табыс салығы кәсіпорын өнімін тұтынушыларға неғұрлым жоғары бағалар есебінен немесе ресурстарды жеткізушілерге ресурстарға төмендетілген бағалар есебінен аударылуы мүмкін
Акционерлік қоғамдар нысанында ұйымдастырылған шаруашылық жүргізуші субьектілердің табысына салық салынған жағдайда акционерлерге ауыстыру субьектілер төленген бүкіл соманы немесе оның үлесін жабатын бөлігінде оларға тым төмен дивидендтер төлеу арқылы жүзеге асырылуы мүмкін.Төлем көзінен төленетін жеке табыс салығы салық төлеушінің түпкілікті табысынан алынатындықтан ауыстырылмайды
Алайда егер кәсіпорындардың талаптары бойынша қызметкерлерге еңбекақы көбейтілетін болса, онда салықтардың бір бөлігін жұмыс істеушілерден жұмыс берушілерге аударылуы мүмкін болады
Жұмыс берушілер бағаны арттыру жолымен еңбекақы бөлігіндегі ағымдағы шығындарды арттыруды өнім немесе қызметтер көрсетуді тұтынушыларға аударылады
Мағлұмдама бойынша төленетін жеке табыс салығына қатысты айтатын болсақ, бағаларды көтеру арқылы оны дәрігер, адвокаттар, ерікті мамандықтардың басқа тұлғалары көрсететін қызметтерге аударуға болады.Меншікке салынатын салық ішінара ауыстырылады
Мәселен, кәсіпкерлік қызметпен шұғылданатын заңи тұлғалар мен жеке  тұлғалардың мүлкіне салынатын салықты төлеген кезде жеткілікті сұраным жағдайында таза табысты салық сомасына жоғарылатуға және сөйтіп оны өнім мен қызметтерді тұтынушыларға ауыстыруға болады
Жеке тұлғалар – мүліктің майда иелері – пәтер иелері оны жалға берген жағдайда ғана салықты аудара алады, ал олар негізінен мүлікке салынатын салықтың түпкілікті төлеушілері болып табылады
Ұқсас жағдайда табыс есебінен төленетін тура салықтар – жер салығы, көлік құралдарына салынатын салық ауыстырылады
Жанама салықтарды аударуға қабілетті болып келеді
Қосылған құнға салынатын салық түгелдей тұтынушыға ауысады, өйткені ол өнім мен қызметтердің едәуір ауқымын қамтиды және тұтынушылар бұл салық салынбайтын тауарды таңдай алмайды
Акциздер мен импорттық кеден баждары салынғанда мұндай таңдау болады, өйткені тұтынушылар акциздер мен баждар салынбайтын орнын басатын тауарлар мен қызметтерге қайта бағдарлана алады
Мұндай жағдайда сатушы оның тауарына сұранымның төмендеуіне байланысты бағаны түсіруге мәжбүр болады және салық ауыртпалығы бөлінуі мүмкін – ішінара тұтынушыға ауысуы мүмкін
Тура сондай-ақ  жанама салық салу кезінде жалпы салық салу тауарлар мен қызметтерді өндірушілерге (сатушыларға) және тұтынушыларға теріс әсер етеді, бұл бағаның өсуінен және өндіріс көлемінің қысқаруынан көрініп, білінеді
 Өспелі баға тұтынушы сұранымын  қысқартады, бұдан тауарларды сатудың ауқымы азаяды, ал өндірушілер мұндай тауарды шығаруды азайтады
Нарықтық сұраным мен ұсыным, бірақ тепе – теңдік нүктесін жаңа, неғұрлым жоғары деңгейге ауыстырылуы арқылы келтіріледі
Өндірушілер мен тұтынушылар арасында салық ауыртпалығын бөлу сұраным мен ұсынымның икемділігіне байланысты болады
Ұсынымның тұрақты жағдайында тауарға деген сұраным икемділігі азырақ болса, тұтынушылар соғұрлым салықтың үлкен бөлігін төлейтін болады және, керісінше, сұраным икемділігі көбірек болса өндірушілер тарапынан соғұрлым көп салық  төлемдері болады
	Сұранымның тұрақты жағдайында ұсыным икемділігі  төмен болса, өндірушілер соғұрлым салықтың үлкен бөлігін төлейтін  және керісінше ұсыным икемділігі көп болса, салықтың үлкен бөлігін тауарды тұтынушылар төлейді
	Сұраным мен ұсыным икемділігінен басқа, тауарлар мен қызметтердің бағасы арқылы салықтарды аударудың  мүмкіндігі мен дәрежесі көп жағдайда экономикалық айналсоқпа циклге байланысты болады: өрлеу кезінде бағаны көтеруге неғұрлым қолайлы жағдай жасалады және салықты аударуға  неғұрлым интенсивті жасалады және, дағдарыс өндірістің құлдырауымен ...