Григорий Григорьевич Черкашин (22.11.1921, Ресей, Красноярск өлкесі, Рыбинск ауданы Рыбное селосы - 13.11.2006, Ресей, Мәскеу қаласы) - 2-дүниежүзілік соғысқа қатысушы, лейтенант, ұшқыш-шабуылшы, звено командирі кейіннен подполковник 1937 жылы 7-сыныпты бітіргеннен соң Красноярск қаласында паровоз вагонын жөндейтін зауытта жұмыс істеген
Қолы бос кезде аэроклуб үйірмесіне қатысқан
1940 жылы Алматы қаласына қоныс аударған
Мұнда ол аэроклубтағы оқуын бітірді
1941 жылы Кеңес әскері қатарына шақырылып, әуе училищесіне жіберілді
1943 жылы Чкалов әскери авиация мектебін бітіріп, Р-5 және СБ ұшақтарын игерді
Содан кейін Куйбышев қаласындағы (қазіргі Самара) запастағы 1-ави- абригадада «Ил-2» штурмдық ұшақты игеріп, 672-авиаполкке келді
Черкашиннің алғашқы ұшу сапары 1943 жылдың 22 қарашасында болды
Ол Украина, Молдова, Румыния, Болгария, Венгрия және Югославияда әуе ұрыстарына катысты
1945 жылдың акпан айына дейінгі 175 ұшу сапарында жаудың тірі күштері мен техникасына шабуыл жасап отырды
Черкашин 18 әуе ұрысында болып, жаудың 2 ұшағын құлатты
1945 жылдың мамыр айына дейін 240 ұшу сапарына шықты
Неміс басқыншыларына қарсы күресте көрсеткен ерлігі үшін Черкашинге КСРО Жоғарғы Кеңес Төралқасының Жарлығымен Кеңес Одағының Батыры атағы беріліп, Ленин ордені мен «Алтын Жұлдыз» медалі қоса тапсырылды (29.6.1945)
1946 жылы бұрынғы полк тарағаннан кейін әуе-десант әскерінде қызметін жалғастырды
1948 жылы подполковник Черкашин денсаулығына байланысты запасқа шықты
Қазақстанға келіп, азаматтық авиацияда ұшуын жалғастырды
Ол почта таситын «ПО-2» ұшағын, кейіннен «Ил-2», «Ил-12», «Ил-14» ұшақтарын, ал 1956 жылы алғашқылардың бірі болып «Ту-104» ұшағын жүргізіп, онымен 14 жыл ұшты
1970 жылы Мәскеуде «Ту-154» ұшағын игерді
Жалпы әуеде Черкашин 23000 сағат болған
Ленин, 3 рет Қызыл Ту, 2 рет 1-дәрежелі Отан соғысы ордендерімен және медальдармен марапатталған