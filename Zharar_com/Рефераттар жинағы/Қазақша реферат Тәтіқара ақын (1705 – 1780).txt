Қалмаққа қарсы жорыққа қатысып, сол жорықтарды жырлаған ақын
Шоқан Уалиханов Тәтіқараның кезінде ірі ақын болғандығын айта келіп, оны Абылай қолының жыршысы деп орынды ескертеді және Абылай қолының жаудан сасқан бір шағында айтқан Тәтіқара өлеңінің мазмұнын баяндап береді
Ысмайылов та Бұхар мен Тәтіқараны өзі көрген жортуыл туралы жырлар шығарған эпик ақын деп санайды
«Ер Тарғын», «Қобыланды» жырларды оқиғаның куәсі болған Сыпыра жырау шығарып, ал онан соң Үмбетей, Тәтіқаралар жырлап таратуы ықтимал – дейді.Академик Ә
Марғұланның ескертуі бойынша, Тәтіқара жырау – XVIII ғасырдың бірінші жартысында жасаған қазақтың ірі ақыны, жыршы-импровизаторы
Оның өлеңдері мен жырларынан тек ауыз әдебиетінің ерекшеліктері емес, жазба әдебиетке тән сипаттар да байқалады.Тәтіқара Бөгенбай қолымен қалмаққа қарсы шабуылдарға қатысып, өзінің жалынды жырларымен күреске аттанған
Шайқастың нақ ортасында жүріп, халықтың көңілін көтеріп, жігерін оятып отырған
Мысалы, оның бір жыры «Қамыстың басы майда» деп басталады
"Әдебиет және Искусство” журналында 1946 жылы (7–8 сандары) жарияланған, бір өлеңінің шығу тарихы осындай
Ол қазақ қолының қысылшаң жағдайға ұрынған кезінде, жауынгерлердің ерлік намысын ояту ниетінде айтылған жалынды сөз:Қамыстың басы майда, түбі сайда,Жәнібек Шақшақұлы болат найза.Алдыңнан су, артыңнан жау қысқанда,Ер жігіттің ерлігі осындайда.Мұнда Тәтіқара қол бастаған батырлар ісін, олардың ерлік дәстүрін үлгі ете сөйлеп, қалың қолды ілгері ұмтылуға үндейді
Алдағы судан да, жаудан да тайынбай, батыл шабуылға бастайды
Қазақтың қайтпас батырларының аттарын атап, олардың өшпес даңқтарын үлгі етеді.Тәтіқара – кезіндегі шындықты жасырмай жырлаған батыл ақын
Ол Абылай бастаған қолдың жаумен кейбір айқаста табансыздық көрсеткен жерлерінің де болғанын жасырмайды.Кейбір қолжазба деректерде Тәтіқараны Абылайға сын сөздер айта білген батыл ақын етіп танытады
Асылы, Тәтіқара да Бұхар сияқты ханның астам көңілін басарлық ауыр сөздер айтуға батылы жеткен, беделді адам болса керек
Кей тұста ақын Абылайды жақтаушыдан гөрі әшкерелеуші, сыншы болып танылады
Әр тұста ол хан жағында бола бермеген
Батырлар жағын, әсіресе Олжабайды қолдаған
Ал Олжабай мен Абылай немесе Бөгенбай мен хан арасы ашылғанда түгел өзгеріп, халық мұңын көтеріп отырған
Ол өзінің үскідей өткір тілін қадап, оның кемістігін бетіне басады
Абылайдың асқан, тасқан көңілін басуды қолдап "қан талауға” салуды керек қылады.Үш жүздің баласыАқылдасып қолдасыпХан көтеріп еді —Үш жүздің баласынБір ұлындай көрмеді
Ат құйрығын күзеңдер, Аллалап, атқа мініңдер, Ханталау қылып алыңдар!Ақынның бұл сияқты батыл әрекеттері, әрине, ханға ұнамайды
Асылы, осындай, өктем сөздерден кейін Тәтіқара мен хан арасы алшақтайды
Халық аңызы бойынша, Тәтіқара сарай маңынан біржола қуылып, жасы ұлғая келе жоқшылық көріп өледі
Тәтіқара шамамен 1780 жылдары 75 жаста дүние салады
Тәтіқара ішер асқа, қонақасыға, қонар қонысқа зар болып, өз еңбегімен күнелткен, қара лашықты кедей болып, қиындық көріп өлген, сонда да ешкімге бас имей өткен, өткір тілді шешен ақын болған.