Дүние жүзінің тарихи дамуындағы қай кезеңді алып қарайтын болсақ, негізгі мәселе меншіктің айналасына топталады
Қоғам өмірінде меншікке байланысты қатынастар әрқашан маңызды роль атқарған
“Меншік” белгілі бір затты жеке мүлік адамның иеленуінен шыққан
Меншік қоғамдық негізгі бастауларға жатады
Сондықтан әрбір мемлекет меншік туралы заңдар қабылдап, оны қорғайды
Меншікті екі мағынада  қарастыруға болады: құқықтық мағынада және экономикалық категория ретінде
Меншік құқықтық мағынада мүліктік қатынастарды білдіреді
Меншік иесі заңмен анықталған мүліктерге ие болады
Және ол қолындағы мүліктерге: иемдену, пайдалану және оған иелік жасау өкілеттігін алады
Экономикалық мағынасында меншік бүкіл шаруашылық процесін қамтып, пайдалы игіліктер мен қызметтерді өндіру, бөлу, айырбастау мен тұтыну қатынастарын білдіреді.Ендігі басты мәселе – меншіктің мәні туралы
Жалпы меншік дегеніміз не? Міне, осы сұраққа жауап іздеп көрелік.Меншік дегеніміз - өндіріс құрал – жабдықтарын және өндірілген өнімдерді иемденуге байланысты адамдар арасындағы туындайтын қоғамдық қатынастар
Меншік дегеніміз – материалдық және рухани игіліктерді пайдаланумен, оларды өндіру шарттары туралы адамдар арасындағы қатынастарды білдіреді
Басқаша айтсақ, меншік бұл адамдар арасындағы өндіріс факторлары мен нәтижелерін иемденуге байланысты объективті қатынастар жүйесі
Меншік – бұл зат емес, заттарға байланысты туындайтын қатынас
Меншік қатынастары иемдену, пайдалану, айналыс, тұтынудан тұрады
Иемдену – бұл нақты қоғамдық затты иелену әдісі
Қандай да бір материалдық игілікті өндіру – адамдардың  өз қажетіне қарай табиғат байлығы мен энергияны  иемдену болып табылады
Қоғамның дамуының әр түрлі кезеңдерінде затты иелену, яғни иемдену әдістері өзгеріп  отырған
Өзінің ең қарапайым формасында иемдену адамдар материалдық игіліктерді өндіруді үйренбестен бұрын пайда болды
Осылайша, адамзат қоғамының әу басында адамдар табиғат өнімдерін өндірместен  иеленді.Мысалы: аңшылық, балық аулау, терімшілік және т.с.с
Әрі қарай, өндірістің  пайда болуы мен  дамуына орай иемденуге тек табиғат өнімдері емес, сондай – ақ адамдар өндірген өнімдер жатады
Иемдену – адамдар арасындағы экономикалық байланыстарды  бейнелейді, егер мына зат менікі десе, онда бұл жайт қалыптасып үлгерген шаруашылық байланыстарын сипаттайды және бұл мүлікті кімнің иемденуге құқығы бар, ал кімнің құқығы жоқ екендігін көрсетеді
Иемдену әрдайым белгілі  бір тұлғаның мүддесіне қарай жүзеге асады..
Егер, өндіріс жеке тұлғалардың мүддесіне орай жүзеге  асырылса, жеке иемдену (жеке меншік) айқын көрінеді
Егер өндіріс қоғам мүддесін көздесе, онда қоғамдық иелену (қоғамдық меншік) орын алады
Біз меншік қатынастары  меншік  нысандарын пайдалану, иелену және тұтынудан тұрады дедік
Айталық, өндіріс құралдарына меншік  иесінің өзі өндіру қызметімен айналыспайтын болсын
Ол басқа адамдардың өзінің заттарын иеленуіне белгілі бір жағдайларда мүмкіндік берсін
Сонда меншік иесі мен кәсіпкер арасында мүлікті пайдалану қатынастары туындайды
Кәсіпкер басқа біреудің меншігін иелену, пайдалану мен керегіне  жарату заңды құқығына ие болады
Мұндай қатынастарға мысал ретінде жалға беру – меншік иесі мүлкін уақытша пайдаланулары үшін басқа адамдарға белгілі бір ақыға беру шартын келтіруге болады
Осыған байланысты бірнеше жағдайларды мысал ретінде ұсынайық:1- ші Жағдай
Сіздің сағат жөндейтін шеберханаңыз бар делік және өзіңіз сағат жөндеумен шұғылданасыз
Бұнда шеберхана иесі де, шеберхананы пайдаланушы да, еңбек нәтижесінің иесі де тек  қана сіз боласыз.2-ші Жағдай
Жаңағы, меншігіңіздегі сағат жөндейтін шеберханаңызды өзіңіз пайдаланбай (онымен шұғылдануға уақытыңыз жоқ) жалға бердіңіз
Жалгер өзі атқарған жұмысына жалақысы үшін шеберхана табысын иемденеді
Бұл жағдайда шеберхана иесі – сіз, шеберхананы пайдаланушы – жалгер, еңбек нәтижесінінің иесі – жалгер болады
Ал сізге тиесілігі жалдау төлемі.3-ші Жағдай
Барлығы 2-ші жағдайдағыдай, бірақ жалгер өзі жұмыс істемейді, сіздің шеберханаңызда өзінің жобасын жүзеге асыратын жұмыскерлерді жалдайды, және жалданған жұмыскерлердің еңбек нәтижесін өзі иемденеді
Сіз өз шеберханаңыздың ақысы үшін жалдау төлемін иемденесіз, ал жалданған өзіне тиесілі жалақысын алады