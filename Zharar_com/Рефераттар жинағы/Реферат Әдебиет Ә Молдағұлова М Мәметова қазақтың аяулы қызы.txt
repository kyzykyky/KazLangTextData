Мәншүк МәметовМәншүк Мәметова 1922 жылы Батыс Қазақстан облысының Орда ауданында туған
Мәншіктің ата – анасы ерте қайтыс болады да, бес жасар баланы оның тәтесі Әмина Мәметова бауырына басады
Мәншүкің балалық шағы Алматыда өтті.Ұлы Отан соғысы басталған кезде Мәншүк Алматыда медициналық институтта оқып, сонмен бір мезгілде Респубика Халық комиссарлар советінің секретариатында қызмет етіп те жүрген
  1942 жылы тамыз айында ол өз еркімен Қызыл армия қатарына алынады да, майданға аттанады
Өз бөлімінде Мәншүк таңдаулы пулеметші атанған
1944 жылы, наурыздың 1-інде СССР Жоғары Советінің президумының Жарлығымен аға сержант Мәншүк Мәметова Жиенқалиқызына қаза тапқаннан кейін Совет Одағының батыры атағы берілді
  Отан – анаға ересен қауіп төнді
Совет елінің жеріне неміс фашист басқыншылары қара құзғындай қаптап кірген
Бұл күндері Мәншүк Мәметова әскери комиссариатқа қайта – қайта арыз беріп, өзінің қолына қару алып ер намысын қорғағысы келетінін білдірді
Ақыры, 1942 жылы тамызда жау қалаға ентелей ұмтылған шақта оның қояр да қоймаған өтініші қабылданып, алыстағы ордадан келген қазақ қызы өзге жігіттермен бірге солдат атанды
Мәншүк келіп түскен бөлімде оны писарь етіп қалдырды
Алайда патриот қыз алғы шептің жауынгері болуға бел байлады
Бір айдан соң аға сержант Мәншүк Мәметова 21 –гвардияшы атқыштар дивизиясының атқыштар батальонына жолдама алды
  1943 жылы 16 – қазанда Мәншүк Мәметова пулеметші болып істейтін батальон жаудың қарсы атакасын тойтаруға бұйрық алды
  Гитлершілер батальон тұрған жерге артиллерия мен минометтен оқты қарша боратты, жауынгерлер окоп қазып бекінген төбенің баурайында тірі жан қалды деу қиын еді
Бірақ фашисттер атака жасамақ болып көтеріле бергенде, аға сержант Мәметованың пулеметі бебеулеп қоя берді
Гитлершілер жүздеген өліктерін қалдырып, кейін шегінді
Осылайша төбенің баурайында гитлершілердің өршеленген бірнеше атакасы тойтарылған
 Жау өз минометінің оғын тапқыр қыздың тұрағына аударды
Тап қасынан жаралған ауыр мина Мәншүк ұстаған минометті төңкеріп тастады
Қолынан жаралған пулеметші қыз сәл уақытқа есінен танып қалды, бірақ жақындап қалған гитлершілердің желікпелі айқайы есін жиюға мәжбүр еткен
Мәншүк жалма – жан көрші пулеметке жетіп, құлағын ұстады да, жексүрын фашисттердің қолқасына қорғасын құйды
Бұл біздің жақтың бөлімшелерінің ілгері жылжуына жол ашты
Бірақ алыстағы ордадан келген қыз төбенің бауырына бауыр басқан күйінше шейіт болған..
“Максимкасының” құлағына белін жастанған күйі қайран өжет қыз алыс сапарға кете барды...Әлия МолдағұловаӘлия Молдағұлова 1924 жылы 20 сәуірде Ақтөбе облысы, Қобда ауданындағы Бұлақ ауылында туылған
Ата – анасы қайтыс болғаннан соң нағашысы Әубәкір Молдағұловтың қолында тәрбиеленеді
Сол отбасымен бір қаладан бір қалаға көшіп жүреді
Ол Ленинградтың   №9 санды мектебінде оқып, білім алады
1942 жылы Әлия өз еркімен армияға барады да, онда мергендер мектебіне жіберіледі
1943 жылдың тамыз айында майданға алғаш рет кіреді
2-Прибалтика майданының 22-армиясында 54-атқыштар бригадасында ұрыс қатысады
Псков облысындағы Новосокольники темір жол станциясына таяу жердегі фашистердің тірек пунктін алардағы ұрыс кезінде    1944 жылы 15 -  мамырда Әлия ерлікпен қаза табады
1944 жылы 4 маусымда ефрейтор Әлия Молдағұловаға қаза тапқаннан кейін Совет Одағының батыры атағы беріледі.Халқын сүйген қайсар қыз ..
Ленинградтағы 140 (бұрынғы №9) мектеп Большая Охотинскаяда орналасқан
Оның вестюблінде мрамор мемориальды тақта бар
Оған алтын әріптермен былай деп жазылған: “Совет Одағының Батыры, комсомалка Әлия Молдағұлова осында оқыды”
Ал, бұрынғы пионер бөлмесінің қабырғасында Әлияның портреті ілулі тұр
Мектептің қарт мұғалималары Галина Николаевна Ендогурова мен Лейля Сумбатовна Цатурова Әлия жөнінде мақтан тұта ыстық лебіз білдіреді: “Ер жүрек мерген біздің Әлия мектепте оқыған кезде класс старостасы, пионер вожатыйы болды”
Ал, мұғалима Марина Антипова Голубева былай деп еске алады: “Айрықша адал, турашыл, мейірбан, еңбек сүйгіш, әрі батыл қыз”
       Соғыс Әлия Ленинградта жүргенде басталған – ды
Бірде балалар үйіне нағашысы Әубәкір келді
Өздеріне бұл қаладан көшіңдер деп жатқанын айтты
  “Сен де жинал, бізбен бірге барасың” деді Әлияға
Бірақ, Әлия:”Ешқайда да бармаймын, бұл менің туған қалам..” деп жауап берген
Соңғы аз уақытта Әлия есейіп, есі кіріп қалғандай еді
Ол өз құрбы – құрдастарымен бірге өрт сөндірді, көшелерді үйінділерден тазартты, сөйтіп өзін Ленин қаласының қорғаушысы ретінде сезінді
Әйтсе де қаладан көшуге тура келді
1942 жылы наурызда балалар үйі барлық баланы қоршаудағы қаладан алып шығуға нұсқау алды
Балалар үйі Ярослав облысының, Некрасов ауданындағы Ветекое селосына барып орналасты
    Әлия мұнда Рыбинск авиация техникумына оқуға түсіп, 3 ай оқыды да, әскери комиссариатқа арыз беріп, өзін майданға  жіберуін өтінді
Бұлақ ауылының қарапайым қызы осылайша мергендер мектебінің курсанты болды
Қызыл әскер Молдағұлова байқау атысында “өте жақсы” деген баға алды
1943 жылы, мамыр айында Әлия мектеп командованиесінен өзін майданға жіберуін сұрап рапорт берді
Әлия 54 – атқыштар бригадасының  4 – батальонындағы 3 – ротаға келді
Батальон командирі майор Моисеев онымен туған әкесіндей сөйлесті:-	Жасың нешеде, қызым ?-	 Он тоғызда Батальон командирі ойланып қалды.Сосын былай деді:-	Бүгін демал, ал ертең штаб бастығы майор Винокуров жай – күймен, жер жағдайымен таныстырады
Алғы шепке жетуге асықпа, батальон адырлы, саз батпақты алқапқа орналасқан – ды
  Мерген Молдағұлова, гитлершілер қорғанысының алғы шебіне бағдарлай көз салды, сонымен қатар штаб бастығының бірде – бір сөзін мүлт жібермеуге тырысты.-	Қай жерде тұрып атпақ ойың бар ? – деп сұрады майор
  Әлия батпақтың шетіндегі бұтаны көрсетті.-	Қауіпті жер,- деп Винокуров басын шайқады
Бір атқаныңнан – ақ жау қай жерде тұрғаныңды біліп қояды.Ертесіне  таң атпай тұрып Әлия штаб бастығы көрсеткен жерге еңбектеп жетті
Күні бойы немістер жақтан көз алмаса да ешкімді көре алмады
  Келесі күні судың шолпылы Әлияның құлағы шалды, қараса тегі бұлақтан су алуға келген болар, ойпатта үш гитлерші жүр екен
Оптикалық прищелден сұрғылт жасыл тұлғалар анық көрінеді
Сол жақтан шеткі фашист тұмсығымен жер сүзе жалп етіпқұлады, қалған екеуі қаша жөнелді
Бірақ мерген қыздың оғынан олар да құтыла алмады
    Қазан айының басына дейін Әлия отыз екі фашисттің көзін құртқан
Ол батальонның қадір – құрметіне бөленді
Оны бригадағылар да мақтан тұтатын
Әлия мергендік винтовкасын автоматқа ауыстыра салып, жұртпен бірге жиі – жиі шабуылға шығып жүрді
     Моисеенканың батальоны 1943 жылы желтоқсан айында  жауды Казачиха деревнясынан қуып тастауға бұйрық алды
Совет командованиесі бұл елді мекенді басып алыып, фашисттердің көмекке әскер жіберіп жатқан темір жол линиясын кесіп тастауды ұйғарған – ды
Гитлершілер өздерінің оңтайлы жерде тұрғанын пайдаланып, жанталаса қарсылық көрсеті
Біздің роталарымыздың қарға адым жерге қан төгулеріне тура келді, сонда да болса жауынгерлеріміз қаймықпай қарсы тұрып, бірте – бірте жау бекіністеріне жақындай берді
   Кенет шабуылдап келе жатқан тізбектің алдынан бір тұлға оқшауланып шыға келген
Гитлершілер ер жүрек жауынгерді байқап қалып, оған пулеметтен оқ жаударды
Жауынгер оқ нөсердің толастаған сәтін бағып, сәл бұғып отырып қалды
Толастай бастаған сәтте ұшып тұрды да “Отан үшін” – деп айқай салып, бүкіл батальонды соңынан ерте алға ұмтылды
  Қиян – кескі шайқастан кейін біздің жауынгерлер биіктікті тартып алды
Бағанағы батыл жан бір сәтке транешеяда кідіріп қалған
Оның құп – қу өңінен жарасының жанына батып тұрғаны көрініп тұр
Ал, басындағы құлақшынынан қою қара шашы дударланып шығып кеткен
Бұл ерекше ерлігімен көзге түскен Әлия Молдағұлова еді
Ол осы шайқаста он фашисттің көзін жойды
Жарасы жеңіл екен, тез жазылып кетті
 Жау айрылып қалған жерін қайтып алмаққа қайта – қайта қайратты шабуылдар жасай берді
1944 жылы,14 қаңтарда жау солдаттарының үлкен бір тобы біздің траншеяларға өтуге мүмкіндік алды
Қолма – қол кескілес шайқастар басталды
Әлия автоматпен дәлдеп атып сұм фашисттерді құлатумен болды
Кенет ол артынан келген қауіпті сезіп қалды
Неміс офицері бұрынырақ атып үлгерді
   Міне, қазақ тарихында өзінің орынын ойып тұрып қалдырған қайран қазақ қызы бұл дүниеден өзіне еш нәрсе алмай  қоштасып кете барды..
   Шығыстың қос жұлдызы!       Қандай керемет естілетін сөз еді! Дәл осы ат немесе атақ қарапайым қазақ қыздарына берілді дегенге кейбіреулер мойынсұнбауы мүмкін
Бірақ бүкіл әлем (оның ішінде қазақ халқының дұшпаны мен достары бар) алдында қазақтың тек жігіттері ғана емес, қыздарының да қайсар жүрегі бар екенін біздің алтынға теңер қыздарымыз дәлелдеп берді
Иә, Әлия мен Мәншүкті қатар атағанымызбен әр қыздың өзіне тән жасаған ерлігі, өзіне тән қайсарлығы мен өжеттігі бар
  Әлия – қазақ халқына ерлік пен сұлулықтың қалай ұштасатынын көрсетсе, Мәншүк - өжеттіктің қыз бойында қалай болатынын дәлелдеп берді
Осы алтын мен күмістей әпкелеріміздің қалдырған қасиеттерін бойына сіңірген талай бойжеткендеріміз болды
Қазақ елінің тәуелсіздігі үшін Осы Әлия мен Мәншүктей жас өмірін қиған Ләззат Аснованың бойындағы ерлік те осы екі жұлдыздан бастау алатыны сөзсіз