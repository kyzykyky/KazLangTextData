Байзақ Мәмбетұлы, Байзақ датқа (1789, Тараз — 1864, Шымкент) — Қазақстанның оңтүстік өңірінде Қоқан хандығына және Ресей империясына қарсы ұлт-азаттық күресті ұйымдастырушы батыр, Тараз аймағында елді отырықшыландыруға көп күш жұмсаған
Шыққан тегі: Ұлы жүз құрамындағы Дулат тайпасы, Шымыр руынан
Одан Бекболат, Жиенбет, Сәмбет, Мәмбет тарайды
Байзақ жасынан атбегі, құсбегі, мергендікті меңгерген
Шешен, билер, ел басқарған беделді кісілердің жанында жүрген
Өсе келе ауыл ағасы, жүзбасы, мыңбасы болған
Елді кәсіппен айналысуға отырықшылыққа арық қаздырып, егіншілік ұйымдастырған.[1] Байзақ Мәмбетұлы туған өлкесі Қоқан хандығына да, Ресейге де қарамай тұрған тәуелсіз кезде ер жетіп, ел басшысы ретінде қалыптасқан
Оңтүстік өңірді Қоқан хандығы басып алғаннан кейін, ағасы Байтерекпен бірге сұлтан Рүстем Асфендиярұлы бастаған көтеріліске (1821) қатынасады
Көтерілісшілер қатты жазаланса да, Байзақ Мәмбетұлы беделді адам ретінде, өз руластарына датқа болып тағайындалады
Байзақ Мәмбетұлы датқа Қоқан отаршыларының айтқанына көнбей, қазақтардың мүддесін қорғай отырып, тәуелсіз саясат жүргізуге ұмтылады
Отаршыларға қарсы күресте Кенесары Қасымұлының сенімді серігі ретінде әйгілі болады
Оның сарбаздары Кенесары қолына қосылып, Қоқанның бірнеше бекінісін алды (1841), Созақ аймағын азат етуге қатысты
Қазақтар мен қырғыздардың Қоқан хандығына қарсы көтерілісіне басшылық жасады (1858)
Патша генералы Колпаковскийдің әскеріне қарсы Алматыға жақын Ұзынағашта болған соғыс қимылдарына өз қолымен келіп қатысқан
Әкесі Мәмбет пен Абылай ханның өсиетін ұстап, қазақтың "арқасын тамға, аузын нанға сүйеу” жолында өмір бойы еңбек етті
Жергілікті халықты егіншілік кәсіпке үйрету үшін кезінде 160 км канал қаздырған
Оның игілігін Әулиеата (қазіргі Тараз) төңірегіндегі халық күні бүгінге дейін көріп отыр
Байзақ Мәмбетұлы датқа Қоқан хандығының әкімі Әлімқұлдың бұйрығымен зеңбірек аузына байланып атылды
Оның быт-шыты шыққан денесінен қалған екі саусағы Талас өзеннің жағасындағы Сарыкемер ауылының маңына жерленді
Жамбыл облысының бір ауданы Байзақ Мәмбетұлы есімімен аталады.[2]Елі сыйлаған, тыңдаған Байзақтың сол абырой, атағын, қадір-қасиетін, шешендік, батырлық, қабілетін білген Қоқан бектері оны датқа, би етіп, сол өңірді баскаруды тапсырады
Сөйтіп олар Байзақ датқаның беделін пайдаланып, алым-салық, зекетті мол жинамақ болады
Осы бір ауыр тауқыметті, ел тұрмысының күйзелген халін сезінген Байзақ датқа кейін Қоқан бектеріне қарсы шығады
Ел-жұрт Байзақтың айтуымен алым-салық төлеуден бас тартады
Елді қоқандықтар қанауынан құтқару үшін Ресейге қосылуды қолдайды
Сол мақсатпен ол Сұраншы, Сарыбай Тезек төремен бас қоса ақылдаса отырып, Жетісу, Әулиеата, Шымкент аралығындағы соғыстарға қатысады
Оның кейбіріне өзі тікелей басшылық етеді
Баласы Ақмолда батыр өз жасағымен Ұзынағаш, Бішкек, Меркі, Әулиеата қалаларындағы соғыстарға қатысып, ерлік көрсетеді
Байзақ датқа сол жолы Шоқан Уәлихановпен танысып, пікірлеседі
Осының барлығын белгілі жазушы Сәуірбек Бақбергенов өзінің "Ақбоз атты ару" (1986) романында жан-жақты суреттеген
Романның 124-128-беттерінде Байзақ датқаның кескін-келбетін, ақыл-парасатын, баласы Ақмолдаға айтқан сын-сыйпатын, әкелік парызын автор былайша кескіндепті
"...Байзақ ерен биік, орта бойлы екі жігіттің бойындай бойы бар, көбеңге біткен сәмбі талдай түп-түзу, іші жоқ, иығы тік, жауырыны дөп-дөңгелек, төңкерген қазандай, кеудесі аяққаптай апай төс кісі
Атқа мінсе де, төрде отырса да, топ бастап жаяу жүрсе де елден ерек көзге түсіп, бәрінен оқшау тұратын
Енді, міне, қартая бастаған шағында нақ қасынан тағы бір өзі сияқты солқылдақ көк теректің өсіп келе жатқанын байқап, іштен шүкірлік етіп, қуанатын
Әке деген қызық, қуана тұрып, күдіктенетін.- Осы, сен Ақмолда, мені жалықпай тыңдайсың, оның жақсы
Ие, өзің бар болғаны тыңдай бересін, тыңдай бересің, сонда бәрін үғып, мән-жайын түсініп отырсың ба, жоқ, әйтеуір, үлкен сөзін тыңдау ізет, үндемеу парыз, кішінің жолы деп отырасың ба?- Е, сіз мені тыңдайды деп ойлайды екенсіз ғой.- Әрине...- Шынымды айтсам, мен сіздің, сөзіңізді бір құлағыммен тыңдаймын
Бір құлағым, екі көзім сіз айтқан сөзді тыңдаушыларда болады.- Ә, солай ма? Шамасы, мен айтқан сөзді олардың қалай ұққанын бақылайсың-ау...- Қалай ұққаны емес, қалай қабылдағанын бағамын
Ойым соларда болады.- Сен кілең менің кебісімді қоясың, кісемді шешесің, мәсімді тартасың
Ал атқа мінсем, таралғы ұстап, үзеңгіге жармасасың, түссем шылауым сенің қолыңда тұрады
Мұндайдан купчик, күйкі қасиет жұқпай ма саған
Ел арасынан мені сенсіз де аттан түсіріп, мінгізетін, кебіс қойып, мәсі тартатындар табылмай ма?- Өз әкесіне көрсеткен құлдықтың айып-шамы жоқ.- Менімен қатар отыруға жарап қапсың
Бірақ кілең төменге қарай шегіншектей бересің.- Жоқ, көке, сіздің көзіңіз тіріде жоғарыға отыруға асықпаймын
Әр нәрсенің өз орны бар, өз кезегі бар
Жоғарыдан төмен көрінеді, төменнен жоғары-төмен бірдей көрінеді
Соларды бағамын, байқаймын, сынаймын.- Сен төменнен төңіректі жақсы көремін де...- Асыл зат ауыр келеді
Ауыр нәрсе көбіне төменде жатады.- Төменнен не көрдің?- Ел деген асылды, халық деген ауырды көрдім.- Сен айтқан ауыр мен асылдың бүгін тағдыры ашса алақанына, жұмса жұлдырығына ұстап отырған шоқша сақал, қалтақ бас, ру басы бір шалдың қолында емес пе? Одан асып-төгіліп жатқан асыл мен ауырды сен қайдан, қалай көріп жүрсің? Мен ондайды көре алмадым.- Көрмесеңіз, жастай жоғары отырып, төменге зер салмаған өзіңізден көріңіз
Әйтпесе, артында сүйеу болар, қолына кару ұстар жігіті болмаса, әлгі өзіңіз айтқан шоқша сақал қалтақ бас шалдарды сіз тыңдар ма едіңіз?- Сонымен не айтпақсың, Ақмолда?- "Жалғыз ағаш үй болмайды, жалғыз жігіт би болмайды" дегенді айтқан мен емес
Сондай-ақ, ер істеді дегенді ел істеген, батыр алған қорғанды халық алған
Жаңағы өзіңіз айтқан қалтақ бас шалдың аузын даты удай ащы сөз кімдікі? Халықтікі
Ондай болса, төменде отырып қараған артық емес, әке!Әке көпке дейін үнсіз қалды
Әлден уақытта баласына бүтін денесімен ат үстінен бұрыла қарап:- Сөйле балам, сөз сенікі! - деді.- Мен болдым
Сөз орайы келгенде айтыла салған да, әйтпесе мен өз кезегімді алыстан күтем
Сіз әлі тұғырдан түскен жоқсыз, көке!- Өзім де солай ойлаушы едім
Бірақ уақыттың өткенін, сенің жетілгеніңді аңғармай қалыппын!- Әлі ерте, көке!- Сен айтасың ғой ерте деп, күн батуға жақындапты ғой, балам!Қаратау мен Алатаудың құз-қиясына балапан салған бүркітті талай-талай көрген әке емес пе, баласын ауыр да соңғы сыннан өткізбек еді.- Сенің қанатың қатайыпты.- Ерте емес пе?- Сен бүркіттің балапанын ұядан қалай ұшырғанын көріп пе едің?- Талай көрдім, көке.- Айтшы, кәне!- Бүркіт, ұясын биік құзға, зәулім жартасқа, желдің өтіне салады
Енді жетілді-ау дегенде қанатымен қағып, ұядан итеріп түсіреді де, өзі дереу жон арқасын тоса қояды
Жерге соқтырмай іле көтеріп әкетеді
Сөйтіп қақпалай-қақпалай көтере түседі
Көтере береді, көтере береді...- Мен де кәрі бүркітпін
Сен ұшуға жарапсың...Бала үндеген жоқ
Әкесіне қарап еді, ол шанында да, томағасын сыпырып тастаған кәрі бүркіт сынды екен
Көзінің жиегі қызарған, беті айқыш-ұйқыш әжім, мұрны дөң, қоңқақ, мойны қыртыс-қыртыс, жүні түлеген тазқараның алқымына ұқсайды
Саусақтары тасқа, түғырға көп жармасып, талайды бүрген қыранның тұяғы тәрізді тарам-тарам, айғыз-айғыз еді, әлдеқандай сафиянмен қаптағандай сап-сары, бұж-бұж екен
Әке мен бала тау етегіне ілікті.- Он жасында қасыма ердің
Ұядан итеріп түсірердің алдында бірнеше сауалым бар саған.- Ұядан қағып түсірмей-ақ сұрай беріңіз, көке!- Иә, мейманаң толып, кенерден асып шалқығанда, не істейсін, Ақмолда?- Ата-бабамның қаны көп тамып, көздің жасынан қара тасы қақ жарылып, жауыр аттың арқасындай кең жотасы айқыш-ұйкыш, қасиеті мол қайғысы көп Қаратауға қараймын, көке.- Керісінше, көңілді мұң, кеудені шер басып, бәсеңдей түссең ше, Ақмолда?- Көркем де сұлу, армандай асқар Алатауыма қараймын, көке!- Тынысың тарылып, өкпең қысылғанда не істейсің, Ақмолда?- Самал желді кең жазық далама қараймын, көке!- Табаныңа тас батып, өкшеңе шөңге кірсе ше?- Тоқтышақтың терісінен шоқай кием, көке.- Берікқара мен Шақпақтың өкпен желі ту сыртыңнан соқса ше?- Түйе жүн шекпенім, күпі мен тоным сандықта жатады, бөктерімде жүреді, көке.- Досың бар ма, Ақмолда?- Бар ғой, бірақ дос деген жақсы арман сияқты, амандықты алыстан сұрап, тілеуқор болып, қияс жүреді, алыста болады дос, көке.- Қасың ше?- Қасым мына мініп келе жатқан аттың айылы мен жалының астында
Үнемі шылауға оралып, қасымда жүреді, көке!- Сөзім жоқ енді
Қасының қайда екенін білген, кім болса ол болсын, ұядан ұшуға хақ! Сені Алла бетіңнен жарылқасын, мен енді ұшпайтын сары тұғырға қонамын
Қанатымды сілтесем - сілтермін, ұшпаймын, талпынамын
Шәгім де, арманым да жоқ".Байзақ датқа 75-ке қараған жасында қоқандықтардың қолынан опат болады
Оған өшіккен Қоқанның бектері батырды алдап, Шымкентке шақыртып алады да, тірідей балталап шауып өлтіреді
Денесін өртеп, күлін зеңбірекпен аспанға атады
Кейін ағайын-туыстары Байзақ датқаның шауып тасталған жалғыз шынтағын тауып алып, еліне апарып жерлейді
Ол белгі-мүрде Михайловка селосынан 12 шақырым жерде тұр
Бүгінде датқаның басына ескерткіш орнатып, күтімге алынған
Байзақ Мәмбетұлы зерттеліп, жазылуға тұрарлық халқымыздың белгілі-беделді ел қамқоры болған азаматы
Оның есімі Жамбыл облысы Свердлов ауданына берілді
Байзақ датқа айтыпты дейтін кесімді, әділ, тапқыр билік сөздері ел арасында аз емес, бірақ ескеріліп жиналмаған, архивке, қолжазба қорына түспеген.Ел арасындағы сөздер[өңдеу]Ел арасынан біз жазып алған бірер шешендік, тапқырлық сөздер мыналар:1[өңдеу]Қоқандықтар билеген заманда, бір күні Байзақ баланың үлкен атасының үйіне бес-алты зекетші келіпті.- Сені жарлы қылған біз емес, Құдайыңа жыла
Жан басы алпыс қадақ бидайдан, үйіңдегі алты балаңа тоғыз пұт астық төлейсің, - деп олар отырып алыпты.Жалғыз сиырдың сүтіне қарап отырған жарлы шал қалай мақұл дей қойсын, қатты сасыпты
Сол кездің өзінде-ақ шешендігімен аты шыққан қаршадай Байзақ бала әлгі зекетшілердің үстіне келе қалса, жасы үлкендеу біреуі:- Бала сені жұрт шешен деседі, мынау атаңды биылғы алым-салығынан босатайық
Саған сұрақ қояйын, мәселен, адамға мына көз, мұрын, қол, ауыз қаншалықты керек? Осыған табан астында жауап тауып айта қойшы, кәне? - депті.Сонда бала тұрып:- Тақсыр, қапылыста шыққан сөз қанжардан өткір деуші еді
Жазатайым қытығыңызға тиіп кеткендей болсам, басыма әңгір-таяқ ойнатып жүрмес пе екенсіз? - депті.- Әу, ол не дегенің? Сөз тапқанға қолқа бар ма
Жауабың, нанымды болса, жазғырар жайым жоқ
Сөйле, қорғанба! - депті қарт зекетші.- Е, ұлық, басымен уәде беріп, сенің сөзіңе өкпелеп не көрініпті? Бәріміз де куәміз! - десіп, ұлықтың қасындағы нөкерлері де қаумалап әкеткен соң Байзақ бала:- Олай болса, тақсырым,Сөйлейін сөздің тап шынын.Көз деген көпті үйіруге керек,Мұрын менменсіп шүйіруге керек,Қол жарлының малын жылатып алуға керек,Ауыз алғаныңды көмейге салуға керек! –дегенде, әлгі зекетшілер үйден құр қол шығып жүре беріпті.Байзақ датқа жөнінде жоғарыда аталған жазушы С
Бақбергеновтың романында және Қазақ энциклопедиясында (2-т
85-бет.) қазақ хандар тарихына байланысты ("Казахско-русские отншения ХVІІІ-ХІХ в.в сб
Алматы, 1964 г.) жинақта жазылған
Әсіресе, филология ғылымдарының докторы, профессор Жанқара Дәдебаевтың әулие ата туралы қомақты еңбегінде жанжақты зерттелген
Бұл жағынан Абылайханның әулетімен, екінші жағынан Мәделі қожа әулетімен туыстық қарым-қатынаста болған
Мәделі қожа мен Майлықожаның шығармашылык мұрасында Байзақ датқаның өзі мен айналасы туралы деректерге кең орын беріледі
"Қараның өтті хандары" деген шығармасында Майлықожа қара халықтан шығып, хан болған ірі елбасылар жайында толғай отырып, Мәмбет бидің әулетіне ерекше көңіл бөледі.Мәмбет бидің әулетіБес жүз үйлі ел болып,Бір кісінің әулетіДаланы қаптап сел болып...-деп, ақын Мәмбет бидің кіндігінен тараған ұрпақтарының өсіп-өнген тұтас бір ел болғанына сүйсінеді
Сондай-ақ ақын бұл елдің ортасынан атағы алты алашқа шыққан батырларды да даралап көрсетеді:Сұрай бермей қазаққа,Байзақ шықты бел болып.Қызыл қанды уыстап,Ақмолда шықты ер болып.Ақын сөзінің жалғаны жоқ
Байзақ жасы ұлғайып, билік іске көшкенде, жауға шапқан батырлық істі Ақмолда атқарды
Ақмолдаға қатысты ақындық мадақ сөздің негізінде осындай шындық жатыр
Майлықожа Байзақ пен Батырбек арасындағы талас-тартыс жайын да назардан тыс қалдырмайды, екі датқаның бір-біріне ашуының калың жұртқа жарты ғасырлық ауыр жүк болғанын бейнелі түрде баяндайды:Екі наһан бұлқынып,Тоғысты дулат сең болып.Батырбек пен БайзақБір-бірімен сынасты,Таразыға тең болып.Үйін бүтін көшірмей,Ұйқыдан көзі тесілмей,Өртенген оты өшілмей,Елу жыл күн-түн беліненҚылыш-қанжар шешілмей,Екі шалдың ашуыОсынша жұртқа ем болып.Тарих деректерінде екі датқа арасындағы текетірестің бір ғана қыры, бір мезеттік көрінісі ғана сақталған
Ол Қоқан мен Ресей, Коқан езгісі мен Кенесары-Наурызбай көтерілісі тұсындағы оқиғалар тобына қатысты
Ақын бұл екі "наһан" арасындағы қырын-қабақ жанжалдың жарты ғасырлық тарихы барын нұсқайды, әрі олардың арасындағы мұндай тартысты тарихи-әлеуметтік, саяси сипаты жоқ "ашу" деп қана бағалайды
Енді бір тұста Майлықожа Байзаққа деген өзінің құрметін ашық білдіреді:Байзақтай алтайыҚазақта тумас енеден!Екі тармақ өлең Майлықожаның Байзаққа деген аса құрметі мен ықылас-пейілінің тазалығын анық танытып тұр
Бұл сөздерде ақынның Байзаққа сүйсіну, оны құрметтеу сезімі мөлдіреп тұнып жатыр десе болғандай
Осы тұста ақиық айтыскер ақын Сүйінбайдың Байзақ туралы:Байзақ жұртқа бірдей сөйлейтұғынТұңғиық қара судың кемесі еді, -деген жыр жолдары еске түседі
Екі ақын да өздерімен заманы бір, ортасы бір Байзақтың адамдық, азаматтық қасиетін, кісілгін өлшеусіз жоғары бағалайды
Майлықожаның "Сайлаудың сақтан, - жұртым, сарсаңынан" толғауында Байзақтын балалары Ақмолда мен Тайымқұл арасында болыстық мансап үшін талас туғаны туралы айтылады
Майлықожа шығармаларының екінші кітабында бұл толғауға мынадай сипаттама берілген: "Дулат Байзақ датқаның баласы Ақмолда болыс болып жүргенде, бір сайлауда оның шешесі бөлек інісі Райымқұл болыстыққа таласады
Сонда да Райымқұл болыстықты қимайды
Бұл әңгімені Сыр жағында жатқан Майлықожа естиді
Майлықожа осыларды татуластыруға келсе, Райымқұлдың Сыздық деген баласы қайтыс болған екен
Сонда Майлықожа Райымқұлға көңіл айта отырып, Ақмолда екеуін татулыққа шақырган..
Ақмолда мен Райымқұл арасындағы мұндай іс бұрын баспасөз бетінде жарық көрген еңбектердің бір де бірінде баяндалмаған болатын
Майлықожаның толғауы Байзақтың екі ұлының өмірі, тұрмыс-тіршілігі жайында тың деректер береді
Байзақтын туыстық айналасын тануда толғау жүйесінде көрініс тапқан мәліметтердің де маңызы зор
Толғауда Райымқұл, Ысмайыл, Төрегелді, Жүсіп, Назар бірдей аталып, ақынның тоқтам салып, татулыққа шақырған тілегі солардың бәріне бірдей арналады:Ысмайыл, Төрегелді, Жүсіп, Назар,Тіл алсаң, мұндай істі қой мырзалар.Ыдырап бет-бетіңмен шашау кетсең,Тозған қудан топтанған карға да озар.Ақын ағайынды кісілерді татулыққа шақыра отырып, Ақмолда, Төрегелді, Райымқұл - Байзақтың осы үш баласының шағын образын жасаған
Ақмолда туралы ақын былай жырлайды:Замана тасқын судай ылайланды,Бұзбаса, түзулікті кім ойланды?Тентегін Жаңабайдың түзеймін деп,Ақмолданың басы қатып шыр айналды...Бас болдың Құдай қалап ұлы жүзге,Сасады жолбарыс та түссе ізге.Тоқсан қатын толғатып ұл тапса да,Табылмас Ақмолдадай аға сізге...Толғауда Райымқұл бейнесі де жарқырап көрініс тапқан:Дүбірің тұлпар мініп жарысқандай,Айбатың айға шапқан арыстандай.Қыран бүркіт секілді тұтымың бар,Ұстасып жібермейсің қарысқандай...Атыңды, Райымқұл, жұртқа жайдың,Дұшпанның отын алып, суға шайдың.Ерегіскен жан болса дал-дал қылып,Ісін қылды деуші еді Наурызбайдың...Ақын Райымқұлдың мінез-құлқындағы, іс-әрекетіндегі бірнеше белгілерді даралап көрсетеді
Толғауда едәуір толық тұлғаланған образдардың бірі - Төрегелді образы
Төрегелді де Ресей - Қоқан - Қазақстан арасындағы соғыс ісіне араласқан, әкесі Байзақ, інісі Ақмолдамен тізе қосып, қатар жүрген белгілі батыр
Ол туралы архив құжаттарында бірқатар деректер сақталған
Майлықожа Байзақ балаларының ішінде Төрегелдіні айырықша айбарлы етіп суреттейді.Қылатын Жаңабайға қариялық,Басымсың, Төрегелді, Алтынбектен, -деп, Байзақ балаларының ішінде елге қариялық айтып, жол көрсетуге Төрегелдінің лайықты екендігін ақын ашық білдірген.Мырзадан, Төрегелді, асып тудың,Ақылың өзен судай тасып тудың.Ерегіспен дұшпанның отын алып,Байзақ пен Байтерекке тартып тудың, -секілді жыр жолдары Төрегелдінің батырлығына қоса ақылға бай, пайым-парасаты терең кісі болғанын аңғартса керек
Байзақ пен оның айналасы туралы шығармалардың маңызы мен мәні екі тұрғыда айырықша жарқырап көрінеді
Оның бірі - тарихи-танымдық тұрғы
Ақын-жыраулар Байзақ және оның айналасы туралы жырлай отырып, сол дәуірдің ірі тарихи оқиғаларына да назар аударды