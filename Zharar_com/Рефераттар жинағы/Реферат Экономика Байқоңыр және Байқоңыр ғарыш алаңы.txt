Байқоңыр және  Байқоңыр  ғарыш алаңы     Байқыңыр  (1996  жылға  дейін  Ленинск  қаласы)- Қызылорда  облысының  Қармақшы  ауданындағы  қала
 Төретам  темір  жол  станциясынан  батысқа  қарай  2  км  жерде,  Сырдария  өзенінің  оң  жағалауында,  Тұран  жазығының  қуаң  белдемінде  орналасқан
 Қаланың  іргесі  1955 жылы  Байқоңыр  ғарыш  алаңын  салуға  байланысты  қаланған
 1960  жылы  қаланың  тұрғыны  40  мыңға,  ал  1975  жылы  74  мыңға  жетті
 Қысы  суық,  жазы  ыстық  әрі  қуаң
 Қаңтардың  көпжылдық  орташа  температурасы –11 С ,  кейбір  күндері  -35 С -қа  төмендейді;  шілдеде  26 С,  кейбір  күндері  45 С -қа  дейін  көтеріледі
 Жауын-шашынның  жылдық  орташа  мөлшері  100  мм  шамасында
 Байқоңырдың  жер  қыртысы  палеогон  кезеңінің  құмтасты  және  тақтатасты  жыныстарынын  түзілген
 Оның  бетін  Сырдария  аңғарының  шөгінділері  жапқан
 Шалғынды-боз  және  бозғылт  құмдақты  топырағында  баялыш,  күйреуік,  жусан,  сораң  шөптесіндер  басым
 Бірнеше  мың  га  жерді  алып  жатқан  қала  ұзақ  жылдар  бойына   “аса  құпия”  нысан  болып  саналды
 Жергілікті  тұрғындар  да,  әскери  мамандар  да  қаланы  “10-алаң”  деп  атап  келген
 Ал  қалаға  іргелес  жатқан  “Крайний”  әуежайы  мен  көптеген  шаруашылық  мекемелері  және  Төретам  темір  жол  станциясы “9- алаңға”  кіреді
 Қалада  Мәскеу  авиация  институтының  филиалы,  электр  техтикалық  колледжі,  ірі  есептеу  орталығы,  әскери  аурухана,  емхана,  әуежай  электр  станциясы,  нан,  сыра  зауыттары,  түрлі  мәдениет  ошақтары,  көптеген  сауда,  тұрмыс  қажетін  өтейтін  кәсіпорындар  жұмыс  істейді
 Байқоңыр  қаласының  орталық  алаңына  бас  конструкторлар  С.П  Королев  пен  М .Г  Янгельдің  ескерткіштері,  сондай-ақ,  тұғырға  С.П  Королев  құрастырған  ғарыш  кемесі  орнатылған
 Қаланың  демалыс  саябағында  ракеталарды  сынақтан  өткізу  кезінде  қаза  болғандардың  (200-ден  астам)  бауырластар,  ғарышты  зерттеу  тарихы  музейі  бар
 Байқоңыр  қаласы  мен  ғарыш  алаңына  қажетті  құрал-жабдық,  техника,  құрылыс  материалдары,  тағы  басқа   заттар  Төретам  темір  жол  станциясы  арқылы  жеткізіледі
 Қызылорда  облысы  Қармақшы  ауданы  аумағында  орналасқан
 Ғарыш  алаңын  салу  үшін  Байқоңырды  таңдап  алу  кезінде  бұл  жердің  елді  мекендерден  қашық  болуы,  экватор  жазықтығына  жақындығы,  ракета  ұшырудың  қауіпсіздігі,  қайтып  оралатын  ғарыштық  обьектілер  үшін  қолайлы  қону  аймақтарының  болуы,  тағы  басқа  факторлар  ескерілді
 Байқоңырдың  басты  және  көмекші  обьектілері  мен  қызмет  ету  орындары  кең  аймаққа  орналасқан,  олар  бір-бірімен  автомобиль  жолдары  және  темір  жол  арқылы  байланысқан
 Байқоңырдың  негізгі  обьектілеріне:  техникалық  тұғырлар,  старттық  кешендер  мен  ұшу  трассасының  бойындағы  өлшеу  бекеттері (олардың  әрқайсысы  жалпы  техникалық  және  арнаулы  технологиялық   құрал-жабдықтары  бар  ірі  құрылыстар),  ғарыш  алаңына  әр  түрлі  жүктерді  жеткізетін  кірме  жолдар,  тағы  басқа  көмекші  және  қызмет  көрсету  обьектілеріне:  отын (жанармай)  сақтайтын  алаң,  сұйық  оттегі  мен  азот  өндіретін  заттар,  энергия  және  сумен  қамтамасыз  ететін  жүйелер,  байланыс  жүйесі,  телевизия,  тағы  басқа  жатады
 Байқоңырда  ракета-тасығыштың  (РТ)  әрбір  түріне  сәйкес  бір  не  бірнеше  техникалық  тұғырлар  және  олардың  әрқайсысына  арналып  бір  не бірнеше  старттық  кешендер  салынған
 Байқоңырдың  ұшу  трассасы  Арал  теңізінен  Камчатка  түбегіне  дейін  созылып  жатыр
 1957  жылы  4  қазанда  Байқоңыр  ғарыш  алаңынан  тұңғыш  ғарыш  ракетасы  сәтті  ұшырылды....