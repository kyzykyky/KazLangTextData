Нәжімеденов, Жұмекен Сабырұлы — Қазақстан Республикасы Мемлекеттік әнұранының (мәтіні) авторы, көрнекті ақын, Қазақстан Жастар одағы сыйлығының иегері.Мазмұны  1 Өмірбаяны2 Қазақстан Республикасының мемлекеттік әнұраны3 Шығармалары4 Пайдаланған әдебиетӨмірбаяны1935 жылдың 28 қарашасында Гурьев (Атырау) облысы, Теңіз (қазір Құрманғазы) ауданындағы Қошалақ деген жерде дүниеге келген.Жұмекен атасы Нәжімеден Стамғазиевтің бауырында өсіп, тәрбие алған
Сөз бен тарих және туған халқының дәстүрлеріне деген ыстық сүйіспеншілік сезімді бала бойында қалыптастырған сол кісі
Немересіне өзінің атақты бабалары Қартпанбет жырау (алтыншы ата) мен оның әпкесі Қосуан (Махамбет Өтемісұлының туған шешесі) туралы сыр шертетін.1956-59 жылдары Қазақтың мемлекеттік консерваториясында оқыған
Содан кейін «Жазушы» баспасының редакторы, «Лениншіл жас» газетінде бөлім меңгеруші, Қазақстан Жазушылар одағында әдеби кеңесші, Баспалар жөніндегі мемлекеттік комитеттің редакторы, «Мектеп» баспасында бөлім меңгеруші болып қызмет атқарған.Жұмекен Нәжімеденовтің алғашқы «Егіс» лирикалық жинағы 1961 жылы жарық көрді
Төрт жылдан кейін «Жоқ, ұмытуға болмайды» атты поэмалар жинағы шықты
Ж.Нәжімеденовтің тірі кезінде барлығы он өлеңдер жинағы мен «Ақ шағылдар» (1973ж), «Кішкентай» (1975 ж), «Атақ пен дақпырт» (1978ж) атты үш романы басылды.Жұмекен Нәжімеденов өзінің 48 жасқа толуына алты күн қалғанда, 1983 жылдың 22 қарашасында дүниеден озды
Ақын өлімінен кейін жарық көрген он жинағына тірі кезінде жарияланбаған өлеңдері, поэмалары, повестері мен романдары, мақалалары мен аудармалары және тоғыз күй енді
Оның шығармалары көптеген тілдерге аударылып, басылды
Ақын А.Вознесенскийдің, Е.Евтушенконың, Н.Хикмет пен Ә.Файзи шығармаларын аударған.Қазақстан Республикасының мемлекеттік әнұраны[өңдеу]Жұмекен Нәжімеденов Қазақстанның қазіргі әнұран мәтінінің авторы
«Менің Қазақстаным» әні оның шығармашылық жолының басында, ақынның 21 жасында жазылған
Ол кісінің жұбайы Нәсіп апайдың айтуынша Жұмекен әнді осыдан 50 жыл бұрын, 1956 жылы Алматыда, белгілі қобызшы Гүлсара Бірманованың үйінде жазған
Бұл өлең бір қарағанда Қазақстан миллиард пұт астық жинағанына арналып жазылған сияқты болып көрінгенімен , негізінен «ел, жер менікі» деген отаршыларға қарсылықтан туған
Оны сезіп қалған коммунистер әнді мүлдем шығармай тастауға айналғанда Жамал Омарова ара түсіп, эфирден шырқауға мүмкіндік алған
Сөйтіп халыққа жетпей жатып қудалана бастаған ән бағы жанып, бейресмиден тәуелсіздіктің арқасында ресми әнұранға айналды.2006 жылдың 11 қаңтарында «Менің Қазақстаным» әні елдің мемлекеттік әнұраны сипатында алғаш рет астаналық «Ақорда » резиденциясының шаңырағы астында, Нұрсұлтан Назарбаевтың Қазақстан Президенті лауазымына салтанатты түрде кірісу сәтінде орындалды.ШығармаларыЕлуінші жылдардың екінші жартысында, алпысыншы жылдардың басында Жұмекеннің өлеңдері республикалық баспасөзде жиі жарияланып жүрді
Алпысыншы жылдардан бастап өлеңдері мен шығармалары, үш романы, аударма кітаптары "Жазушы", "Жалын" баспаларынан жарық көрді: "Балауса" (1961), "Сыбызғы сыры" (1962), "Өз көзіммен" (1964), "Жоқ, үмытуға болмайды" (1965), "Жарық пен жылу" (1966), "Күй кітабы" (1967), "Мен туған күн" (1972), "Мезгіл әуендері" (1968), "Ұлым, саған айтам" (1970), "Қызғалдақ жайлы баллада" (1971), "Ақ шағыл" (1973), "Кішкентай" (1975), "Даңқ пен дақпырт" (1977) "Темірқазық" (1981), "Менің топырағым" (1985) кітаптары, үш томдық шығармалар жинағы (1996-1997), "Мен — тамырмын" дастандар (2001), "Қасірет пен қайсарлық" (2001), "Жұмекен" (2002), "Жаңғырық" (2003)
1967 жылы "Жоқ, ұмытуға болмайды!" атты поэмасы үшін Қазақстан Ленин комсомолы сыйлығының лауреаты атанды
Ақын жырлары бірнеше шетел тіліне аударылған