Қазақтың киіз үйҚазақ киіз үйдеКиіз үй — Орталық және Орта Азия халықтарының негізгі баспанасы
Ол — көшпенділердің тез жығып, шапшаң тігуге, яғни көшіп-қонуға ыңғайлы үйі.Көшпенділердің киіз үйі — тарихымыздағы ең бірінші сәулеттік қүрылыс
Киіз үйдің іші қыста жылы, жазда салқын
Сондықтан, шопандар да, туристер де пайдаланады
Киіз үй жер сілкінісінде де ыңғайлы, өйткені ол оңайлықпен бұзылмайды
Қазақстан жер сілкінісінен зардап шеккен елдерге шатырдың орнына киіз үйлер апарып жүр.ШаңырақКиiз үйдегi кеңiстiк — қазақ дүниетанымының тоғысқан жерi
Осында адам дүниеге келедi, үйленедi және соңғы сапарға аттанады
Яғни адамның түздегi тiршiлiгiн қоспағандағы өмiрi осында өтедi
Бүкiл ғалам мен адам арасын байланыстырушы
Рухани мәдениет ретiнде қарастырсақ, киiз үй баспана ғана емес арғы әлеммен байланыстырып, қаскөй рухтардан қорғайтын киелi орын
Қазақ үйдiң киесi шаңырақтан бастау алады.Шаңырақ — қасиеттi
Шаңырақ көтерiлiп жатқанда ешкiм сөйлемейдi
Өйткенi ұлы iс атқарылып жатқанда үнсiздiк орнауы тиiс
«Жетi уық шаншылғанша жетесiз ғана сөйлейдi» деген сөз осының дәлелi
Шаңырақтың төрт күлдiреуiшi — төрт тарапты бiлдiредi
Уықтарды күннiң шашырандысы деп ұғыңыз.Ертеректе шаңыраққа үрлеген қарын байлап қоятын болған
Оның мәнiсi, құт құйылады деп есептеген.Шаңырақтың астында ошақ орналасады
Шаңырақтың үстiнде Алланың оты маздаса, төменде адамның оты лаулайды.Есiк пен төрКиiз үйдiң есiгi әдетте шығысқа қаратылады
Бұл — күннiң сәулесi үйге бiрiншi түссiн дегендi бiлдiредi.Есiкке қарама-қарсы бетте — төр
Төрдегi адам есiкке қарап отырады
Егер ол малдас құрып отырса, оның әкесi жоқ деп есептеңiз
Отырудың өзiнiң осындай таңбалық мәнi бар.Төрдегi адам төрелiк айтады
Төрге ақ пен қара түстi сырмақ төселедi
Мәнiсi, төр — ақ пен қараның ара жiгiн ажырата алатын адамның орны
Төрде отырып, билiк айтқандар мемлекет билiгiне дейiн көтерiлген.Мұны Орхон-Енисей жазбасындағы «төр» сөзiнiң мемлекет мағынасында қолданылғанынан байқауға болады.Қазақта: «Едiл үйдiң — есiгi, Жайық үйдiң — жапсары, Түркiстан — ұлы төрiмiз» деген сөз бар.Шыңғыс дәуiрiндегi Ақ орда, Көк орда, Алтын орда дегендердiң өзi — кеңейтiлген киiз үйдiң көшiрмесi iспеттi.Сосын төрге қыз бала отырған
Бабалардан қалған бiр сөз — «Қыз бала — төр иесi, ұл бала — үй иесi».Керегең кең болсын, екi босағаң тең болсын!Босаға — екеу
Оң жақ босаға және сол жақ босаға.Сол жақ босағаға кебеже, саба, мес, күбi т.б
Сол жақ босағаға келген дүниенi ғалымдар «құт» категориясымен белгiлейдi
Өйткенi жоғарыдағы аталған ыдыстарға айран, iркiт, қымыз, шұбат т.б
құйылады.Демек сол жақ босаға — әйелдiң символы
Дәл осындай түсiнiк әлемнiң бiрқатар елдерiнде де бар
Ал қазақ шұңғыл ыдысты да әйелдiң символы ретiнде бағалайды
«Аяғын көрiп, асын iш, анасын көрiп, қызын ал» деген мақалдағы «аяқ» осындай мағынасы үшiн де мақалға енген.Сол босағадан кiрген дүние сыртқа шықпайды, қапқа түседi
Қазақ мұны «қапқа түскен — қатындыкi» деп бiр-ақ қайырады.Ал оң босаға — еркектiң символы
Оң жаққа ер-тұрман, ат әбзелдерi, бүркiт т.б
Қатты жауын-шашында малдың жас төлiн де оң босағаға кiргiзетiн болған
Босаға аттап келген келiндi оң жақта қарсы алады
Аяғына «биязы болсын» деп ақсарбастың терiсiн төсейдi
Босағаны пәк болып аттаған бойжеткен аралық межеден өтiп, жанұялық өмiрiн бастайды
Үйленген соң, төсек-орнымен сол жаққа өтедi.Қайтыс болған адамды да қазақ ақ киiзге жатқызып, оң жақтан шығарады
Демек оң жақ бiр әлеуметтiк сатыдан екiншi әлеуметтiк сатыға немесе бiр әлеммен екiншi әлемге өткiзетiн көпiр iспеттес
Олай болса, «Керегең кең болсын, екi босағаң тең болсын!» деген тiлектiң кейiнгi жолдарында әке-шешең аман болсын деген астар жатыр.Қазан-ошақШаңырақты көтергенде бақанның екiншi ұшы тиген жерге, яғни үйдiң дәл ортасына ошақ орналасады.Ошақ орналасқан соң, қазан асылады
Ал қазан асылған соң мiндеттi түрде оған бiрдеме құйылуы керек.Қазанның бос тұруы жаман ырымға саналады
Құт деген түсiнiктi сарқа құйып алатын символдың басы осы — қазан
Оның бiзге жеткен керемет үлгiсi — Түркiстандағы Тайқазан
Қазақтың қазанды қатын-баламен бiрге атайтыны да осыдан келiп шығады
Қайда көшсе де қазанын тастамайтын ғұрып бүгiнгi күнге дейiн жалғасып келедi.Қазанды татулықтың белгiсi ретiнде де мансұқтайтын аңыздар бар
Оның бiрi: «жауласқан мың батырдың найзасының ұшы ерiтiлiп, қазан құйылған екен» деп басталады
Олай болса қазанды береке-бiрлiктiң символы ретiнде де таниды.Бақан, адалбақанБақан да еркектiң символы
Ал адалбақанның рөлi бұдан да жоғары
Төсек-орнымен сол жаққа шыққан ерлi-зайыптылар жастары өсе келе төрге бiр табан жақындаса, адалбақанға екi табан жақындайды.Адалбақан — әлем ағашының символы
Әлем ағашы, әлем бәйтерегi дегенiңiз — Ертөстiк ертегiсiнде айтылатын, самұрық құс қонатын, арғы әлем мен бергi әлемдi жалғастырған ғажайып ағаш
Адалбақанға жақындаған адам — адалдыққа жақындаған адам
Дәл осы жастағылардың денсаулығы сыр берiп, жаны күйзелгенде «Төрiмнен көрiм жақын» деп қиналатыны да бар.Табалдырықты баспа!Ертедегi түсiнiк бойынша, әлем үш сатыдан тұрады
Ондағы адамдар белбеудi басынан байласа, жердегiлер белiнен, ал төмендегiлер аяғынан байлайды
Табалдырық сол төмендегi әлеммен байланысқа түсiретiн мәнге ие.Мысалы, ертеректе шала-жансар туылып, өлiп қалған малдың төлiн табалдырықтың астына көметiн болған
«Табалдырықты баспа!» дейтiн тыйымның шығу себебi, мiне, осымен байланысты.Оталмаған мылтық пен қаппаған қақпанды домдау үшiн табалдырықтың астына қойып, бойын таза ұстайтын әйел адамға аттататын болған
Себеп, арғы әлем мен бергi әлемнiң арасындағы қаскөй рухтар мылтық пен қақпанды байлап тастады дейтiн түсiнiк.Киiз үйге байланысты қарғыстар•	«Шаңырағың шарт сынып, шандырыңа қадалсын, күлдiреуiшiң күрт сынып к…iңе қадалсын»
Мұны кезiнде Радлов жазып алған.•	«Көк шөбiң басылмасын, күлiң шашылмасын»
Бiр қарағанда тәп-тәуiр сөз секiлдi көрiнгенiмен бұл қарғыстың салмағы зiл батпан
Бұл — үйiңнiң айналасын жайқалған шөп бассын, оны таптайтын үйiңде адам қалмасын, балаларың, үрiм-бұтағың жойылсын деген сөз
(Ертеректе балаларды «күлшашар» деп те атаған)
Бұл қарғысты Моңғолия қазақтарынан Ақедiл Тойшанұлы жазып алған....