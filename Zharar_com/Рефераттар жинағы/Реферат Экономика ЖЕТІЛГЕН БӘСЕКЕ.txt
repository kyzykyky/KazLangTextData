Еркін бәсеке жеке меншікке және шаруашылықтың оңашалуына негізделеді
Өндірушілер бір-бірімен тек нарық арқылы байланысады.Жеке фирма өз өнімін өткізуде іс жүзінде нарықтағы айырбас  жағдайларына ешқандай әсер ете алмаса, онда осындай болмыс – бәсекелік қабілеттің ең жоғарғы дәрежесі болып табылатын жетілген бәсеке деп аталады.Жетілген бәсеке нарығы төменде аталған шарттардың орындалуын тілейді:•	жеке фирманың өндіріс мөлшері елеулі болмайды және ол сол фирма сататын тауардың бағасына әсер етпейді;•	әр өндірушілер сататын тауарлар біртекті тауарлар болады;•	сатып алушылардың баға туралы информациясы толық болады
Егер біреу өз өнімінің бағасын көтерсе, онда ол сатып алушыларынан айырылады;•	сатушылар өзара баға туралы келісім жасаспайды және әрекеттерін бір-бірімен келіспей жеке жүргізеді;•	өндіруші фирмалардың салаға кіруі мен шығуына жол ашық болады.Осындай сату-сатып алу  шарттарының орындалуы өндірушілер мен тұтынушылардың өзара қатынастарына еркіндік сипат береді
Жетілген бәсеке баға белгілену механизмнің және тепе-теңдік болмысы арқылы экономикалық жүйенің өзін-өзі реттеуінің қалыптасу шарты болып табылады
Осының нәтижесінде жеке индивидтердің экономикалық жетістікке жетуді көздейтін өзіндік жеке дара қимылдары бүкіл қоғамдық жетістіктерге жол ашады.Нарықтық бәсекенің артықшылықтары мен кемшіліктері бар.Артықшылықтары:•	қоғамға қажет тауарларды  өндіруде ресурстарды тиімді пайдалануға мүмкіндіктің болуы;•	тез өзгеріп отыратын өндіріс жағдайларына икемді болып, оларға тез көмектесе алатындығы;•	тауарлардың жаңа түрлерін жасау саласына жаңа техника мен технология енгізуге, өндірісті ұйымдастырып басқарудың жетілген әдістерін қолдануға, ғылыми-техникалық жетістіктерді ұнамды пайдалануға жағдайлар тудыратындығы;•	өндірушілерді көптүрлі қажеттіктерді қанағаттандыруға, тауарлар мен қызметтердің сапасын жоғарылатуға мақсаттандыруы.Кемшіліктері:•	ұдайы өндірілмейтін ресурстарды (ормандар, табиғи жануарлар, жер, теңіз, мұхит қоймалары) сақтауға көмектеспейді;•	қоршаған ортаны қорғауда негативтік бағытта болады;•	ұжымдық тауарларға бағытталған тауарлар мен қызметтер (дамбалар, жолдар, қоғамдық көлік) өндірісінің дамуын қамтамасыз етпейді;•	фундаментальдық ғылымның, жалпы білім беру жүйесінің, қалалық шаруашылықтың көп элементтерінің дамуына жағдай жасамайды;•	еңбек, табыс, демалу құқықтарына кепілдік бермейді;•	әлеуметтік әділетсіздік пен қоғамның байлар мен кедейлерге бөлінуіне бөгет жасайтын механизмдері жоқ.Нарық қатынастары қашанда жұп қатынастар болады: «сатушы-сатып алушы», т.б
Осы қатынас  өндіріс пен тұтынудың байланысын сипаттайтын ұсыныс пен сұраныстың түрін алады.Тұтынушы (сатып алушы) мен өндірушінің (сатушы) әрекеттерін екі заң болжайды:-сұраныс заңы: сатып алушы баға кемігенде, басқа шарттар тұрақты болса, тауарларды көбірек алады, баға жоғарыласа – азырақ алады;-ұсыныс заңы: басқа шарттар тұрақты болса, баға жоғарылағанда сатушы сату үшін тауарларды көп өндіреді де оны сатуға ұсынады, баға кемігенде аз ұсынады.Мысал ретінде сұранысты сатуға дайындалған тауарлардың саны арқылы және олардың бағасы арқылы көрсетейік
Бұнда сұраныстың қисық сызығы мынадай қатаң байланысты көрсетеді: баға кеміген сайын сұраныс өсе түседі
Нарықтық сұраныс осы тауарды осы бағамен сатып алатын барлық сатып алушылардың жиынтық сұранысы болады
Осыны 2-кесте және 1-сурет арқылы байқауға болады.2-кестеПачкадағы шайға сұраныс пен ұсынысБаға	Сұраныс	Ұсыныс	Баға	Сұраныс	Ұсыныс0	40	0	70	20	3010	35	10	90	10	3530	30	20	100	5	4550	25	25			Баға өскенде сұраныс төмендейді, ұсыныс өседі
DD-сұраныс қисығы;  SS-ұсыныс қисығы
Сұраныс қисық сызығымен ұсыныс қисық сызықтарын бетестіру арқылы нарықтық тепе-теңдікті белгілеугe болады
Ол DD мен SS  қисық сызықтарының түйіскен Е нүктесінде болады
Е нүктесіндегі баға тепе-теңдік баға деп аталады
Осы нүктеде сұраныс пен ұсыныс арасында нарықтық тепе-теңдік орнайды
Баға 25 болғанда А1В1 көлемінде тапшылық пайда болады, баға 70 болғанда АВ көлемінде артықшылық туады
Осыдан қорытынды еркін бәсекеде нарықтың механизм, бағаның ауытқуы мен ұсынылған тауарлардың көлемінің өзгерулері арқылы сұраныс пен ұсыныс арасында сәйкестік орнатады, нарық тепе-теңдікке жетеді....