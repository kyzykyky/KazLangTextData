Мұхтар Омарханұлы Әуезов – қазақтың ұлы жазушысы, қоғам қайраткері, ғұлама ғалым, Қазақстан ғылым академиясының академигі (1946), филология ғылымдарының докторы, профессор (1946), Қазақ КСР-нің еңбек сіңірген ғылым қайраткері (1957).[1]Мазмұны1 Өмірбаяны1.1 Алаш қозғалысы1.2 Ағарту ісі2 «Абай жолы» роман-эпопеясы3 Жазушының драматургия саласындағы еңбектері3.1 Әуезовтың драмалық шығармалары4 Шығармалары4.1 Мұхтар Әуезов Шығармалары шет тілінде шыққан басылымдары5 Дереккөздер6 Сыртқы сілтемелерӨмірбаяныОл қазіргі Шығыс Қазақстан облысының Абай ауданы жерінде 1897 жылы жиырма сегізінші қыркүйекте туған
Алғашқыда 1908 жылы Семейдегі Камалиддин хазірет медресесінде оқып, одан кейін орыс мектебінің дайындық курсына ауысады
1910 жылы Семей қалалық бес кластық орыс қазына училищесіне оқуға түсіп, соңғы класында оқып жүргенде «Дауыл» атты алғашқы шығармасын жазады.Училищені 1915 жылы аяқтап, Семей қалалық мұғалімдер семинариясына түседі
Семинарияда оқып жүріп Шәкәрім Құдайбердіұлының «Жолсыз жаза» дастанының негізінде «Еңлік-Кебек» пьесасын жазып, оны 1917 жылы маусым айында Ойқұдық деген жерде сахнаға шығарады.Мұхтар Омарханұлы Әуезов құрметіне шығарылған маркаРесейдегі саяси төңкерістер Әуезов өміріне үлкен өзгерістер әкеледі
Ол Семейде «Алаш жастары» одағын құрып, түрлі үйірмелердің ашылуына ұйытқы болады
Жүсіпбек Аймауытовпен бірігіп жазған «Қазақтың өзгеше мінездері» аталатын алғашқы мақаласы 1917 жылы 10 наурызда «Алаш» газетінде басылды
1918 жылы 5-13 мамырда Омбы қаласында өткен Жалпы қазақ жастарының құрылтайына қатысып, оның орталық атқару комитетінің мүшесі болып сайланады
Әуезов жазушы Жүсіпбек Аймауытовпен бірлесіп, Семейде «Абай» ғылыми-көпшілік журналын шығаруға қатысады
1919 жылы семинарияны бітіріп, қоғамдық-саяси жұмысқа араласады
1919 жылы желтоқсанның төртінде Семейде большевиктер билігі орнап, Әуезов Семей губревкомының жанынан ашылған қазақ бөлімінің меңгерушісі және «Қазақ тілі» газетінің ресми шығарушысы болып тағайындалады
1921 жылы қараша айында Қазақ АКСР-і Орталық атқару комитетінің (ОАК) төралқа мүшелігіне сайланып, онда кадр мәселесімен айналысады
Сол жылы «Қорғансыздың күні» әңгімесі «Қызыл Қазақстан» журналының №3 – 4 сандарында жарияланды
1922 жылы күзде Ташкенттегі Орта Азия университетіне тыңдаушы болып оқуға түседі әрі «Шолпан» және «Сана» журналдарына жұмысқа орналасады
Осы басылымдарда «Қыр суреттері», «Қыр әңгімелері», «Үйлену», «Оқыған азамат», «Кім кінәлі», «Заман еркесі» («Сөніп-жану») әңгімелері жарияланады
1923 жылы маусым айында Ленинград (қазіргі Санкт-Петербург) мемлекеттік университетінің қоғамдық ғылымдар факультетінің тіл-әдебиет бөліміне оқуға ауысады
1924-1925 жылы Семейдегі мұғалімдер техникумына оқытушылыққа қалдырылды
Сонда жүріп «Таң» журналын шығарады
Онда «Кінәмшіл бойжеткен», «Қаралы сұлу», «Ескілік көлеңкесінде», «Жуандық» әңгімелері жарияланды
1925 жылы Ленинградқа қайтып барып, оқуын жалғастырады
1926 жылы жаз айында Семейге арнайы ғылыми экспедиция ұйымдастырып, оның материалдары негізінде жазылған «Әдебиет тарихы» монографиясы 1927 жылы кітап болып шығады
1927 жылы жазда Жетісу өңіріне сапармен келіп, Ілияс Жансүгіровпен бірге болашақ шығармаларына материал жинайды
Ленинградқа қайтып оралысымен, осы материалдар негізінде «Қараш-Қараш оқиғасы» повесін, «Қилы заман» романын, «Хан Кене» пьесасын жазады
1928 жылы Орта Азия мемлекеттік университетінің аспирантурасына қабылданды әрі Қазақ ағарту институтында сабақ берді.Алаш қозғалысыАлаш қозғалысының көсемдерімен бірге 1930 жылы 16 қыркүйекте тұтқындалып, 1932 жылы сәуір айында үш жылға шартты түрде бас бостандығынан айырылды
Дегенмен, маусым айында түрмеден босатылып, Қазақ педагогика институтының (ҚазПИ-дің) аға оқытушысы болып қызмет істейді
Осы жылдары театр, драматургия, мәдениет пен өнер, әдебиет, фольклор тарихы, орыс әдебиетінің классиктері туралы мақалалары үзбей жарияланып тұрады
Әуезов сценарийі бойынша «Райхан» көркем фильмі (1940) түсіріледі
1936 жылы Мәскеуде өткен қазақ әдебиеті мен өнерінің онкүндігіне қатысады
Осы жылдары «Абай» романын жазуға кірісіп, оны 1941 жылы бітіреді
«Абай» романының жарық көруі (1942) Қазақстанның мәдени өміріндегі ерекше оқиға болды
1943 жылы «Абай» романын талқылау үлкен науқанға айналады
1946 жылы романның екінші кітабын жазып бітіріп, ол 1947 жылы жарық көреді
1950 жылы роман-эпопеяның «Ақын аға» аталатын үшінші кітабы жарық көреді
1943 жылдың қыркүйегінен бастап Қазақтың мемлекеттік университетінің (ҚазМУ-дің) қазақ әдебиеті кафедрасына профессор болып орналасып, өмірінің соңына дейін сонда дәріс оқыды
2-дүниежүзілік соғыс жылдарында «Сын сағатта» (1941), «Намыс гвардиясы» (жазушы Әлжаппар Әбішевпен бірігіп, 1942), «Қынаптан қылыш» (1945) пьесалары мен «Абай» операсының либреттосын (1944), «Абай әндері» фильмінің сценарийін (1945) жазады
1946 жылы Қазақстан Ғылым академиясы құрылғанда, оның толық мүшесі (академик, №1 куәлік) болып сайланады, филология ғылымдарының докторы, профессор атағы берілді.1951—1954 жылдары Әуезов саяси-идеологиялық тұрғыдан тағы да қыспаққа алынып, 1953 жылы сәуір айында Мәскеуге жасырын аттанып кетуге мәжбүр болады
Мәскеу мемлекеттік университетінде профессор болып орналасып, «КСРО халықтары әдебиетінің тарихы» деген арнайы курс бойынша дәріс берді
1954 жылы Алматыға қайтып оралып, «Абай жолы» роман-эпопеясын түпкілікті аяқтады.1955 жылы шет елге сапарға шығып, Герман демократиялық республикасы (ГДР) жазушыларының Берлинде өткен съезіне құрметті қонақ ретінде қатысты
Үндістанға 40 күндік сапармен барып қайтады
1956 жылы КСРО мәдениет қайраткерлері өкілдерінің қатарында Чехословакияда болды
Жазушының 60 жасқа толу мерейтойы Алматыда, Мәскеуде салтанатпен атап өтіледі
Атом және сутек бомбасын сынауға қарсы халықаралық қозғалыстың Жапонияда өткен 3-конференциясына қатысады
1958 жылы Ташкентте өткен Азия және Африка елдері жазушыларының 1-конференциясын ұйымдастырушылардың бірі болды
1960 жылы АҚШ-қа барып қайтып, 1961 жылы Үндістанға екінші рет сапар шегеді
1955—1957 жылы алты томдық таңдамалы шығармалары басылып шығады.Әуезовтің мұраcының аса қомақты бөлігі – оның ғылыми зерттеулері
Ол қазақ ауыз әдебиетін жинақтап, жүйелеп, қазақ әдебиеті тарихы, Абайдың өмірі мен шығармашылығы, әдебиеттану мен фольклордың теориялық-проблемалық мәселелері жөнінде іргелі еңбектер жазды
Қоғам және мемлекет қайраткері ретінде Әуезов жиырмадан астам шет елдерде болып, адамзат қоғамының дамуы, рухани ынтымақтастық үшін өз көзқарасын білдірді
Әлем халықтары оның «Абай жолы» роман-эпопеясын айрықша құбылыс ретінде таныды
1961 жылдың жиырма жетінші маусымында Мәскеу қаласындағы ауруханада қайтыс болды; Алматы қаласында жерленген
Сол жылы Қазақстан Ғылым академиясының Әдебиет және өнер институтына оның есімі берілді, одан кейін жазушы тұрған үйде мұражай-үйі (1963) ашылып, ескерткіштер орнатылды
Қазақ академиялық драма театры, Алматы, Астана, Семей және басқа қалалар мен облыстардағы аудан, ауыл, көше, мектептер Әуезов есімімен аталады
Мұхтар Әуезовтің туғанына 100 жыл толуы ЮНЕСКО-ның шешімімен, дүниежүзілік деңгейде (1997) аталып өтті.Туған жері — бұрынғы Семей уезінің Шыңғыс болысы (қазіргі Шығыс Қазақстан облысының Абай ауданы)
Әкесі Омархан мен атасы Әуез сауатты кісілер болған
Атасы Әуез бен әжесі Дінасылдың тәрбиесінде болған бала Мұхтардың алғаш сауатын ашушы да атасы
Соның арқасында ол алты жасынан Абайдың өлеңдерін ауылдастарына жатқа оқып беретіндей дәрежеге жетеді.1908 жылы хазірет медресесінде оқып, одан орыс мектебінің дайындық курсына ауысады
1910 жылы бес кластық орыс училищесіне түседі
Осы жерде оқып жүріп «Дауыл» атты алғашқы шығармасын жазады
1915 жылы Семей қалалық мұғалімдер семинариясына қабылданады
Оқып жүргенде Шәкәрім Құдайбердіұлының «Жолсыз жаза» дастаны негізінде «Еңлік-Кебек» пьесасын жазып, оны 1917 жылы маусым айында Ойқұдық деген жерде тіркестіріп тіккен киіз үй сахнасына шығарады.1918 жылы М.Әуез Семей қаласының өкілі ретінде Омбы қаласында өткен жалпы қазақ жастарының құрылтайына қатысып, оның орталық атқару комитетінің мүшесі болып сайланады
Құрылтайда «Алашорда» үкіметі мен Алаш қозғалысының бағытын ұстанған «Жас азамат» атты Бүкілқазақстандық жастар ұйымы құрылады
Ұйымның белсенді мүшесі бола жүріп, «Абай» ғылыми-көпшілік журналын шығаруға (Ж
Аймауытовпен бірге) атсалысады.1919 жылы — Семей губревкомының жанынан ашылған қазақ бөлімінің қызметкері, 1920жылдың ақпанынан бөлім меңгерушісі
«Қазақ тілі» газетінің ресми шығарушысы болып тағайындалады.1921 жылы Семей облревкомының төралқа мүшесі, атқару комитетінің төрағасы қызметін атқарады
1921 жылғы қараша айында Қазақ АКСР-і ОАК-нің төралқа мүшелігіне сайланып, онда саяси хатшы міндетін атқарып, кадр мәселесімен айналысады
Мұхаңның «Еңбекші қазақ» газетіне басшылық жасайтын тұсы да осы кезеңмен дәлме-дәл келеді.Бір қыс Ташкенттегі Орта Азия мемлекеттік университетінде, төрт жыл Ленинград университетінде оқып, филология факультетін бітіреді
Сол жылы Орта Азия университетінің Шығыс факультетінің жанындағы аспирантурада оқиды.Ұлттық теңсіздік пен сауатсыздықты, аштықты жою жөніндегі ашық пікірі мен шығармалары үшін «ұлтшыл, алашордашыл» атанып, саяси сахнадан шеттету басталған тұста Мұхаң бірыңғай шығармашылық жұмыспен айналысуға көшеді
Ғылыми жұмыстарды да қолға алады.1930 жылы идеялық көзқарасы үшін тұтқынға алынады
Тергеу ұзаққа созылып, 1932 жылғы сәуір айында үш жылға шартты түрде бас бостандығынан айыру туралы үкім шығарылады
Осы жылғы 10 маусым күнгі «Социалистік Қазақстан» және «Казахстанская правда» газеттерінде М
Әуезовтің «Ашық хаты» жарияланады
Онда Мұхаң өзінің қазақ әдебиетінің тарихы және Абай туралы зерттеулерінен, «Қарагөз», «Еңлік-Кебек», «Хан Кене», «Қилы заман» сияқты шығармаларынан бас тартатынын мәлімдеуге мәжбүр болды
Сонан кейін ғана ол түрмеден босатылып, оқытушылық жұмыспен айналысуға рұқсат алды.М
Әуезов 1934-61 жылдар аралығында университетте ұстаздық қызмет атқарды
Қазақ әдебиеті кафедрасының негізін қалады
Осы жылдары студенттерге арнап «Қазақ халқының ауыз әдебиеті», «Қазақ әдебиетінің тарихы», «Қазақ халқының суырыпсалма айтыс енері», «Туысқан халықтар әдебиеті», «Абайтану» секілді жалпы және арнаулы курстардан дәріс оқыды, бұл курстардын оқу бағдарламалары мен оқу құралдарын, оқулықтарын жазды
Жазушы Абайдың өмірі мен шығармашылығы туралы бұл еңбегінің ҚазМУ-да бірнеше жыл бойы оқыған абайтану атты курстан құралып келген көлемді монография екендігін 1954 жылы 27 тамызда бұрынғы Семей облыстық «Екпінді» газетінің редакциясы қойған сұраққа жауап ретінде арнайы айтты.Әуезовтің «Абай жолы» роман-эпопеясының жазылу тарихында да оның университеттегі қызметінің алатын орны зор
Сөйтіп ол абайтану атты жаңа ғылымды ұлттық университетте осылайша қалыптастырды.Қаламгер Қазақ университетінде қызмет ете жүріп, студент жастардың шығармашылық тұрғыдан өсіп-жетілуіне ерекше мән берді
Әсіресе әдеби бірлестік жұмысын жандандыру, онда талантымен көзге түскен жастарға қамқорлық көрсету, ақыл-кеңес беру арқылы студент жастардың шығармашылық белсенділігін өлшеусіз арттырды
Мұнын жарқын бір мысалы - Әуезовтің 1960 ж
26 желтоқсанда ҚазМУ-да әдеби бірлестіктің ұйымдастыруымен өткен жастар поэзиясының кешінде сөйлеген сөзі («Жыл келгендей жаңалык
Кезінде жазушының өзі басшылық жасаған әдеби бірлестік 1961 жылдан бастап «Әуезов атындағы әдеби бірлестік» деп аталып, оның өмірін, шығармашылық қызметін, ұстаздық ұлағатын тану мен танытудың үлкен мектебіне айналды
Әр жылы желтоқсанның соңғы онкүндігі мен қыркүйектің соңғы он күндігі «Әуезов күндері» ретінде әдеби шығармашылық мейрамына айналған.Филология факультетінде қызмет жасайтын «Әуезов аудиториясы» да ірі шығармашылық ұяға айналды
Онда өтетін түрлі ғылыми мәжілістер мен мәслихаттар, көрнекті ғалымдардың лекциялары - өзінің ғылыми-практикалық маңызының жоғарылығымен бағалы
Жазушының 100 жылдығы тұсында университеттің ғылыми кеңесінің мәжіліс залының төріне ілінген гобеленнен тоқылған үлкен бейнесі, филология факультетінің фойесіне қойылған үлкен қола мүсіні мен фойе қабырғасына орнатылған мемориалдық тақта М
Әуезов есімін университетте мәңгі қалдыру мақсатында жасалған іс-шаралар еді.Әуезовтің өмірі мен шығармашылық мұрасын оқып үйрену, танып-таныту ісінде университет студенттеріне оқытылатын жалпы және арнаулы курстардың атқаратын қызметі өте жоғары
«Қазақ әдебиетінің тарихы», «Әдебиеттану ғылымына кіріспе», «Әдебиет теориясы», «Мұхтартану», «М
Әуезовтің шығармашылық шеберханасы» секілді пәндер аясында жазушының шығармашылығы, шеберлігі, поэтикасы және шығармашылық еңбек психологиясы ғылымының қазіргі жетістіктері негізінде оқытылады
Аталған пәндердің оқу бағдарламалары мен оқу құралдары, оқулықтары Қазақстанның барлық университеттерінде бірдей қолданылуы Әуезовті тану мен танытудағы үлкен жетістіктерге жатады.Университет студенттері Әуезовтің өмірі мен шығармашылық мұрасын оқып үйреніп қана қоймай, оларды зерттеуге де белсене араласады
Жыл сайын қаламгердің өмірі мен шығармашылығы жөнінде курс жұмыстары, диплом жұмыстары жазылады
Ғалымдар зерттеу еңбектерін жазып, кандидаттық, докторлык диссертацияларын қорғайды
Нұрғалиевтің «Әуезов және алаш», Ж
еңбектер 1997 жылдың жетістіктері
23-24 қыркүйекте өткен «Мұхтар Әуезов және әлем әдебиеті» атты халықаралық ғылыми симпозиумды және оның университет баспасынан жеке том болып шыққан материалдарын қосуға болады
Түркия, Өзбекстан, Кыргызстан, Қытай елдерінен келген баяндамашылар Әуезовтің өмірі мен шығармашылығы туралы қазақ ғалымдарына бұған дейін белгісіз болып келген ірі мәселелерді көтеріп, симпозиумның ғылыми-теориялық деңгейін арттыра түсті.ҚазМУ ғалымдарының Әуезовтің өмірі мен шығармашылық өнері туралы мақалалары «Қазақ университеті» газетінде, республикалық газеттер мен журналдарда, шетелдік басылымдарда жарық көрді
Дәдебаевтың Анкарада түрік тілінде шыққан «Мұхтар Әуезов хақында мақалалар» атты кітапта жарияланған мақалалары Әуезовті түркі әлеміне жана қырынан танытуға жол ашты
Сонымен қатар Қазақ радиосы мен теледидарында бірнеше хабар ұйымдастырылды, университеттің телестудиясында «Мұхтар Әуезов және әл-Фараби атындағы Қазақ мемлекеттік университеті» атты 40 минуттық бейне фильм жасалып, орталық теледидардан көрсетілді.[2]Ол 1961 жылы 27 маусымда Мәскеу қаласындағы Кремль ауруханасында операция кезінде қайтыс болды.1961 жылы қайтыс болғаннан кейін Республика Үкіметі қаулы қабылдап, ұлы жазушының есімін мәңгі есте қалдыру мақсатымен Ғылым академиясының Әдебиет және өнер институты мен [Қазақтың мемлекеттік академиялық драма театры|Қазақтың мемлекеттік академиялық драма театрына Мұхтар Әуезовтың аты беріледі, әдеби мемориалдық мұражайы ашылып, бірқатар мектеп, көше және Алматының бір ауданы М.Әуезов атымен аталды.Ағарту ісіМұхтар Әуезов|Мұхтар Әуезовтің халық ағарту туралы ойларының өмір жолының әр кезеңінде көрініс беріп отырады
Әуезов ғылыми-педагогикалық, мемлекеттік және қоғамдық қызметінде өмір бойы халық ағарту, оқу ісі, ұрпақ тәрбиесі мәселелеріне жете көңіл бөліп, бұл туралы көптеген мақалалары мен жұртшылық алдында сөйлеген сөздерінде айтқан.«Сарыарқа» газетінде 1917 жылы жарияланған «Оқудағы құрбыларыма!» атты алғашқы мақалаларының бірінде жас жазушы оқуда журген қурбы-құрдастарын уақытты бос өткізбей, халықты оқу-білімге бастап, үлгі көрсетуге шақырса«Қайсысын қолданамыз» деген мақаласында орысша және ескіше - мұсылманша оқыған азаматтардың оқу ісін жүргізуде бір ауызды болуы жайында орнықты шешімге келу қажеттігі туралы сөз қозғайды.Ж.Аймауытовпен бірге шығарысқан «Абай» журналының 1918 жылы11-санында жарияланған «Оқу ісі» атты мақаласында қараңғылықтың құшағында қалған туған халқын мәдениетке, елдікке жетелеудің үлкен бір жолы - оқу-ағарту ісін дұрыс жолға қоюды, бұл үшін бірінші мақсатта ана тіліндегі ұлт мектептерін ашуды көбейту қажеттігін тілге тиек етіп, мұғалім кадрларының тапшылығын, оқу құралдарының жеткіліксіздігін сөз қылады, бұл істерді дұрыс жолға қоюдың бірінші кезектегі міндеттеріне тоқталып, өз ұсыныстарын айтады.1919-21 жылы Семей губерниялық атқару комитеті төрағасының орынбасары және төрағасы болып тұрған кезінде Семейде шыққан «Қазақ тілі» газетіне ағартушылық жұмысын жолға қою мәселесін көтерген бірнеше мақалалар жариялайды.1922 жылы 27 тамызда «Қазақ тілі» газетіне жазушының (Орынборда қазақ АССР Орталық атқару комитетінің басшылығында істеп жүріп) Семей губерниясындағы қазақ қызметкерлеріне ашық хаты басылады
Хатта жер-жерде оқыған қазақ қызметкерлерінің халықты сауаттандыру жолында өнер-білімге жұмылдыру ісіндегі самарқаулығы сыналады.1930 жылы Қазақстан Оқу комиссариаты білім кеңесінің шешімімен Қызылордада басылып шыққан «Қазақ шаруа жастар мектебіне арналған программа және түсінік хаттар» деген халық ағарту саласы үшін маңызды жинақтың қазақ әдебиеті пәніне арналған «Суретті әдебиет туралы» атты бөлімін Әуезов Бейімбет Майлин, Әлкей Марғұланмен бірлесіп жазған
Бағдарламада қазақ шаруа жастарының үш жыл ішінде қазақ әдебиетінен нені оқып үйрену қажеттігін айтып, қазақ әдебиетіндегі дәуірлеу мәселесін ұсынады.1957 жылы қазақ тілі мен әдебиетін оқытуға арналған республикалық кеңес қарсаңында «Қазақстан мұғалімі» газетінде (28 наурыз) «Ана тіл әдебиетін сүйіңдер» деген күн тәртібіндегі осы мәселеге байланысты кезек күттірмес шаралар туралы ой қозғайды
Қазақ әдеби тілі мен көркем әдебиет тілі жөнінде шынайы жанашырлық сезіммен жазылған көлемді мақалалары қазақ тілінің өрісі, сөз қолдану сипаты, орыс тілінен аудару мәселелеріне көңіл аудартады.Туған тіл мен әдебиетті сүюге шақырып, бұрынғы одақтық «Учительская газетада» жарияланған «Орыс тілінің біздің халық үшін маңызы туралы» мақаласында (1956, 9 мамыр) бұл тілдің қазақ халқы ушін үлкен рөл атқарғандығын тілге тиек етеді
Әуезов мектептермен, жоғары және арнаулы орта оқу орындары ұжымдарымен тығыз байланыс жасап, олармен кездесулерінде, қазіргі әл-Фараби атындағы Қазақ мемлекеттік университетінде оқыған дәрістерінде де халық ағарту, оқу-тәрбие ісі үшін пайдалы пікірлер мен ұсыныстар айтқан.[3]«Абай жолы» роман-эпопеясы«Абай жолы» – Мұхтар Әуезовтың әлемге әйгілі роман-эпопеясы
«Абай жолы» – қазақтың көркем прозасын классикалық деңгейіне көтеріп, әлем әдебиетіне көркемдік қуат әкелген үздік туынды
Әуезов өзінің роман-эпопеясында қазақ халқын, оның ұлттық дәстүрін барлық қырынан энциклопедиялық деңгейде жан-жақты ашып көрсетті
Әуезовтың «Абай жолы роман-эпопеясы әлемдік деңгейде: «ХХ ғасырдағы ең үздік шығармалардың бірі» (Луи Арагон) деген жоғары баға алды
Сондай-ақ бұл роман-эпопея қазақ халқын, қала берді бүкіл түркі әлемін дүние жүзіне танытқан ұлы шығарма ретінде де танылды
Әуезов алғашқыда екі кітаптан тұратын «Абай» (1942, 1947), онан кейін мұның жалғасы болып табылатын «Абай жолы» (бұл да екі кітаптан тұратын; 1952, 1956) романын жазды
Осы төрт томнан тұратын «Абай жолында» қазақ қоғамының алуан түрлі топтары кең қамтылып, сан қырлы тұтас галерея жасалды
Онда қазақ халқының этнографиялық, діни, жалпы мәдени-танымдық дәстүрлері: жаз жайлауға көшу, құдалыққа бару мен той жасау, кісі өлімі мен аза тұту, ас беру, жұт, болыс сайлауы, дауға билік айту, аң аулау мен табиғат көріністері, т.б
Роман-эпопеяның танымдық мәнімен бірге ұлттық әдебиет пен мәдениетті, ана тілін өркендетудегі рөлі зор болды
Алғашқы екі кітаптан тұратын «Абай» романы үшін жазушыға КСРО Мемлекеттік сыйлығы (1949) беріліп, төрт томдық «Абай жолы» роман-эпопеясы жарық көргеннен кейін ол Лениндік сыйлықтың лауреаты (1959) атанды
Эпопея дүние жүзі халықтарының бір жүз он алты тіліне аударылған
Ол екі жүз томдық «Әлем әдебиеті кітапханасы» топтамасында екі том болып басылды.Жазушының драматургия саласындағы еңбектеріӘуезов драматургия саласыңда көп еңбек еткен
Халық әдебиетінде, фольклорда түр жағынан драматургияға жақын нұсқалар көп
Салт өлеңдері, беташар, сыңсу, жар-жар, жоқтау түрі мазмұны жағынан драмалық шығармалармен ағайындас.20 ғасырға дейін қазақтың халық әдебиетінде драматургияға өзек болатын мол қазына жиналды
Осы байлықты игерген қаламгер - Әуезов Ол халық әдебиетінен нәр алды
Әрине қазақтың көшпелі өмірі, қаланың болмауы драматургияның дамуына кедергі жасады
Қазақ тұрмысындағы сауық түрлері, қыз ұзату салтанаты, алтыбақан ойындары тұңғыш драмаға енгізілді
Осы тәжірибе оған сахна сырын жете үйретті.Әуезовтың драмалық шығармаларыӘуезов қаламынан 30-дан аса драмалық шығарма туды
Жеке пьесалардың варианттарын қоссақ, 50-ден асады
Әуезов драматургиясында жанрлық формалардың бәрін қамтыған
Онда трагедия да, комедия да, драма да бар
Әуезов кейбір шығармаларын бірігіп жазған
Әбішев («Намыс гвардиясы»), «Октябрь үшін» (1933) пьесасының материалдары - Жетісу қазақтарының революцияға келуі
Кітаптың мұқабасында «Мұны жазуға Қ.Байсейітов, Бековтар қатысты» деген сөздер бар
Әуезовті әдебиетке «Еңлік - Кебек» алып келді
Әлемдік әдебиеттегі мұндай тәжірибе енімді дәстурлердің бірі
Әуезовтің «Еңлік - Кебегі» 1922 жылы Орынборда басылды
Кейіпкерлері сахна тілімен сөйлейді
Автор өзінен бұрынғы мотивтерден алыс кетпеген
Билер сахнасы - көркемдік тамаша табыс
Кемшілік, олқылықтарды ескеріп, Әуезов пьесаны 1943 жылы қайта жазды
Аса терең, мәнді шығарманың бірі - «Түнгі сарын»
Бұл - қазақ драматургиясында реализмнің орныққанын көрсеткен туынды
Мұнда көркемдік шешім ақындық идеалмен тығыз байланысты
Таптық тартыс шығармада жай схема түрінде емес, адам тағдырлары арқылы бейнеленеді
«Түнгі сарын» - қазақ драматургиясында жағымды кейіпкерлер проблемасын шешкен туынды
«Октябрь үшін», «Тартыс» пьесаларында Әуезов реалистік драма жасаудың түрлі-түрлі құралдарын пайдаланған.1934 жылы сахнаға шыққан «Хан Кене»трагедиясы Әуезовтің азаттық идеясын терең бейнелеген, аса көркем тарихи пьесасы
Мұнда Хан Кененің, Наурызбай батырдың, қазақ, қырғыз билерінің реалистік бейнелері жасалып, тарихи шындық пен көркем шындық табиғи бірлік тапқан
«Қарагөз» 1926 жылы бірінші сыйлық алды
30-жылдардағы белгілі әдебиет сыншысы Ғ.Тоғжанов трагедияда ескі көшпелі өмірді мадақтау бар дейді
Ж.Орманбаевтың да бір мақаласында осындай пікірі айтылғанды
Әуезов бұл пьесаға кейін кайта оралып, жаңа нұсқа жасады
30-жылдары Әуезов реализмді меңгеруде көп еңбек етті
Әсіресе драматургияда көптеген ізденістерге барды
1918 жылы Әуезов тұңғыш рет Абай жайлы мақала жазып, Абай заманы туралы білген, естігендерін қағазға түсірген
Соболевпен бірлесіп жазған «Абай» пьесасы кейінгі эпопея тақырыбының барлауы еді
Онда Абай өмірінің соңғы кезеңдері қамтылған
30-жылдардың аяғында Әуезов білімі жөнінен, рухани толысуы жағынан шыңға көтерілді
Ол Абай тақырыбына осындай шақта келеді.Автор Абайға лайық сөз өрнектерін тапқан
Бұл трагедия қоғамдық мәні бар күрделі жағдайларды көрсетеді
Шығармада тартыс, әрекет бірлігі мықты
Осы пьесаның негізінде кейін опера либреттосы, киносценарий жазылды
Трагедияны тұңғыш сахнаға қойған - Асқар Тоқпанов
Драма формасын Әуезов көп байытты
Әуезов фантастикалық пьеса да жазған
Пьесада «бір адам әр түрлі формацияда өмір сүрсе қандай болар еді» деген сұрауға жауап іздейді
Әуезов драматургиясында қазақ халқы өмірінің сан алуан қырлары үлкен шеберлікпен көрсетілген
Өмірдің терең қабаттарын қопарып, типтік жағдайлардағы характерлерді дәл тауып, олардың өзара қақтығысынан туған үлкен тартыстарды көрсету - Әуезов пьесаларының басты ерекшеліктерінің бірі
Шығармаларға құбылыстың сырт көрінісі, яки адамдар арасындағы ұсақ интригалар емес, әлеуметтік конфликтілер негізгі арна болады
Әуезов - қазақ драматургиясының жаңашылы
Ол дүниежүзілік драматургияның асыл үлгілерін оқып, аудару арқылы шеберлік мектебінен өтті
Мұның үстіне Әуезов пьесаның еуропалық үлгісіне соны ұлттық бояу, нақыш қосты
Қазақтың ежелгі әдебиетіндегі драматургияға жақын үлгілерді (айтыс, беташар, жар-жар, шешендік дауы) жаңашылдықпен пайдалана білді.[4]Әуезов трагедияларында сан алуан образдар галереясы бар
Олар өздеріне ғана тән, айрықша сөздік сипаттамаларымен кейіптелген
Әуезов - қазақ әдеби тілін дамытуға орасан мол үлес қосқан, реформатор суреткер
Әуезов қазақ тілінің негізгі сөздік қорын жеріне жеткізе пайдаланады
Мақал-мәтәлдерді, айқышты сөздерді, фразаларды бағды күйінде ала салмай, оларды өз мақсатына орай жаңғыртып, жайнатып, қайтадан құйып шығарды
Әуезов пьесалары - қазақ әдебиетінің алтын жамбадай қымбат, асыл шығармалары, біздің ұлттық мақтанышымыз.[5]ШығармаларыӘдебиет тарихы, Қызылорда, 1927;Әр жылдар ойлары, А., 1959;Мысли разных лет, А., 1961;Уақыт және әдебиет, А., 1962;Абай Құнанбаев, А., 1967;Абайтанудан жарияланбаған материалдар, А., 1988;Абайтану дәрістері, А., 1995;Ескермедім, қабылдамадым, А., 1998;Абайтану оқулары, А., 1998.Мұхтар Әуезов Шығармалары шет тілінде шыққан басылымдарыАбай жолы
Роман-эпопея, А., 1952, 1953, 1955, 1956, 1958, 1961, 1979, 1980 (орыс тілінде: Путь Абая
Роман-эпопея, М., А., 1952, 1955, 1957, 1958, 1960, 1965, 1971);Армян тілінде: Абай
Роман, Ереван, 1952;Әзербайжан тілінде: Абай
Роман, Бакы, 1954;Башқұрт тілінде: Абай юлы
Роман-эпопея, Өфә, 1961;Қырғыз тілінде: Тарыхый роман, Фрунзе, 1—2 кітап, 1957;Абай жолу
Роман-эпопея, 1957 — 63;Латыш тілінде: Abajs
Roman, І — ІІ, Rіga, 1948 — 49;Abaja Cels, І — ІІ — ІІІ — ІV, Rіga, 1963;Koksereks
"Druva”, ғ15, 1960;Литва тілінде: Suvіs Kalnuose, Vіlnіus, 1963;Abajus
Romanas І — ІІ, Vіlnіus, 1950;Abajaus Kelіas, Vіlnіus, 1960;Jaunojі karta [Өскен өркен], Vіlnіus, 1969;Молдова тілінде: Абай, І — ІІ, Кишинэу, 1959 — 62;Вицэ тынэрэ [Өскен өркен], Кишинэу, 1969;Тәжік тілінде: Садои тирдар ағба [Қараш-Қараш оқиғасы], 1962;Нозанини мотам гирифта [Қаралы сұлу], 1967;Абай, Сталинабод, 1955 — 57;Татар тілінде: Абай
Тарихи роман, 1 — 2 т., Казан, 1957 — 60;Тыва тілінде: Көк кааррак, Кызыл, 1964;Чалыы салган, [Өскен өркен], Кызыл, 1969;Түрікмен тілінде: Абай
Роман, 1—2, Ашхабад, 1958;Абайың елы, Ашхабад, 1961;Өзбек тілінде: Бургутчи, Тош., 1960;"Уқимишли йигит”, Тош., 1960;Қараш — Қараш вақеаси, Тош., 1962;Кукел, Тош., 1964;Абай, І — ІІ к., Тош., 1951 — 52;Абай йули, Тош., 1957, 1959, 1960;Ұйғыр тілінде: Абай
Роман, 1 — 2 к., А., 1949, 1954;Абай йоли, А., 1955, 1957, 1962;Украин тілінде: Сірий лютий, Киів, 1955;Эстон тілінде: Abaі
Romaan, І — ІІ kn, Tallіn, 1950, 1951;Abaі tee
Romaan-epopoa, Tallіn, 1960;Cаха тілінде: Абай
Якутск, 1965;Ағылшын тілінде: Abaі
Book two, M., 1957; Араб тілінде: Қорғансыздың күні, М., 1966;Қараш — Қараш оқиғасы, М., 1967; Бенгал тілінде: Қараш — Қараш оқиғасы, М., 1966;Болгар тілінде: Абай
Първа кн., София, 1950;Пътят на Абай, София, 1964;Мадьяр тілінде: Egy Kolto utja [Ақын жолы], Budapest, 1956;Моңғол тілінде: "Абай жолы”
Роман-эпопея, 1 т., 1972; 2 т., 1978;Вьетнам тілінде: Жас Абай, 1 — 2 т., Ханой, 1965;Неміс тілінде: Derqrіmіge Graue [Көксерек], Вerlіn, 1962 — 64 — 65;Der Schuss auf dem Gebіrqspass [Қараш — Қараш оқиғасы], Вerlіn, 1964;Abaі
Romaan, І — ІІ b., M., 1953;Парсы тілінде: Қараш — Қараш оқиғасы, М., 1966;Поляк тілінде: Okrutny szary [Көксерек], Warszawa, 1961;Syn Kazachctana (Abaj), Powіesc, 1, Warszawa, 1950;Syn Kazachctana (Abaj), Powіesc, 2, Warszawa, 1951;Droga Abaja, Warszawa, 1954;Румын тілінде: Abaj
Roman-epopea, Bucurestі, 1961;Cловак тілінде: Abaj, Bratіslava, 1951;Abajova cesta, Bratіslava, 1961;Француз тілінде: Abaі, Parіs, 1960;Le coup de feu, M., 1963;Хинди тілінде: Қараш — Қараш оқиғасы, М., 1967;Чех тілінде: Abaі
Roman, Praha, 1948;Әр жылдар ойлары, А., 1959;Мысли разных лет, А., 1961;Уақыт және әдебиет, А., 1962;Өскен өркен, А., 1962;Абай Құнанбаев, А., 1967;Абайтанудан жарияланбаған материалдар, А., 1988;Абайтану дәрістері, А., 1995;Ескермедім, қабылдамадым, А., 1998.Шығ
жин., 6 томдық, А., 1955 — 57;Шығ
жин., 12 томдық, А., 1967 — 69;Путь Абая, Библиотека Всемирной литературы, сер
в 5 томах, 1 — 5-т., М., 1973 — 75;Шығ
жин., 20 томдық, А., 1979 — 85;Дереккөздер Қазақстан жазушылары: Анықтамалық/Құрастырушы: Қамшыгер Саят, Жұмашева Қайырниса - Алматы: "Аң арыс” баспасы, 2009Мұхтар Әуезов энциклопедиясы - Алматы, «Атамұра» баспасы, 2011
– Алматы: «Қазақ энциклопедиясының» Бас редакциясы, «Атамұра» баспасы, ISBN 5-7667-2949-9Қазақ мәдениеті
Алматы: "Аруна Ltd.” ЖШС, 2005 ISBN 9965-26-095-8Мұхтар Әуезов энциклопедиясы - Алматы, «Атамұра» баспасы, 2011
ISBN 978-601-282-175-8