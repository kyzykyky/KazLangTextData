Ыбырай Алтынсарин (шын аты — Ибраһим, 1841—1889) — қазақтың аса көрнекті ағартушы-педагогы, жазушы, этнограф, фольклоршы, қоғам қайраткеріЫбырай Алтынсарин қазақтың ағартушылық тарихында және ұлттық мектебінің қалыптасуында терең із қалдырды
Ол 1841 жылы қазіргі Қостанай облысының аумағында дүниеге келген
Әкесінен ерте айырылған ол атасының - белгілі би және старшын Балқожа Жаңбыршиннің қолында тәрбиеленді
Ыбырай бала кезінен бастап білімге және өз бетінше оқып білуге бейім екенін байқатты
Көп оқыды, Ресей қоғамының білімді адамдарымен жиі араласып тұрды
Орынборда оқып жүрген кезінде шығыстанушы ғалым В.В Григорьевпен жақын танысып алды
Ол өзінің бай кітапханасымен Ыбырай Алтынсариннің еркін пайдалануына рұқсат етті
Білімге құштар жас бос уақытының бәрін де сол кітапханада өткізді
Білген үстіне біле түссем деген құмарлық пен өз халқыма неғұрлым көбірек пайда келтірсем деген абзал арманға ұмтылыс жас Ыбырайдың өмірлік кредосына айналды
Өзінің мінез-құлқы жағынан қарапайым әрі еңбексүйгіш еді, көп оқыды, өзге халықтардың қол жеткен табыстарын неғұрлым көбірек біле түссем деп армандады
Алған білімін өз халқының пайдысына асыруға талпынды.Мазмұны  1 Өмірбаяны2 Ағартушылық еңбегі3 Шығармалары4 Пайдаланған әдебиеттер5 СілтемелерӨмірбаяныЫбырай 1841 жылы қазан айының 20-сында қазіргі Қостанай облысы, Қостанай ауданында дүниеге келеді
Үш-төрт жасында әкесі Алтынсары қайтыс болып, атасы Балғожаның қолында өсіп, тәрбиеленеді
Атасы Балғожа би өз аймағының атақты кісілерінің бірі болған
Ел ішіндегі көп билікті қолында ұстаған би, Орынбор әкімшілігінің алдында да беделді, белгілі кісі болған
Замана бет алысын өзінше болжаған Балғожа табысқа жетудің ендігі жолы – оқу деп біледі
Сөйтіп, немересі кішкентай Ыбырайды Орынборда ашылады деп күтілген орыс-қазақ мектебіне күні бұрын жаздырып қояды
Бидің ондағы мақсаты, әрине, немересінің бала оқытып, педагог болуы емес, әкімшілік орындарда жұмыс істеп, шенеунік, орысша оқыған "төре" болып шығуы, ата-анасын асырауы
Балғожа бұл ойын Орынборда оқып жүрген жасөспірім Ыбырайға жолдаған өлең-хатында былайша білдірген:                                 Үміт еткен көзімнің нұры – балам,                                 Жаныңа жәрдем берсін Хақ тағалам
                                Атаң мұнда анаңмен есен-аман,                                 Сүйіп сәлем жазады бүгін саған
                                Атаңды сағындым деп асығарсың,                                 Надан боп білмей қалсаң, аһ ұрарсың
                                Шырағым, мұнда жүрсең не етер едің,                                 Қолыңа құрық алып кетер едің
                                Тентіреп екі ауылдың арасында                                 Жүргенмен, не мұратқа жетер едің?!Әлгі мектеп ақыры 1850 жылы ашылады да, оған қабылданған отыз қазақ баласының бірі – тоғыз жасар Ыбырай болады
Ыбырай мектепте сабақты ынта қойып оқиды, 1857 жылы оқуын "өте жақсы" деген бағамен бітіріп шығып, 1859 жылдың тамызына дейін өзінің туған елінде тілмаштық қызмет атқарады
Қалада оқып, қазақ даласына беймәлім жаңалықтардан хабардар болып, ой-өрісі кеңейген зерделі бозбаланың екі жылдай елде болуы — қазақ қоғамының жағдайын тереңірек түсініп, жаңаша сезінуіне, өзіндік ойға келуіне мүмкіндік береді
1859 жылы Ыбырай Алтынсарин атасының жақсы танысы, сыйлас кісісі — Орынбордағы Шекаралық комиссияның төрағасы, шығыстанушы белгілі ғалым, профессор В.В.Григорьевпен жақын танысады
Ол Ыбырайға қамқорлықпен қарап, оған өзінің бай кітапханасын еркін пайдалануына жағдай жасайды
Ыбырай Григорьевтің кітапханасынан орыс жазушыларының шығармаларын, орыс және дүние жүзі ағартушы-педагогтерінің еңбектерін, ұлы адамдардың өмірі жайындағы кітаптарды алып, бас алмай оқыған
Мерзімдік басылымдарды оқып тұрған
Өз бетімен көп ізденіп, білім қорын молайта келе, Ыбырай өзінің алдына тілмаш болуды емес, туған халқына пайдалырақ басқа бір қызмет істеуді мақсат етіп қояды
1860 жылы Жайықтың шығысындағы қазақтар үшін төрт бастауыш мектеп ашылған кезде, Ыбырай өзі сұранып, Торғай мектебіне мұғалім болуға рұқсат алып, сонда келеді
Бірақ мектеп бірден ашыла қоймайды
Бұл аралықта, Ыбырай ел ішінде мектептің пайдасын түсіндіріп, біраз баланы өз үйінде оқытады
Торғай мектебі 1864 жылы ғана ашылады
"Осы жылы қаңтардың 8-і күні көптен күткен ісім орнына келіп, мектеп ашылды
Мен балаларды оқытуға қойға шапқан аш қасқырдай қызу кірістім", – деп жазады, ол белгілі шығыстанушы, профессор Н.И.Ильминскийге жолдаған хатында
Ыбырай мектептегі сабақ пен тәрбие жұмысын сол кездегі орыс мектептері үлгісінде құрады
Сабақты қазақ тілінде жүргізе отырып, ол балаларға орыс тілін үйретуге, пән негіздерінен білім беруге тырысады
Тәрбие жұмысын адамгершілігі мол, жаңа ұрпақ тәрбиелеп шығаруға бейімдейді
Ыбырай мәдениет пен білім жолына халқының өте ынталы екенін жақсы ұғады
"Қазақтар мені құшағын жая қарсы алды
Мектепке балаларын беруге ынталы адамдар толып жатыр", – деп жазады ол бір хатында
Ыбырай Н.И.Ильминскийге жазған әлгі хатында тағы да былай дейді: "Қазақ даласын үш жылдай аралаған Сіздің қазақ халқы ұғымтал, ақылды, дарынды, бірақ оқымаған халық дейтініңізге мен сенемін
Қазақ халқы қарапайым, өнері жоқ халық, бірақ біз қарапайымдылықтың өзінен де көп жақсылық табамыз"
Туған халқы туралы мұндай ой Ыбырайдың демократтық көзқарасына негіз болды және оны сеніммен жұмыс істеуге шабыттандырды
Сонымен бірге Ыбырай ел ішіндегі әлеуметтік теңсіздік, әділетсіздікті де көре білді
Әкімдердің зорлықшыл сорақы қылықтарын сынға алды
Олардан қарапайым халықты корғады
"Қызмет бабында мен қазақтармен жиі-жиі ұстасып қаламын, — деп жазды ол 1864 жылы Ильминскийге, олардың ішінде менің өз туысқандарым да бар
Олардың сырын жақсы білемін, көбін тіпті жек көремін, қазақ арасындағы қызмет адамдарын да көңілім тіпті сүймейді
Олар кедей қазақтарды — қарсылық көрсете алмай, қаскырдың аузында жем болатын қорғансыз момындарды — адамшылықтың шегінен шыға, арсыздықпен тонайды, талайды
Осы елдің күшті жемқорларының бірі өздерінің істеп жүрген істерін менің жақтырмайтынымды біліп қалды..
Сондықтан ол мені бұл арадан қуып жіберудің амалын істеп жүр"
Ыбырайдың ағартушылық, демократтық көзқарастары осылайша қалыптасып, дамыды
Қоғамдық әділетсіздік пен адам бойындағы ұнамсыз мінездерге қарсы күресу үшін, ол ел ішінде білім, өнер тарату ісін кеңейте беру керек деп ұғады
Сол ниетпен бар күш-жігерін мектеп ісіне, бала оқыту жүйесін жақсартуға жұмсайды
1876 жылы Ыбырай Петербург, Қазан қалаларына барады
Орыстың ағартушылық жүйесін, орыс ағартушы дарының еңбектерін зерттейді
Қазақ тілінде оқу құралдарын жасауды ойлайды
1879 жылы Ыбырай Торғай облысы мектептерінің инспекторы қызметіне тағайындалады
Бұл оның ағартушылық қызметінің кең өріс алуына жол ашады
Ол еуропалық үлгідегі мектептер ашу ісімен шұғылданады
1879-1883 жылдар аралығында Торғай облысының төрт уезінде (Торғай, Ырғыз, Троицк, Ақтөбе) жаңа мектептер ашады
1883 жылы Торғай қаласында қолөнер мектебі ашылды
Ол қазақ даласындағы техникалық білім беретін тұңғыш оқу орны болды
Ыбырай қазақ қыздарын оқыту ісіне ерекше көңіл бөледі
Бұған ескішіл әдет-салттарға қарсы күрестің бір жолы есебінде қарайды
1887 жылы Ырғызда қыздар мектебін ұйымдастыруы – оның ағартушылық аса зор еңбегі
Қазақ даласында мектептер санының артуына байланысты Ыбырай мұғалімдер даярлайтын мектеп ашуды қолға алды
1881 жылы Омбы қаласында тұңғыш мұғалімдер мектебі ашылды
Ыбырай мектептер ашу ісімен ғана шектеліп қалмады
Ол сол мектептердегі тәлім-тәрбие, оқу жұмысына айрықша мән берді
Оқу-тәрбие ісін жаңа бағытта ұйымдастырды
Бұл ретте ол мұғалімнің атқаратын рөлін жоғары бағалады
"Халық мектептері үшін ең керектісі – мұғалім, – деп жазды ол
Тамаша жақсы педагогика құралдары да, ең жақсы үкімет бұйрықтары да, әбден мұқият түрде жүргізілетін инспектор бақылауы да мұғалімге тең келе алмайды"
Ыбырай туған халқын ерекше сүйді, оның болашағына зор сеніммен қарады
Сондықтан халық ағарту ісін айрықша шабытпен жүргізді
1883 жылы Торғай облысының әскери губернаторына жолдаған баяндамасында ол: "Қазақтарға – осы дарынды, ақыл-есі мол халыққа – кешікпей рухани және қоғамдық даму жолына түсетін дұрыс бағыт беру — қалай дегенмен де аса қажет болып отыр", – деп жазды
Осы жолда Ыбырай көп қиыншылықтар да кездестірді
Ел ішіндегі ескішілдік, парақорлық пен өсек-аяң оның жанын күйзелтті
"Заман осылай болған соң, амалын тауып, мүмкіндігі бар жерде қазақ халқының елдігін бұзып, болашағын бүлдіріп жатқан жауыздыққа қарсы күресе беру керек" деп санады
Мәдениетті де талантты педагог-жазушы әрі мінезге бай, адамгершілік, жолдастық қасиеті мол Ыбырай орыс зиялыларының арасында мейлінше беделді, сыйлы болған
Оқулық жасау жолында оқулыққа Ыбырай мектепте қазақ балаларына білім мен тәрбие берудің басты құралы деп қарайды
Ол балаларға ана тілін таза және ұқыптылықпен үйретеді, шағын көркем шығармалар арқылы оларды жақсы мінез-құлыққа баулуды көздейді
Ыбырай балаларды мазмұны олардың білімін көтеретін, тақырыбы оларды қызықтыратын кітаптарды..
Өзі 1876 жылдан бастап "Қазақ хрестоматиясын" жазуға кірісіп, оны 1879 жылы Орынборда бастырып шығарды
"Бұл кітапты кұрастырғанда мен, – деп жазды
Ыбырай хрестоматиясының алғы сөзінде, – біріншіден, осы біздің ана тілімізде тұңғыш шыққалы отырған жалғыз кітаптың орыс-қазақ мектептерінде тәрбиеленіп жүрген қазақ балаларына оқу кітабы бола алу жағын көздедім"
"Қазақ хрестоматиясы" балаларға арналған өлеңдер мен шағын әңгіме-новеллалардан құрастырылды
Олардың бірқатарын өзі жазды, біразын сол кездегі орыс оқулықтарынан еркін аударып алды
Хрестоматияға қазақтың халық әдебиетінің үлгілерін де іріктеп кіргізді.Ағартушылық еңбегіЫбырай "Қазақ хрестоматиясына" кірген өлеңдерінде де халық-ағарту идеясын көтерді
Оның "Кел, балалар, оқылық!", "Өнер-білім бар жұрттар" өлеңдері осындай мақсатта туған
"Кел, балалар, оқылық!" өлеңі жастарды оқуға, білім алуға шақырады:                                 Оқысаңдар, балалар,                                 Шамнан шырақ жағылар
                                Тілегенің алдыңнан                                 Іздемей-ақ табылар
                                Кел, балалар, оқылық!                                 Оқығанды көңілге                                 Ықыласпен тоқылық!Өлеңнің әр шумағында оқудың әр жақты пайдасын айта отырып, ақын соңғы жолдарды ылғи қайталап отырады
                                Мал, дәулеттің байлығы –                                 Бір жұтасаң, жоқ болар
                                Оқымыстың байлығы–                                 Күннен күнге көп болар,                                 Еш жұтамақ жоқ болар.Сөйтіп, ақын, бір жағынан, жастарды оқуға, білім алуға үндесе, екінші жағынан, оқу, өнер, ғылым-білімге, оның жалпы халық үшін керектігіне еш мән бермейтін ескі көзқарасқа соққы береді
Өмірдегі сарқылмайтын мол байлық – білім екендігін айта келіп, білімге адамның қолы жету үшін, ерінбей оқу, қажымай еңбек ету керектігін түсіндіреді
Ыбырай "Өнер-білім бар жұрттар" атты өлеңінде оқу, білім алудың мақсатын кеңінен сөз етеді
Өлеңнің негізгі идеясы – қазақ қауымына озық мәдениетті елдерді үлгі етіп көрсету
                                Өнер-білім бар жұрттар                                 Тастан сарай салғызды
                                Айшылық алыс жерлерден                                 Көзіңді ашып, жұмғанша,                                 Жылдам хабар алғызды
                                ...Отынсыз тамақ пісірді,                                 Сусыздан сусын ішірді
                                Теңізде жүзді балықтай,                                 Дүниені кезді жалықпай.Ыбырай жастардың оқыған адам болғандағы мақсаты өз халқының бір керегіне жарау, оны "тастан сарай салдырып, айшылық алыс жерлерден көзіңді ашып-жұмғанша, жылдам хабар алғызатын" елдердің қатарына жеткізу деп білді
Келешекке сенімі мол Ыбырай өмір көркі, болашақтың иесі – жастар деп ұқты
                                Біз надан боп өсірдік,                                 Иектегі сақалды
                                "Өнер – жігіт көркі" деп,                                 Ескермедік мақалды
                                Біз болмасақ, сіз барсыз,                                 Үміт еткен достарым,                                 Сіздерге бердім батамды! – деп, жеткіншек ұрпаққа сенім артады.Бұл өлеңдердегі: жақсы мен жаманды, білімділік пен надандықты салыстыра суреттеу әдісі де жас балаларға оларды айқынырақ таныту мақсатын көздейді
Сондықтан Ыбырай өз дәуірі оқырмандарының ұғымына жеңіл етіп, салыстырулар жасайды
Бұл өлеңдердің көп тіркестері бүгінде мақал-мәтелге айналып кетті
Ыбырайдың "Өзен", "Жаз" деген өлеңдері табиғат көріністерін суреттеуге арналған
Мұндай тұтас лирикалық, пейзаждық өлеңдер Ыбырайға дейінгі қазақ поэзиясында кездеспейді
Оқырмандардың көңілін табиғаттың сұлу көріністеріне аудару арқылы ел сүю, жер сүю, Отан сүюге тәрбиелейтін патриоттық өлеңдер орыстың демократтық, гуманистік әдебиетінің үлгісі болатын
Ыбырай өлеңдері – туған ел табиғатын жырлап, сол арқылы өзінің жас шәкірттерінің бойында табиғатты, Отанды сүю сезімдерін тәрбиелеуге жасаған елеулі қадамы
Екі өлеңінде де Ыбырай табиғат көрінісін жалаң алмай, адамдардың тіршілігімен байланыстыра көрсетеді
Сол арқылы табиғат пен адамның байланысын, табиғаттың адам ісіне, еңбекке, ой-сезіміне тигізер жанды әсерін бейнелейді
                                Таулардан өзен ағып сарқыраған,                                 Айнадай сәуле беріп жарқыраған
                                Жел соқса, ыстық соқса, бір қалыпта,                                 Аралап тау мен тасты арқыраған
                                Көңілің суын ішсең, ашылады,                                 Денеңде бар дертіңді қашырады
                                Өксіген оттай жанып жануарлар ,                                 Өзеннен рақат тауып, басылады.Ақын тау өзенін нақты әрі әсерлі суреттеген
Бүкіл тіршіліктің "өзеннен рақат тауып" жатқанын нақты сипаттау оқырман көңіліне жағымды сезім ұялатады
"Жаз" өлеңінде көктемгі табиғаттың келісті суреттері бар
"Ұшпақтың күн сәулесі жерге түсіп", "Аспаннан рақымменен күн төнгенде", "Ұйқыдан көзін ашқан жас балаша, жайқалып шыға келер жердің гүлі", "Кеш болса, күн қонады таудан асып, шапаққа қызыл алтын нұрын шашып", т.б
суреттер мен бейнелі сөздер Ыбырайдың табиғат көріністерін сезінуінің тереңдігін, суреткерлігін көрсетеді
Ақын бар тіршілікті көктем күнінің мейірімді шағымен байланыста бейнелейді
Қырдағы жаз көріністеріне сүйсіну, мал бакқан елдің қыстан қысылып шығып, жазда тынысының кеңуі, қуаныш-шаттығы көңілді әсерге бөлейді
                                Бір малы шаруаның екеу болып,                                 Қыстаудан ауыл көшер алуан-алуан
                                Күлісіп, құшақтасар, әзіл етер,                                 Әйелдер көш жөнелтіп кейін қалған
                                Жүгіріп киік, құлан тау мен қырда,                                 Қуанып ықыласпен келген жылға..
                                Алыстан мұнарланған сағымдарыШақырып, тұрар күліп: "Кел, – деп, – мұнда..." Бұл өлеңдер арқылы Ыбырай қазақтың жазба әдебиетінде табиғат лирикасын бастады
Оны кейін Абай әлемдік поэзияның биік деңгейіне жеткізді: Еңбекті сүю және қадірлеу – Ыбырай әңгімелерінің негізгі тақырыбы
Оны жазушы шағын әңгімелерде үгіт, өсиет түрінде берсе, кей шығармаларында халықтың қоғамдық санасын тәрбиелейтін реалистік суреттер арқылы бейнелейді
"Өрмекші, құмырсқа, қарлығаш" әңгімесінде Ыбырай ең кішкентай жәндіктердің өзі де тіршілік үшін тыным таппай еңбек етіп жүргендігін көрсете келіп, оларды балаларға үлгі етеді
"Қарлығаш, өрмекші ғұрлы жоқпысың, сен де еңбек ет, босқа жатпа", – дейді
"Атымтай жомарт" әңгімесінде жазушы халық арасындағы Атымтай жомарт туралы аңыздарға жаңаша мазмұн беріп, өзінше қорытады
Атымтайды ол еңбек адамының үлгісі етіп көрсетеді
Еш нәрсеге мұқтаждығы жоқ болса да, Атымтай ылғи жұмыс істейді
"Күн сайын өз бейнетіммен, тапқан пұлға нан сатып алып жесем, бойыма сол нәр болып тарайды
Еңбекпен табылған дәмнің тәттілігі өзгеше болады", – дейді ол
"Әке мен бала" әңгімесінде мынадай бір жай сөз болады
"Бір адам он жасар баласын ертіп, егістен жаяу келе жатса, жолда қалған бір ескі тағаны көріп, баласына айтты: "Анау тағаны, балам, ала жүр", – деп
Бала әкесіне: "Сынып қалған ескі тағаны не қылайын", – деді
Қаланың шетінде темірші ұсталар бар екен, соған жеткен соң әкесі кайырылып, тағаны соларға үш тиынға сатты
Одан біраз өткен соң, шие сатып отырғандардан 3 тиынға бірталай шие сатып алды
Сонымен, шиені орамалына түйіп, шетінен өзі бір-бірлеп алып жеп, баласына қарамай аяңдап жүре берді
Біраз жер өткен соң, әкесінің қолынан бір шие жерге түседі
Артынан келе жатқан бала да тым-ақ қызығып келеді екен
Жерге түскен шиені жалма-жан жерден алып, аузына салды
Біраздан соң және бір шие, одан біраз өткен соң және бір шие, сонымен, бала әрбір шие тастаған жерге бір еңкейіп, шие теріп жеді
Ең соңында әкесі тоқтап, баласына шиені орамалымен беріп тұрып: "Көрдің бе, бағана тағаны жамансынып, жерден бір иіліп көтеріп алуға еріндің
Енді сол тағаға алған шиенің жерге түскенін аламын деп, бір еңкеюдің орнына он еңкейдің
Бұдан былай есіңде болсын: аз жұмысты қиынсынсаң, көп жұмысқа тап боларсың; азға қанағат етпесең, көптен құр қаларсың", — деді
Кейде сәл нәрсені қомсынып, оған көңіл бөлмеушілік, аз жұмысты қиынсынып, бойкүйездікке салынушылық өмірде аз кездеспейді
Сондықтан балалардың бойкүйез, жалқау болмауына, еңбекқор болуына Ыбырай ерекше мән берген
"Бай баласы мен жарлы баласы" атты әңгімесінде Ыбырай еңбекке деген коғамдық, таптық көзкарасты бейнелейді
Көшкен елдің жұртында қалған екі баланың бір тәулік ішінде басынан кешкендерін суреттеу аркылы сол балалардың өмір тануы, тіршілікке икемділігі жайлы мәселеге әлеуметтік мән береді
Жазушының шығармаға жасы құрбы екі баланы алып, оларды бай мен кедейдің өкілі етіп суреттеуінің сыры да оның идеясынан айқын көрінеді
Жарлы баласы Үсен – тұрмыстың ауыртпалығын көре жүріп, ысылған еңбек адамы
Ауылдары көшіп кетіп, жұртта қалған екі баланың далада тамақ тауып жеуіне, ауылдың калай қарай көшкенін аңғаруына, түнде далада түнегенде ит-құстан сақтануына Үсеннің тапқырлығы мен еңбекқұмарлығы себеп болады
Ал бай баласы Асан – өмір үшін күресудің жолын білмейтін, шыдамсыз, еңбекке икемі жоқ жан
Кісі еңбегімен күн көріп, бейқам болып өскен бай баласының басына күн туғандағы дәрменсіздігін суреттеу арқылы жазушы келешек Үсендер жағында екенін аңғартады
Сөйтіп, жастарға өмірден еш нәрсе үйренбей, жалқау болып өскен бай баласындай болмай, қиыншылыққа төзімді, өнерге бейім, еңбек сүйгіш жарлы баласы Үсендей болып өсуді уағыздады
"Жаздың бір әдемі күнінде бір кісі өзінің баласымен бақшаға барып, екеуі де егілген ағашты көріп жүрді
"Мына ағаш неліктен тіп-тік, ана біреуі неліктен кисық біткен"? – деп сұрады баласы
"Ата-анаңның тілін алсаң, ана ағаштай сен түзу кісі болып өсерсің
Бағусыз кетсең, сен де мына қисық ағаштай болып, бағусыз өсерсің
Мынау ағаш – бағусыз өз қалпымен ескен", – деді атасы
"Олай болса, бағу-қағуда көп мағына бар екен ғой", – деді баласы
"Бағу-қағуда көп мағына барында шек жоқ, шырағым, бұдан сен өзің де ғибрат алсаң болады, сен жас ағашсың, саған да күтім керек
Мен сенің қате жеріңді түзеп, пайдалы іске үйретсем, менің айтқанымды ұғып, орнына келтірсең, жақсы, түзу кісі болып өсерсің", – деді
Ыбырай "Бақша ағаштары" атты әңгімесінде осылай деп жазды
Яғни тәрбиенің үлкен рөл атқаратынын көрсеткен
Талап етіп талпынбаса, адам баласы алға баспаған болар еді
"Талапты ерге нұр жауар" деген халық мақалы да өмір тәжірибесінен туған
Жастық шақ – жігер-қайраттың мол кезі, бойдағы жақсы қасиеттерді жарыққа шығарып қалатын кез, ол үшін талап керек
Талаптан да, өмірден керегіңді ал
"Талаптың пайдасы" деген әңгімесінде Ыбырай сол идеяны көтереді
I Петр патша шіркеуге барып ғибадат етіп тұрғанда, арт жақта бір баланың сурет салып тұрғанын көріп, қасына келіп, не салып жатқанын сұрағанда бала: "Сіздің суретіңізді салып жатырмын!" – дейді
Петр суретті көрсе, мәз еш нәрсесі жоқ екен
Бірақ ақылды Петр патша ол баланың суретке талабы бар екенің аңғарып, сурет салатын оқуға бергізеді
Кейін сол бала үлкен суретші болады
азушының бұл арадағы көздегені - жас баланың талабын, сол талаптың арқасында неге қолы жеткенін көрсету, кім талап етсе, сол мақсатына жететіндігін дәлелдеу
Мейірімділік баланың отбасына деген махаббатынан басталады
Әркім алдымен өз ата-анасын, туғандарын жақсы көреді, сыйлайды
Ыбырай ата-ана мен бала арасындағы осындай жылы қарым-қатынасқа ерекше мән береді
"Мейірімді бала" әңгімесінде 13 жасар қыздың әкесінің орнына, өз қолын кесуді сұрағанын жазады
Қыз: "Тақсыр, жұмыс істеп, бала-шағаларын асырайтын атамның қолын қалдырып, мына менің қолымды кесіңіз", – дейді
Жазушы "Аурудан аяған күштірек” деген әңгімесінде аяғы сынған Сейіт деген бала, ауруы қанша батса да, анасын қиналтпау үшін қабақ шытпағандығы айтылады
"Ауырмақ түгіл, жаным көзіме көрініп тұр, бірақ менің жанымның қиналғанын көріп, әжем де қиналып, жыламасын деп жатырмын", – дейді ол
Алғашқы әңгімедегі қыз да, соңғы әңгімедегі Сейіт те шын мәніндегі мейірімді қылықтарымен ерекшеленеді, мұның негізінде жалпы адамды сүйетін жақсы сезімдер жатыр.ШығармаларыНачальное руководство к обучению киргизов русскому языку, Оренбург, 1879;Қазақ хрестоматиясы, Орынбор, 1906; Мәктубат, Қазан, 1896, 1899;Киргизская хрестоматия, Оренбург, 1879, 1906;Таңд
3 томдық, А., 1943, 1953;Собрание сочинений в 3-х т
Т.1–3, А.-А., 1975, 1978;Әңгімелер, А., 1980.ӨлеңдерАзған елдің хандарыБалғожа бидің баласына жазған хатыЖазКел, балалар, оқылықҚарлығашҚарға мен түлкіӘй, достарымӘй, жігіттерӨзенӨнер - білім бар жұрттарӨсиет өлеңдерӘңгімелерІзбастыАйуанның естесі көп бірақ адамдай толық ақылы жоқАлтын -айдырАлтын шеттеуікАсыл шөпАқымақ досБілгеннің пайдасыБір уыс мақтаБай баласы мен жарлы баласыБайұлыБаланың айласыБақша ағаштарыДанышпан қазыДүние қалай етсең табыладыЖаман жолдасЖамандыққа жақсылықЖан-жануарлардың дауласқаныЖиренше шешенЖомартЖәнібек батырЗеректікКиіз үй мен ағаш үйЛұқпан әкімМалды пайдаға жаратуМейірімді балаМұжық пен жасауылМұңсыз адамНадандықОқудағы балалардың үйішіне жазған хатыПетр патшаның тергелгеніПолкан деген итСалақтықСараңдық пен жинақтылықСауысқан мен қарғаСақыпСилинші деген ханымСәтемір ханТаза бұлақТалаптың пайдасыТышқанның өсиетіТүлкі мен ешкіТәкәпәршілікШеше мен балаҚанағатҚарға мен құртҚыпшақ СейітұлыҮндіҮш ұрыӘділдікӘдепӘке мен балаӘлім кісіӨрмекші, құмырсқа,қарлығашӨтіріктің залалы*Пайдаланған әдебиеттерҚазақстан тарихы (XVIII ғасыр - 1914 жыл)
Жалпы білім беретін мектептің 8-сыныбына арналған оқулық