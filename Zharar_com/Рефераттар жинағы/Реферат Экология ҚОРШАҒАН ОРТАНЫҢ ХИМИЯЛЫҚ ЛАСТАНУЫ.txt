Қоршаған ортаның химиялық ластануы
                       Адамдардың шаруашылық қызметі қазіргі кезде биосфераның ластаушылардың негізгі көзі болып отыр
Табиғи ортаға күн сайын, сағат сайын өнеркәсіптің газ тәріздес, сұйық және қатты қалдықтары түсіп отырады
      Осы қалдықтардағы әр түрлі химиялық заттар ауаға, суға және топыраққа түсіп, бір трофикалық екіншісіне өте отырып, соңынан адам организіміне келіп түседі
       Бүкіл жер шарында осы ластаушы заттардың түспеген жері жоқ деп айтуға болады
Тіпті ешқандай өнеркәсіп орындары жоқ Антарктиданы алайық
Бұл жерде адамдар кішігірім ғылыми станцияларда тұрып, ғылыми бақылаулар ғана жасайды
Ғаламдар осы заманғы өнеркәсіптердің әр түрлі улы заттарын осы Антарктидан тапқан
Олар бұл жерге басқа жер-лерден ауа ағындарымен келіп түскен
      Табиғи ортаны ластаушы заттар әр түрлі болып келеді
Ол заттар өз табиғатына, шоғырлануына және адам организміне әсер ету уақытына қарай әр түрлі жағымсыз нәтижелер туғызады
Осындай заттардың қысқа мерзімде болса да адамға әсері                 адамның басын айналдырады, құсқысын келтіреді, тамағын жыбырлатып, жөтелтеді
Егер де адам организміне осындай улы заттар көп мөлшерде әсер етсе, қатты уланып есінен танады, тіптен өліп кетуі де мүмкін
Ондай улы заттарға ірі өнеркәсіптік қалалардың үстіне желсіз күндері жиналған қара түтіндер немесе өнеркәсіптік кәсіпорындардың қалдықтары мысал бола алады
Электр станциялары, түрлі-түсті металл өндіретін зауыттар, химиялық және мұнайды қайта өңдейтін кәсіпорындар атмосфераға түтін шығаратын үлкен мұржалар арқылы көптеген адам организміне зиянды улы заттарды ауаға шығарады
      Қазіргі кезде ауаны ластайтын улы заттардың 150- ден астамы белгілі
Бұл заттар ауада күн сәулесінің әсерімен бір-бірімен реакцияға түсіп, жаңа қосындылар түзеді
      Өнеркәсібі дамыған елдерде ауаны ластаушы улы заттың бірі күкірттің қос тотығы коксхимия зауыттарымен, тау- кен өндіру және целлюлоза- қағаз өнеркәсіптерінің жұмысы нәтижесінде ауаға шығарылады
Олар ауада ылғалдың әсерінен күкірт қышқылына айналады
Құрамында күкірт қышқылы бар тұман немесе ылғалды ауа адамның, жануарлардың тыныс жолдарының кілегей қабаттарына, терісіне әсер етеді және өсімдік те көп зардап шегеді
Ауадағы күкірт сутек адам организмін улап қана қоймайды, сонымен қатар адамдардың жүйке ауруларын туғызады
      Ауадағы фторлы сутек өте улы
Азық- түліктің құрамындағы фторлы сутек адамды, жануарларды құстырып өте жаман ауру туғызады
Хлорлы сутек пластмасса қалдықтарын жаққанда пайда болады
Осы газбен тыныс алғанда адамның жолдарының кілегейлі қабығын зақымдап, өкпенің ісік ауруын туғызады
       Қоңыр көмірдің жағудың нәтижесінде ауаға күл бөлініп шығады
Ол ауыл шаруашылығы мен орман өсімдіктеріне әсер етеді
Әсіресе, көкөніс, жеміс-жидек өсімдіктеріне де зиян тигізеді
Ластанған өсімдікпен қоректенген жануарлардың, адамдардың организмдерінде физиологиялық өзгерістер болады
      Цемент зауыттарынан шыққан цемент шаңдары топыраққа калий,  кальций, магний элементтерінің көбейуіне себеп болады
Ал фосфор зауытына жақын жерлерде фосфордың мөлшері көбейеді
Құрамында мырыш пен қорғасын бар металлургия зауытының қалдықтары да өте улы әсер етеді
Осындай улы заттар жиналған өсімдік пен адам не жануар қоректенгенде олардың денсаулығына қауіп төнуі мүмкін
      Организмнің осы улы заттарға төзімділігі әр адамның өзінің жеке басының гигиенасына байланысты, ең алдымен денсаулығы, жасы мен жынысына байланысты болып келеді
     Аталған улы заттарға балалар, қарт адамдар және денсаулығы нашар ауру адамдар өте сезімтал келеді
      Улы заттар адам организміне біртіндеп жүйелі түрде жинала берсе, онда созылмалы улануға ұшырайды
Оның басты белгілері- адамның тез шаршағыштығы немесе үнемі шаршап тұратыны, сезімі ұйқы басуы немесе ұйқысының қашуы, бейжайлақ, ұмытшақтық, көңіл- күйінің  тез өзгеруі, зейінінің төмендеуі
Улы заттар адамдардың қан айналым мүшелеріне, жүйке жүйесіне, бауырына әр түрлі әсер етеді
Улы химиялық қосылыстар адамның әрбір органдарының созылмалы қабынуына, жүйке жүесінің өзгеруіне, адам ұрығының дамуына, жас нәрестенің ауру болып тууына әкеліп соғады
     Дәрігерлер адамдардың әр түрлі аллергиялық аурулары, өкпе демікпесі, қатерлі ісік ауруларының болуы сол аймақтың экологиялық жағдайымен тығыз байланысты екнін анықтап отыр
Сонымен қатар, хром, никель, берилий, бензопирин, асбест, түрлі улы химикаттар сияқты тағы басқа өнеркәсіп қалдықтары- канцерогендік эаттар болып табылады
Олардың адамдарда қатерлі ісік ауруларын туғызатындығы анықталды
Егер өткен ғасырда балалардың қатерлі ісік аурулары сирек болса, қазір балалардың арасында ол ауру өте жиі кездесіп отырады
Ал химиялық заттармен ластану нәтижесінде бұрын кездеспеген жаңа аурулар пайда болуда
      Адам денсаулығына зиян келтіретін улы химиялық заттардың қатарына темекі мен есірткі заттары да жатады
Темекі түтінінің құрамына 4 мыңға жуық химиялық заттар кіреді, олардың көбі улы заттар
Олардың 40-қа жуығы қатерлі ісік ауруын туғызады
Темекінің уы сонымен қатар қолқаның созылмалы ауруын туғызады, сол себептен де темекі шегетіндер жиі жөтеледі
Темекі шегетін ата- аналардың жаңа туған нәрестелерінің организмдерінде улы газ сәби  бойындағы қан құрамында бірнеше сағатқа дейін болады
Есірткі заттары да қолқа, өкпенің қатерлі ісік ауруларын туғызады
Көптеген органикалық еріткіштер: авиациялық бензин, желім бензин, эфир, еріткіштер мен аэрозольдар буланып ауаға көтеріледі
Егер осы заттардың буы көп мөлшерде организмге түссе жүйкені, миды, асқазанды және өкпенің ауруын туғызады
Кейде ол өлімге де әкеліп соғуы мүмкін
     Ендігі жерде біз қоршаған ортаның қазіргі заманның нақты проблемаларына тоқталамыз
     Қазіргі кезде бізді қоршаған ортаның ластаушы көздерін төмендегідей топқа бөлеміз:    1
Физикалық ластану – радиактивті заттар, электромагнитті толқындар, жылу, шулар және тербелістер
Химиялық ластану – көміртегі өнімдері, күкірт, көмірсулар, шайынды сулар, пестицидтер, гербицидтер, фторлы қосылыстар, ауыр металдар, аэрозолдар
Биологиялық ластану – ауру қоздырғыш бактериялар мен вирустар, құрттар, қарапайымдылар, шектен тыс көбейіп зиян келтіретін жәндіктер
Эстетикалық зиян – табиғаттың қайталанбас сұлу ландшафтарының бүлінуі, орман- тоғайлардың жоғалуы, т.б
      Биосферадағы ластану процесін 3 кезеңге бөлеміз: -	ластаушы заттардың тарлуы;-	ластағыштардың биомассаға енуі;-	ластағыш заттардың биологиялық топтануы немесе қорлануы
     Адам баласының организмі жоғарыдағы ластаушы заттарды қабылдаған кезде белгілі бір деңгейге дейін ғана көтере алады
Ал, зиянды заттардың одан әрі организмде көбейе түсуі денсаулықты бұзып, ауруға шалдықтырады
     Қоршаған ортаның химиялық ластануының кейбір түрлері қазіргі кезде глобальды экологиялық проблемаларды туғызып отыр
Олар жер шарындағы      жиі-жиі байқалып отырған "Жылу эффектісі", "Озонның жұқаруы", "Қышқыл жауындар","Фотохимиялық тұмшалар" және осылардың әсерінен туындайтын аурулар
     Адам баласы әсіресе, атмосфера ауасының ластануы көздерін тереңірек білгені жөн
Жоғарыда біз, атмосфераның ластануына жалпы сипаттама берсек, ендігі жерде оған толығырақ тоқталуды жөн көрдік
Оның себебі, барлық зиянды заттар атмосфера арқалы түрлі химиялық қосылыстарға айналып, газ, сұйық немесе қоспа түрінде топырақ, суға қосылып, одан адам организміне түседі
     Атмосферадағы тіршілікке қажетті барлық процестер оның тропосфера қабатында жүреді
Оның жер бетінен қалыңдығы 10-18 км
Енді біз жекелеген зиянды заттардың өзіне және қоршаған ортаға тигізетін әсеріне тоқталамыз
    Көміртегі оксиді және монооксид
Жалпы отын жаққан кезде көміртегінің екі газы түзіледі
Оның бірі көміртегі диоксиді- улы емес, ал монооксид улы болып келеді
Ол адамның қанындағы гемоглабинмен өте тез қосылып зиянды қоспа түзіп, ауру туғызады
    Соңғы жылдары атмосферадағы көміртегі оксидтері тез көбейіп өсімдіктерде жүретін фотосинтез процесін жылдамдатуда
Нәтижесінде, көміртегі оксиді әрбір 10 жыл сайын 2%-ке өсіп, атмосферада жылу эффектісін туғызады
Ал, жылу эффектісі өз кезегінде жер шары климатының орташа температурасын көтеріп, түрлі экологиялық апаттардың тууына себеп болып отыр
Аталған газдармен қатаң метан, азот оксиді, озон, т.б
газдар күн сәулесін жер бетіне кедергісіз жібергенімен, ал жер бетінен космос кеңістігіне кететін ұзын толқынды жылу сәулелерін өткізбей, көмір қышқылы газдарының қызып, жалпы атмосфера шегінде жылу процесін тездетуде
Мәселен, ХІХ ғасырдың 20- жылдары көмір қышқылы газының атмосферадағы мөлшері 0,029 % болса, ал 90- жылдары -0,035%- ке жетіп, 20%- ке көбейіп отыр
Бұл көрсеткіш БҰҰ-ның зерттеулері бойынша 2000 жылдары 30%-ке жетпек
Ол жағдайда жер шарының орта температурасы 0,1° С-қа, ал 2005 жылдары екі есеге өсе түсетінін дәлелдеген
Осы мәліметтерді компьтерлік жүйе арқылы есептеген жер шарының орташа температурасының өсуі жақын жылдары 1,5-4,5°С-қа жетуі әбден ықтимал
       Жер шарының осылайша жылып кетуі дүниежүзілік мұхиттардың деңгейін 1,5 метрге көтеріп, планетамызда "топан су" қауіпін туғызары сөзсіз
       Мұхиттардың деңгейінің көтерілуі адамзат үшін қауіпті проблема
Міне, осының бәрі жылу эффектісінің әрекет болғандықтан оның жүру механизмін бәріміздің де білгеніміз жөн
     "Озондардың жұқаруы".ХІХ ғасырдың 80- жылдарында атмосфера қабатында озонның кейбір жерлерде жұқару байқалған
Мәселен, 1987 жылы Антарктида тұсында байқалып озонның мөлшері күрт азайып ол 7 млн
Ал осы жағдай 1992 жылы Оңтүстік Америка тұсында байқалған
      Осыған байланысты БҰҰ жанынан ғылыми кеңес құрылып "озонның жұқару" себебін зерттеу басталды
Нәтижесінде, оның негізгі көзі-хлорфторкөміртектік қосылыстар екендігі анықталды
Осы химиялық қосылыс атмосфераға көтеріліп, фотохимиялық ыдырауларға ұшырап, хлор тотығын түзеді.Ол өз кезегінднгі озон молекуласын ыдыратып жойып отырады
Нәтижесінде озонның жұқару процесі басталып, Космостан келетін зиянды ультракүлгін сәулелердің еркін өтуіне жол беріліп, бүкіл тіршілік атаулыға қауіп төндіреді
      Дүниежүзілік денсаулық сақтау ұйымының мәліметі бойынша атмосферадағы озонның 1%-ке азаюы қауіпті ісік ауруларын көбейтіп жіберетіні анықталған
Сол сияқты УК сәуленің жерге көбірек өтуі адам баласының иммундық қорғаныс қабілетін кемітіп жұқпалы аурулардың меңдеп кетуіне жол ашатыны дәлелденіп отыр
Осыған орай 1985 жылы озон проблемасын шешу үшін халықаралық  Конвенция қабылданды
Оның мақсаты- озон қабатын бүлдіретін заттарды шығаруды тежеу немесе тоқтау
Осы бағытта Ресей мен ТМД елдерінің біріккен ғалымдар ұжымы еңбек етуде
      Қышқыл жауындар – атмосфераға байланысты қазіргі кезеңдегі үлкен проблема
Оның негізгі көздері күкіртті ангидрид пен азот тотығы және азот тетраоксиді
Адам баласы жылу алу үшін көмір мен мазутты жағу кезінде күкірт ангидриді ауаға түседі
тонна көмір жаққан кезде 25 мың тонна күкірт бөлінеді екен
Әрине, күкірт жеке элемент күйінде емес, оның күкірт тотығы ретінде ауаға шығарылады
Осы газ атмосфераға түсіп, оттегімен тотығып әрі су буымен қосылып одан күкірт қышқылы түзіледі
Құрамында қышқыл бар тұмандықтар жауын түрінде биосфераға түсіп қауіпті зиян келтіре бастайды
     Сол сияқты отынды жаққан кезде күкірт қышқылы түзіліп, ауа ағысымен алыс жерлерге жетіп, күтпеген аймақтарда да фауна мен флораға, адам баласына зиян келтіріп отырады
Азоттың қосылыстары аимосфераға көбінесе ормандардағы өрттерден, ірі өнеркәсіп орындарынан бөлінетін заттартөңірегінде жинақталады.Жалпы атмосфераға азот қышқылының  95% көмірді пайдаланғанда бөлінеді
Оның 40% автокөлік, 30% электростанциялар, 20% өндіріс орындарында қазба орындардың үлесіне тиеді
Нәтижесінде, жер шары бойынша жыл сайын атмосфераға 60 млн
тонна азот оксиді шығарылып отырады
Ол одан әрі су буымен реакцияға түсіп, азот қышқылын түзеді
Азот қышқылы табиғатта нитраттарға айналып одан жауын құрамында жер бетіне түседі.Азот қышқылы табиғатта нитраттарға айналып одан жауын құрамында жер бетіне түседі
Нәтижесінде, бүкіл тіршілікке зиянын тигізеді
Адам баласы азот оксидтеріне  душар болған жағдайда тыныс жолдарының қабыну, бронхит, ентікпе және өкпе-тыныс жолдарының ауруынан зардап шегеді
Смог ағылшын сөзі, түтін деген мағына білдіреді
Аталған улы түтін өнеркәсіп, басқа да қажеттіктер үшін көмір мен мазутты жаққанда пайда болады
     Лондандық тұман типі – негізгі көзі көмір мен мазутты пайдаланғанда түзілетін күкіртті газдың атмосферада концетрацияның көбейіп кетуі
Бұл құбылыс Лондан қаласының ауа бассейінде алғаш рет есепке алынған
Мәселен, 1952 жылы ауа бассейінде улы қара тұмандық екі жұма бойы тұрып алған
Нәтижесінде 4000- нан астам адам қаза болған
Осы азапты тарихи оқиғадан Лондон тұрғындары 1873, 1882, 1891, 1948, т.б
Атмосфера қабатында азот оксидтері, көмірсулар, озон, күннің радиацияның фотохимиялық реакцияға ұшырауы нәтижесінде пайда болатын улы түтін
Оның Лондондық тұманнан айырмашылығы автокөлік моторларынан шығатын газдарды құрап күндізгі жағдайда улы түтін түзуге бейім келеді
Фотохимиялық тұман алғаш рет 1930 жылдары Лос-Анджелес қаласы үстінде есепке алынған
Одан соң бұл құбылыс Нью-Йорк, Токио, Сеул, Афин, т.б
қалаларда байқалғаны тарихқа мәлім
     Жоғарыдағы фактілер қоршаған ортаның химиялық ластануы түрінде сипат алып, бүкіл адамзат қауымын алаңдатып отырТопырақтың   биосфералық және экологиялық маңызы.Адамзат үшін топырактың маңызды қасиеті болып - оның құнарлылығы мен биологиялық маңыздылығы есептеледі
Бұл қасиеті ауыл шаруашылығында пайдаланылып, адамға қажетті қоректің 98 – 99 % өндіріледі, оның ішінде 85 – 87 % белокты өнімдер
Сонымен қатар, топырақ барлық өсімдік текті азықты пайдаланатын жануарларды қоректендіреді
Планетада өңдеуге жарамды жердің ауданы 3200 млн га, оның жартысы ауыл шаруашылық жұмыстарына пайдаланылады [1].Топырақты ластаушы заттардың қатарына металлургия зауыттарынан, автомашиналардан бөлінген зиянды қалдықтар, шахталардан бөлінген күкіртті қышқыл сулар, мұнай өндірісінің қалдық өнімдері, құрылыс материалдарын жасайтын өндірістердің шаңдары жатады
Әсіресе металлургия және химия өндірістерінің айналасындағы топырақ қалдық заттармен интенсивті ластанады
Топырақта мышьяк, сынап, фтор, қорғасын, мыс, мырыш, кадмий, т.б
Топырақ металл шаңдарымен, мышьяк, суперфосфатпен немесе күкірт қышқылымен әрекеттессе өсімдіктердің тамыр жүйесін уландырып өсуін тоқтатады, Өндіріс процесінің технологиясы қоршаған ортаға зиянды қалдықтар белмейтіндей, ортаны ластамайтындай дәрежедс ұйымдастырылуы керек [2].Қазақстанда бүкіл Д.И.Менделеевтің периодты кесте жүйесіндегі элементтердің барлығына жуығы табылғаны белгілі
Халық шаруашылығымызға қажетті барлық пайдалы қазба байлықтар, құрылысқа қажетті құрылыс материалдары да осы өзімізге мекен болып отырған жеріміздің қойнауында, оның әртүрлі тереңдігінде жатыр
Осы байлықтарды барлау, қазып алу, байыту, тасымалдау кезінде жерімізге көптеген "жарақаттар" түсті
Оның үстіне олардың көбісін ең арзан ашық әдіспен қазып алғандықтан, бұл аймақтардың экологиялық жағдайы-нашарлады
Мұндай бүлінген жерлер қатарына негізінен кен карьерлері және оларды қазу кезінде кен байлықтарды басып жатқан жамылғы топырақтар мен тау жыныстарын басқа алқаптарға жылжытудан пайда болған құрамы әртүрлі тау жыныстарынан тұратын үйінділер жатады
Бұған байыту фабрикаларынан шығарылған қалдық қоқыстарды, жылу электростанцияларынан шыққан күл мен шлактарды, мекен орындар мен өндірістік мекемелерден тасталынған металл қалдықтары, резиналар, шыны әйнектер, бетондар, т.б
тұрмыстық қоқыс - қалдықтарын қосыңыз
Ескеретін жай, бұл қалдықтардың көбінесе тез арада ыдыратып, минералдандыратын бірден - бір жәндік немесе микроорганизмдер жоқ
Сондықтан олар бірнеше ондаған, жүздеген жылдар бойы жатуы да мүмкін
Бұл қалдықтар пайдасыз өнім ретінде езі жатқан жердің шөбін өсірмейді, өлі жерге саналып, алқаптың санитарлық жағдайын нашарлатады
Міне сондықтан да өз қолымызбен табиғатқа енгізген зиян әректтерімізді өзіміз қолымызбен жақсартып, бүлінген жерлерімізді қайта культивациялап, ал өнімді жерлерімізді басып жатқан қоқыс - қалдықтардан тазалап, оның құнарын қалпына келтіруіміз керек
Қазақстан ауылшаруашылығы министрлігінің мәліметтеріне қарағанда өндірісіміз бүлдірген жер көлемі санитарлық зонаны коспағанда 200 мың гектардай екен [3] .Топырақтың ауыр металдармен ластануынын қалалар мен аймақтар бойынша көрсеткіші1-кестеАймақ немесеелді мекен	Ластағышзаттар	ПДК	Себептер Орталықнемесе Батыс Қазақстан	Фтор, бром, темір,қорғасын, нитрат, пестецид	100	өндіріс орындарыныңхимиялық заттармен ластануы Теміртауқаласы	сынап	8-14	өндіріс орындарыныңқалдықтарыменластануы  Екібастұз	темір, хром, никел, қорғасын	2	өндіріс орындарының қалдықтарымен ластануы Тараз	қорғасын,фтор	21	Ақтөбе	хром, никел,қанадий	100-50	өндіріс орындарыныңхимиялық заттарыменластануы  Шымкент	қорғасын,мырыш, темір	15	өндіріс орындарының химиялық заттарымен ластануы  Жезқазған	қорғасын,мырыш, темір	15	өндіріс орындарыныңхимиялық заттарымен ластануы  Семей	цезий,кобальт,европия, стронций	50	ядролық жарылыснәтижесі 2
НЕГІЗГІ БӨЛІМ2.1 Зерттеу орны - Шымкент қаласының қазіргі экологиялық жағдайы2006 жылы Оңтүстік Қазақстан облысында тұрақты әлеуметтік-экономикалық даму тенденциясы сақталынған
Өндіріс өнімін шығару 11,8 пайызға, ауылшаруашылығының валдық өнімі 4,3 пайызға өсті
2006 жылғы шығарылған өндіріс өнімі 142,5 млрд
теңгені құрайды, ал жалпы көлем индексі 2005 жыл деңгейімен салыстырғанда 111,8%
Кішігірім кәсіпкерлікте 2007 жылдың 1 қаңтарына жалпы жұмысшы сапы 313,4 мың адамнан тұратын 115,4 мың субъект тіркелген
Облыс экономикасының өсуі автокөліктің және Шымкент қаласында өндіріс секторының дамуы салдарынан ластауыш зат шығарындыларының артуына, өндіріс және тұтыныс қалдықтарын залалсыздандыруға, сондай-ақ қалалар мен елді мекендердің іркінді суларына қатысты экологиялық проблемаларды туындатады
Табиғат қорғау шараларына бөлінетін қаржының жеткіліксіздігінен проблемалар тереңдей түседі
Мәселен, 2006 жылы қоршаған органы ластаудан келіп түскен 394,353 млн
теңге төлемдердің тек 45 миллионы немесе 11 пайызы ғана табиғат қорғау шараларына                                                                                           бөлінген.Іркінді суларды тазалау қондырғыларын салуға қаржының жетіспеушілігінен, облыс орталығында, кішігірім қалаларда және аудан орталықтарында халықтың көбейуінен туындайтып облыстағы іркінді суларды залалсыздандыру проблемасы бұрынғысынша өзекті орында тұр
Бүгінгі таңда Шымкент қаласының іркінді суларын залалсыздандыруға арналған, қаламен шекаралас Ордабасы ауданының аумағында 2093 га жерге созылған суармалы егістік жер алаңы орналасқан
Суармалы егістік жер қаланың тазалау қондырғыларының технологиялық процесінің ажырамас бөлігі болып табылады
Суармалы егістік жерді дайындау белгілі шаралардың орындалуын талап етеді, яғни топырақта, ауылшаруашылық дақылдарында улы заттар жинақталмауы керек
Сөйте тұра, суармалы егістік жердің барлық ауданы   шаруаларға   бөлініп   берілген,  олардың   көпшілігі   жер   пайдалану құқығының мемлекеттік актісін алып үлгерген
Бұл жерлер көкөніс, жеміс-жидек, бақша дақылдарын егуге жарамсыз болса да, "суармалы" статусы бойынша бөлінген
Жоғарыда айтылғандай, Шымкент қаласының іркінді суларын толығымен залалсыздандыру мәселесін шешу және экологиялық-эпидемиологиялық жағдайды жақсарту үшін суармалы егістік жердің және магистралдық жүйені бірыңғай технологиялық процестердің соңғы сатысы ретінде бір қолға – арнайы су шаруашылық ұйымына берген пайдалы
Аталмыш сұрақ бойынша ағымдағы жылдың маусым айында өткен күн тәртібінде "Республиканың ірі қалаларында іркінді суларды тазалау тиімділігін арттыру жағдайы мен шаралары жөнінде" қоршаған орта сапасын тұрақтандыру мәселелерін қарастыратын Комиссияның кезекті мәжілісіне мәліметтер дайындалған.Облыстағы кішігірім қалалардың су шығару мәселесі өткір мәнге ие
Мәселен, Түркістан, Шардара, Кентау, Ленгір, Ақсу қалаларының тазалау қондырғылары шүбәлі (сенімсіз) техникалық жағдайда
Қарастырылған іс шаралар қаржыландырудың жеткіліксіздігіне байланысты жүзеге асырылмай қалып отыр
Іркінді су қабылдағыштарының жағдайын жақсартуда комплексті шаралар қажет
Жаңа тазалау қондырғыларын және іркінді су жинағыштарды жабдықтау және салуда инвестициялық бағдарламаларды қарастыру сұрағы туындайды
Осыған байланысты, іркінді сулардың түзілу және залалсыздандыру зонасында экологиялық қауіпсіз жағдаймен қамтамасыз ету мақсатында 90-шы жылдардың "Қазақстанның іркінді сулары" комплекстік бағдарламасын және "ОҚО қалаларының іркінді сулары" бағдарламасын қайтадан жүзеге асыру керек деп санаймыз
Облыста тұрмыстық қалдықтарды жинау, тасымалдау және залалсыздандыруды ұйымдастыру бойынша қызмет көрсету жақсы дамымаған, қоқыстарды жинау және тасымалдау бойынша арнайы және техникалық жабдықталған қызмет жеткілікті мөлшерде емес, тұрмыстық қалдықтарды залалсыздандыру мәселесін жақсартуға бағытталған бағдарламалар мен жобалар кажетті деңгейде дайындалмайды
Бұл бағытта жергілікті атқарушы органдармен     бірлескен іс-шаралар жүргізіліп отырады
Сондай-ақ, фосфор және қорғасын зауыттары жұмыс істеп тұрған жылдары жиналған және де Шымкент, Кентау қалаларындағы полиметалл кендерін байытуда түзілген өндірістік және радиоактивтік қалдықтарды, оның ішінде иондандырылған сәуле шығару көздерін залалсыздандыру мәселелері орын алған
Облыс аумағындағы радиациялық фон белгіленген норма шегінде -14- 17мкР/сағ.Атмосфералық ауаның ластану жағдайыОңтүстік Қазақстан облысы бойынша 2005 жылғы статистикалық есеп мәліметтеріне сай жалпы шығарынды 31 мың тоннаны құрайды
Бұл 2006 жылмен салыстырғанда 12 пайызға жоғары
Яғни кәсіпорын шығарындыларының жалпы көлемі келесі тенденцияда өседі: 1
Мұнай өңдеу бойынша – мұнай өңдеудің артуына байланысты;2
Құрылыс материалдарын шығару бойынша – құрылыс индустриясының интенсивті дамуына байланысты;3
Жылу энергетикасында, қаланың – дамуына және жылу және электр энергияларының қажеттілігі артуына байланысты және өсімдік шикізатын өңдеуде, өсімдік шикізатын өңдеумен айналысатын кәсіпорындардың көбеюіне және шығарылатын өнім көлемі артуына байланысты
Оңтүстік Қазақстан облысы атмосфералық ауасының ен ірі ластауыштары Шымкент қаласында шоғырланған, оларға келесі кәсіпорындар жатады:- "Петро Қазақстан Ойл Продактс" ААҚ - 14254,4 тонна немесе 45,8%: -    "Энергоорталык-3" ААҚ - 1568,4 тонна немесе 5,04%;1
"Южполиметалл" Өндірістік Корпорациясы" АҚ - 5761,7 тонна немесе 18,5%;2
"Шымкентцемент" ААҚ- 1650,9 тонна немесе 5,3 %.Стационарлық көздерден шығарылатын шығарындылардың құрамы бойынша Шымкент қаласында ең үлкен үлесті ұшпалы органикалық қосылыстар (42,6 %) мен күкірт қос тотығы (16,4 %) құрайды
Яғни, шығарындылардың ең үлкен үлесін 3-ші және 4-ші сыныпты уыттылық заттары құрайды.Тұрмыстық қалдықтар проблемасыТұрмыстық қалдықтарға немесе аталмыш тұтыныс қалдықтарына байланысты проблема жаңадан туындап отырған жоқ
Өркениетті қоғамның пайда болуы, халықтың өсуі және ірі мегополистердің туындауынан бүкіл әлемде коммуналдық қалдықтардың түзілуінің артуы өзекті проблемаға айналды
Нақты мәселеге Қазақстанның да қатысы бар
Экономиканың қарқынды дамуы, оның ішінде ұсақ және орта кәсіпкерлік саласы, қала халқының өсуі, калалық және ауылдық елді мекендердегі халықтың тұрмыстық жағдайының жақсаруы, тұрмыстық қалдықтарға қатысты саладағы қызмет көрсетудің төмен деңгейі және бірінші кезекте, оларды жинауды және арнайы полигондарда орналастыруды ұйымдастыру бөлімінде қалдықтарды залалсыздандыру проблемасы жылдан жылға өткірленіп келеді
Кеңес Одағы кезінде мемлекеттік қаржы есебінен жұмыс жүргізетін қоқыс жинау және тасымалдаудың коммуналдық қызметтері түгелдей дерлік тарқап кеткен, және олардың орнына қазіргі уақыт талабына сай коммуналдық кәсіпорындар құрылмаған
Біздің облыс орталығын алсақ, соңғы жылдары ұсақ және орта кәсіпкерліктің даму қарқыны, халық саны мен қала аумағының өсуі бойынша Шымкент қаласы алдыңғы қатарда шықты (Алматы мен Астана қалаларын қоспағанда)
Мамандардың  мәліметтеріне   сүйенсек,   Шымкент   қаласы   республика бойынша атмосфералық ауасы аса ластанған алты қаланың қатарына кіреді екен
Атмосфераның ластануының негізгі үлесін автокөлік және ірі өндіріс орындарының шығарындылары                            құрайды.2.2 Зерттеу әдістеріҚорғасын - уран, актиний, торий элементтері радиоактивті ыдырауының соңғы өнімі болып табылады
Ол табиғатта қорғасын жарқылы PBS түрінде кездеседі
Қорғасын - көкшіл сұр түсті, жұмсақ металл
Ауада тотығып, оксид қабығымен қапталып тұрады
Қорғасын радиоактивті сәулені, әсіресе у-сәулесін жақсы жұтады
Сондықтан оны радиоактивті сәулелерден сақтану үшін пайдаланады
Оны түрлі құймалар (баспахана құймасы, баббит) алу үшін, аккумулятор жасау үшін кеңінен қолданады
Қорғасын сұйылтылған қышқылдарда ерімейді
Тек концентрлі қышқылдарда ғана ериді
Ол активтік қатарда сутегінен кейін орналасқандықтан қышқылдардан сутегін бөле алмайды.Қорғасын оттегімен +2 және +4 тотығу дәрежесін көрсетіп екі түрлі оксид түзеді ( РbО және РbО2)
Сонымен қатар аралас оксидтері де белгілі Рb2О3, Рb2О4 Алайда қорғасынның +2 тотығу дәрежесін көрсететін қосылыстары тұрақты.Қорғасын ( || ) оксиді сары және қызыл түсті болады
Көп уақыт қыздырған кезде ол қорғасын бояуына (сурик ) Рb3О4 айналады.Қорғасын ( || ) тұздарын плюмбиттер дейді
Мына тұзды калий тетрагидроксоплюмбиті деп атайды.Қорғасын ( |V ) оксиді РbО2- қоңыр ұнтақ зат, бұл да амфотерлі оксид, дегенмен қышқылдық қасиеті басым
Оған метақорғасын Н2РbО3 және ортоқорғасын Н4РbО4 кышқылдары тән
Алайда, оның тұздары, метаплюмбаттар және ортоплюмбаттар белгілі
Мәселен, қорғасын аралас оксиді деген Рb2О3 қосылысын Рb РbО3 - қорғасын метаплюмбаты, ал Рb3О4 -ті - Pb2PbO4- қорғасын ортоплюмбаты деп қарастыруға болады.Қорғасынның маңызды тұздары қатарына қорғасын гидрооксокорбанаты 2РbСО3 ∙ Рb (ОН)2
қорғасын ацетаты Рb (СН3СОО)2 ∙ 3Н2О ж2не тетраэтилқорғасынды Рb(С2Н5)4 жатқызуға болады
Қорғасын гидроксокорбанаты - қорғасын ақ бояуы ретінде өте кең қолданылады
Қорғасын ацетатын Рb(СН3СОО)2 ∙ 3Н2О - қорғасын қанты деп атайды
Ал тетраэтилқорғасын Рb(С2Н3)4 - ұшқыш улы сұйық зат
Оны бензиннің детонациялық қасиетін жақсарту үшін пайдаланады
Ондай бензинді этилденген бензин дейді
Қорғасынның барлық қосылыстары улы заттар.Табиғатта мырыш галлей ZnCO3, мырыш алдамышы ZnS және полиметалл кендері құрамында болады
Салмағы жағынан Жер бетіндегі үлесі 1,5 -10-3%
Қатты қызған мырыш бу күйінде темір ыдыстарда конденсацияланады
Таза мырышты оның тұздарын (ZnSO4, ZnCl2) электролизде алады
Мырыш пластикалық, созылғыш ақ сұр металл
Атмосферада ылғал әсерінен оның бетін негіз тұз қабыршығы бұзылудан сақтап тұрады.Мырыш амфотерлі элемент
Маңызды қосылысы - мырыш окссиді (ZnO)
Оны ақ бояу жасау үшін пайдаланады
Мырыш оксиді каучук, пластикалық массалар мен целлюлозаны толтыру үшін қажет
Мырыштың тұздары техникада кең қолданылады
Мырыш хлоридіг ZnСl2 металдарды дәнекерлеу, ағаш өңдеу, пергамент өндіру үшін қажет
Мырыштың барлық күшті қышқылдар мен тұздары суда еріген кезде гидролизденіп, ерітіндіні қышқылдық етеді
Мырыш металл күйінде темірді қаптау, қорытпалар (мельхиор, латунь) алу үшін қолданылады
Мырыш жетіспеген жағдайда, өсімдіктердегі белок, көміртегі алмасуы бұзылады, тотығу -тотықсыздану процестерін реттейтін ферменттер жұмысы тежеледі, хлорофилл мөлшері азайады
Сондықтан мырышты микротыңайтқыш ретінде немесе өсімдікті үстеме қоректендіру үшін пайдаланады
Мырыштың қосылыстары мал дәрігерлігінде де қолданылады
Мырыш оксиді жараны, күйікті емдейтін май құрамына енеді
Мырыш сульфаты, хлориді дезинфекциялаушы зат ретінде белгілі.Мыс табиғатта аз тараған
Салмағы бойынша жер бетінде оның мөлшері 0,01%
Көбінесе мыс сульфидтер түрінде кездеседі
Оларға халькозин, ковеллин, халькопирит, борнит жатады
Сонымен қатар, мыс таза күйінде де кездеседі.Таза мыс - қызыл, жұмсақ металл
Ол жылуды, электр тогын жақсы өткізеді, коррозияға берік
Соған орай қазіргі кезде техника үшін таптырмайтын материял
Мысты түрлі қорытпалар алу үшін пайдаланады
Мыс қорытпалары автомобиль, самолет, машина жасау өнеркәсібінде қолданылады
Таза мыс электротехника үшін қажет.Мыс өндіру үшін кенде ол оттекті, қосылыс түрінде болса, көміртегімен тотықсыздандырады
Сонымен қатар мысты гидрометаллургия әдісін қолданып та алуға болады
Ол үшін кенді күкірт қышқылымен өңдеп, мысты сульфат түрінде ерітіндіге айналдырады
Содан соң электролиз арқылы таза мыс бөліп алады.Өсімдік, жануар өмірі үшін мыстың маңызы зор
Өсімдік организмінде мыс фотосинтезді, тыныс алуды, көміртегі алмасу процестерін жеделдетеді
Топырақта мыс жетіспесе, өсімдіктер ауруға ұшырайды
Ондай жағдайда құрамында мыс бар микро тыңайтқышт қолданылады
Тыңайтқыш ретінде мыс өңдеу өнеркәсібінің қалдықтары, мыс тұздары пайдаланылады