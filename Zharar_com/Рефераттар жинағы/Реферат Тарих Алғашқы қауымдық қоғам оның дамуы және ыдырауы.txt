Алғашқы қауымдық қоғам – адамдардың пайда болып, жер жүзінде өмір сүре бастағанына екі миллиондай жыл болды
Қоғамның диалектикалық даму процесіне сәйкес адамдардың өздерінің дене құрылысы да, миы да, тәжірибесі де, пайдаланатын құралдары да дамып отырды
Соның нәтижесінде шамамен осыдан 40 мың жыл бұрын қазіргі типті адамдар (хомо сапиенс) қалыптасты
Адамдардың дене құрылысының өзгеруі тоқтап, оның орнына олардың қауымдық құрылысы, тәжірибесі басында бәсең, кейін қарқынды түрде дами бастады
Бұл процесс бірте-бірте алғашқы қауымдық қоғамды өмірге әкелді
Қоғамның дамуы екі бағытта жүріп отырды: адамдардың өмірлік тәжірибесінің дамуы және соған сәйкес пайдаланатын құралдардың өзгеріп, прогрестің жаңаруы
Бірақ бұл процесс басында өте бәсең дамыды.Алғашқы қауымдық қоғамның экономикалық, әлеуметтік дамуы екі кезеңге бөлінеді:1
Жабайы адам дәуірі – 40-12 мың жылдықтар арасы
Адамдар табиғаттың дайын заттарымен қоректенген, қарулары дайын: тас, сүйек, ағаш
Жабайы аңшылық, балықшылық қалыптасып қоғамның негізгі сипаты табиғаттың, қоршаған ортаның адамдардың күн көрісіне қолайлы жақтарын пайдалана отырып, экономикалық, әлеуметтік жағдайды жақсарту
Қысқаша айтқанда – дайынды игерушілік дәуірі
Бұл кезеңде қиыншылық, ашаршылық жиі болды.2
Экономиканы қолдан жасау дәуірі – 12-4 мың жылдықтар арасы
Бұл кезеңде адамдардың тәжірибесі, пайдаланатын қаруы дамыды
Рухани сана-сезім, білімі жоғарылады
Экономиканы қолдан жасауға мүмкіншілік қалыптасты
Металлургия, керамика өмірге келді
Малшылық-егіншілік арқылы сертификациялық қоғам, рулық, тайпалық бірлестіктер, әлеуметтік нормалар өмірге келді.Алғашқы қауымдық қоғамның экономикасы мен құрылымы  – экономиканың негізгі сипаты: қоғамдық, еңбек, қоғамдық меншік, қоғамдық бөліс, қоғамдық өмір сүру
Қоғамның құрылысы: туысқандық ру, тайпа, одақ, бірлестіктер.Бұл құрылымдарды құруды, дамытуды қоғамның экономикасының, тәжірибесінің, құралдарының даму деңгейіне сәйкес жасап отырған.Қоғамды басқару және әлеуметтік нормалар – қоғамдық күрделі мәселелерді жалпы халықтық жиналыста талқылап, шешімдер қабылдап отырған
Күнделікті мәселелерді шешіп басқару үшін ру басшылары сайланып отырған
Тайпа, одақ, бірлестіктерді, ру басшыларының кеңесі басқарған
Тайпа, одақ, бірлестіктерді күнделікті басқару үшін Кеңестің мәжілісінде тайпа, одақ, бірлестіктердің басшылары сайланып отырған
Олар жұртпен бірдей еңбектеніп, қоғамдық жұмыстарын атқарып жүрген.Алғашқы қоғамның даму процесінде әлеуметтік мононормалар (бірігу-бірлесу) қалыптасып, сол арқылы қарым-қатынастарды реттеп, басқарып отырған
Мононорманың негіздері мен түрлері: әдет-ғұрып, салт-дәстүр, мораль, діни нормалар
Алғашқы қоғамның дамуы барлық региондарда, барлық континенттерде бірдей болды
Тек мемлекет пен құқықтың пайда болуы кезеңінен бастап айырмашылықтар, ерекшеліктер молая бастады
Мысалы, шығыс елдерінде (Араб, Үнді, Иран, Қытай) мемлекет пен құқықтың дамуы бір-біріне ұқсас, Афин, Рим, Спартада мемлекет пен құқықтың дамуы басқа түрде болды
Еуропаның, Азияның басқа елдерінде – үшінші түрде дамыды
Бұл елдер алғашқы қоғамнан феодалдық формацияға – қоғамға көшті
Мемлекет және құлдықтың пайда болуы, оның объективтік заңдарыАлғашқы қауымдық қоғамның экономикалық, әлеуметтік, құрылымдық, басқарушылық салаларындағы объективтік даму процестері бір-бірімен тығыз байланыста өзгеріп, жаңарып отырады
Бұл объективтік даму процестің күрделі сатысы әлеуметтік революциялық төңкеріс – б.з.д
Ол төңкеріс кезінде малшылық пен егіншілік қалыптасты, ажарланған тастан жасалған қарулар өмірге келді, адамның тәжірибесі өсіп, молайды
Қоғамдық еңбек төрт күрделі тарауға бөлінді: малшылық, жер игеру, өндірістік және саудагерлер тобы
Бұның бәрі еңбектің өнімділігін арттырды, қоғамның шығысынан кірісін асырды.Қоғамдық байлық қалыптаса бастады,оны иемденетін топтар, таптар пайда болды
Экономикалық өзгерістер әлеуметтік қайшылықтарды өмірге әкелді
5-4 мың жылдықтарда сол қайшылықтарды реттеп, қоғамды басқару үшін құқық пен мемлекет пайда болды
Мемлекет және құқық тарихы туынды – қоғамның антагонистік тапқа бөлінуінің нәтижесі болып табылады.Құқық пен мемлекеттің өмірге келуінің, қалыптасуының негізгі объективтік заңдары:- қосымша өнімнің пайда болуы;- жеке меншіктің қалыптасуы;- таптар мен топтардың арасында күрестің басталуы;- қайшылықтарды реттеп, қоғамды басқару үшін құқық пен мемлекеттің өмірге келуі.Құқықтың дамуы – адам қоғамының дұрыс өмір сүруінің негізгі объективтік заңдылықтарының бірі әлеуметтік нормалардың қалыптасып, қоғамдағы қарым-қатынастарды реттеп, басқаруы
Әлеуметтік нормалардың (әдет-ғұрып, салт-дәстүр, мораль, діни нормалары) қоғамның даму процесінде бірте-бірте құқықтық нормаларға айналуы
Сондықтан құқық мемлекеттен аз да болса бұрын қалыптасты деуге болады
Алғашқы қоғамда мемлекеттік кезеңнің басталуынан бері қарай құқық қарым-қатынастардың басым көпшілігін реттеп, басқаратын нормаға айналды
Қоғамда мемлекеттің өзі қабылдаған, бекіткен құқықтың жаңа түрлері пайда болды: заң, заңға тәуелді актілер, шарттық нормалар, заң күші бар соттың шешімдері.Құқық екі жолмен дамыды
Біріншісі – мемлекеттік қоғамдық меншікті реттеу моралдық – діни нормаларға сүйенді
Мысалы, Индияда Ману заңы, мұсылман елдеріндегі Құран заңы; екіншісі – жеке меншік бағытындағы қатынастарды мемлекеттік органның өзі бекіткен нормалар арқылы реттеп, басқару.Таптық қоғамда, қанаушылық, әділетсіздік басым болған мемлекетте құқық – үстем таптың заңға айналдырған мүддесі болады
Бұл мүддені заңға айналдырушы және заңдардың орындалуын ұдайы қадағалап отырушы – үстем тап қолындағы мемлекеттік аппарат
Құқық үстем таптың мүддесін қорғаумен бірге қоғамдық мақсатты да реттеп, басқарып отырады.Құқықтың таптық мәні, қоғамдағы рөлі, мазмұны мен нысаны, сайып келгенде қоғамның экономикалық саяси, әлеуметтік сипатына және мәдени өсу дәрежесіне байланысты
Мысалы, К.Маркс «Гота программасына сын» еңбегінде: «Құқық ешуақытта да экономикалық құрылыстан және қоғамның соған сәйкес мәдени дамуынан жоғары бола алмақ емес»  деген
Құқықтың нормалары қоғам дамуының саяси, әлеуметтік, мәдени т.б
мұқтаждарына неғұрлым сай келсе, соғұрлым пайдалы әсері мол болмақ.Құқық – мемлекет шығарған немесе бекіткен, мемлекеттік аппараттың күшімен қамтамасыз етіліп отыратын жалпыға бірдей қоғамдық қатынастарды реттейтін нормалардың жиынтығы.Мемлекеттің дамуы – мемлекет қоғамдық еңбек бөлісінің, жеке меншіктің пайда болуы нәтижесінде алғашқы қауымдық құрылыс тапқа бөлінуінің туындысы
Мемлекет жария өкіметтің пайда болуы мен іс-әрекетінің нәтижесі ретінде қалыптасатын, қоғам өмірін ұйымдастырудың нысаны және оның негізгі салаларына басшылық ететін, қажетті жағдайларда өкіметтің күш-қуатына сүйенетін басқару жүйесі.1
Шығыс елдерінде (Иран, Индия, Қытай, Араб елдерінде) мемлекеттің қалыптасуы басым түрде қоғамдық меншікті қорғауға байланысты
Себебі бұл елдерде алғашқы қоғам ыдырау кезінде күрделі құрылыстар болды: ірі су каналдарын жасау, суармалы ирригациялық жүйелер қалыптастыру, құрғақшылықпен күресу
Міне осы күрделі жұмыстарды жақсы жүргізу үшін қоғамдық мемлекеттік меншік қалыптасты
Сол меншіктің иелері: чиновниктер, ру, тайпа басшылары, король, императорлар болды
Король-императорлар жердегі құдай дәрежесінде болды
Сөйтіп, бұл елдерде көбінесе мемлекеттік деспотизм орнады
әлеуметтік жағдайы, демократия өте бәсең дамыды
Мемлекеттік биліктің, қоғамдық меншіктің басында – абсолюттік монарх болды, одан төменгі – екінші дәрежедегі билік уәзір министрлердің қолында, одан төменгі билік – чиновниктерде болды
Осы сатылық биліктер – бәрі бірігіп қалың бұқараны қанауда болды
Қоғамдық меншікпен қатар жеке меншік те дамыды.Шығыс типті (Азия типті) мемлекеттер кейінгі ғасырларда шығыс Еуропа, Африка, Оңтүстік Америка елдерінде де қалыптасты.Сонымен, Азия типті мемлекеттердің қалыптасу себептері:- ірі ирригациялық жүйелерді жасау;- оны іске асыру үшін құлдарды, жұмысшыларды жүйелі түрде топтастыру-біріктіру;- барлық жұмысты бір орталықтан басқару.Мемлекетгік басқару аппараты бұрынғы ру-тайпаны басқарған аппараттан өсіп қалыптасты
Жаңа аппарат қалың бұқарадан алыстай түсіп, әділетсіздікті, қанаушылықты күшейтті
Азия типті мемлекеттер өте бәсең дамып, XIX-XX ғасырларға дейін көп өзгермей сақталып келді (Қытай, Иран т.б.).2
Еуропалық елдерде – мемлекет жеке меншіктің шапшаң, күрделі дамуы, қоғамның тапқа бөлінуі арқылы қалыптасты.Афина мен Римде алғашқы қоғамның ыдырауы кезінде экономикалық күшті топтар мен таптар мемлекетті өз қолдарына алып, өз мүдде мақсаттарын орындайтын мемлекеттік аппарат орнатты
Бұл мемлекеттер көбінесе демократиялық жүйедегі саяси бірлестік болып қалыптасты
Спарта аристократиялық республика болып қалыптасты
Мұнда құлдардың саны жергілікті халықтан бірнеше есе көп болып, жаңа мемлекеттік басқару аппараты құрылды
Жергілікті халықтың арасында қайшылыққа жол бермеу саясаты қалыптасты
Республикада қатаң заңдылық, құқықтық тәртіп орналды.Германияда мемлекеттің қалыптасуы басқаша болды
Қалың бұқара байларға тәуелді болды, феодалдық қатынастар дами бастады
Рим империясының біраз жерін Германия өзіне қаратып, феодалдық мемлекеттің дамуын тездетті
Осы типті мемлекеттер Еуропаның бірнеше елдерінде, Ресейде, Ирландияда, Азияда, Орта Азия елдерінде қалыптасты.Мемлекеттің алғашқы қоғамдағы биліктен айырмашылығы:1
Халы0ты туысқандығына қарамай, территориясына сәйкес біріктіру
Билікті осы территорияда жүргізу.2
Қоғамдағы басқаратын арнаулы аппараттың құрылуы
Бұл аппарат үстемдік таптың, топтың, мүдде-мақсатын орындау үшін қалыптасты,3
Арнаулы мемлекетті басқаратын аппаратта қызмет жасайтын адамдарды әлеуметтік қамтамасыз ету үшін салық қалыптасты.Мемлекеттің пайда болу, даму себептері:- Қоғамды басқаруды, жақсарту, дамыту: қоғамның жұмысы көлемі де, шеңбері де молайып, кеңейіп ескі басқару аппараты тиісті дәрежеде жұмыс жасай алмады
Жаңа мемлекеттік аппарат қажет болды;- Қалың бұқараның, қаналушы таптың үстемдік тапқа, топқа қарсы іс-әрекетін әлсірету, жою үшін күшті мемлекеттік аппарат керек болды;- Қоғамды, экономиканы дамыту үшін, әлеуметтік жағдайды жақсарту үшін басқарушы аппаратты нығайту керек болды;- Қоғамның қорғанысын күшейту үшін, заңдылықты, құқықтық тәртіпті қатаң сақтау үшін мемлекет керек болды.Мемлекеттің негізгі белгілері:1
Басқару органдары мен мекемелерінің ерекше жүйесі болуы (әскер, полиция, сот, т.б.)
Қоғамдық өмірдің дамып, күрделене түсуіне байланысты мемлекеттің механизмі де күрделене түседі.2
Үстем таптың мүдделері мен мақсаттарына сәйкес қоғамдық қарым-қатынас ережелерін белгілейтін құқықтың болуы.Мемлекеттің билік жүргізетін белгілі территориясының болуы, халықты руына қарай емес жеріне сәйкес бөлу
Аймақтық ұйым ретінде мемлекет сол көлемде белгілі бір ұлттың, ұлттық мемлекеттің қалыптасуы процесіне әсер етеді
Дамыған қоғамда мемлекеттік органдармен қатар әр түрлі партиялар, одақтар, бірлестіктер т.б., бұлардың жиынтығы қоғамның жалпы саяси ұйымын құрайды
Таптық қоғамдағы басқа саяси институттардан мемлекеттің ерекшелігі қоғамдағы жоғарғы өкімет билігіне (суверендік құқыққа) иелігі
Мемлекеттік өкімет билігінің күші сол елдегі бүкіл халықты және барлық қоғамдық ұйымдарды қамтиды
Мемлекеттің қоғамдағы бірлестіктерден, ұйымдардан айырмашылық белгілері: - мемлекет қоғамдық көлемде бірден-бір билік жүргізетін ұйым; басқа бірлестіктердің билігі барлық халықты қамти алмайды, мемлекет қана барлық қоғамға күші бар нормативтік акты қабылдай алады;- мемлекет қоғамдағы барлық құқықтық нормалардың дұрыс, уақытында іске асуын, орындалуын қадағалап, заңдылықты, тәртіпті бақылап отырады:- мемлекеттің ішкі-сыртқы істердегі тәуелсіздігі, басым үстемдігі.3
Мемлекеттің пайда болуы туралы теорияларАдам қоғамы мыңдаған жылдар өмір сүріп келеді
Жеке адамдар тиісті мемлекеттің азаматы болып, сол мемлекеттің билігіне, құқықтық тәртібіне бағынып, өзінің іс-әрекетін, мінезін, тәртібін қоғамдық мүдде-мақсатты орындауға жұмсайды
Көне заманнан адамдар мемлекет пен құқық қашан пайда болды, қалай дамып келеді – деген мәселелермен шұғылданып, ғылыми зерттеу жасап келді
Енді мемлекеттің пайда болуы туралы теориялардың мазмұнына қысқаша тоқталып өтейік.Теологиялық теория – мемлекет пен құқық Алланың әмірімен қалыптасып, дамып келеді деп түсіндіреді
Бұл теория дұрыс-бұрыс деуге болмайды
Мәселені дінмен бірге зерттеу керек
Себебі бұл теория адамдардың сенімі, иманы ретінде қалыптасқан ұғым, көне заманнан дамып, нығайып келеді
Бұл теорияны ғылыми түрде уағыздаған Фома Аквинский, Жак Маритен т.б.Патриархалдық теория – мемлекет адамдардың отбасы тәжірибесінен қалыптасқан азаматтардың саналы түрде өздерінің мүдде-мақсаттарын іске асыру үшін біріккен одақ деп түсіндіреді
Күрделі ірі патриархалдық отбасы басшысы бірте-бірте мемлекеттің басшысына айналған
Отбасы басшысы – әке, мемлекеттің басшысы – монарх
Бұл теорияның өкілі және дамытқан зерттеушісі Аристотель, оны жақтаушылар орта, жаңа ғасырларда болды (Фильмер, Михайловский т.б.).Органикалық теория – бұл пікірді Платон көне дәуірде уағыздаған (б.з
Бірақ теория толық түрде XIX ғасырда қалыптасты
Спенсер, Вормс, Прейс т.б.XIX ғасырдағы ғылымның жетістіктеріне сүйене отырып, бұл теория – адам қоғамында табиғаттың объективтік даму заңдарына сәйкес эволюциялы жолмен мемлекетті құрады
Мемлекеттің Үкіметі – адамның басы-миы сияқты қоғамды басқарады
Қанаушы тап қоғамның экономикасын дамытады
Ол қоғамды қорғайды деп түсіндіреді.Табиғи құқықтық теория – XVII- XVIII ғғ
Өкілдері: Г.Гроцкий, Т.Гоббс, Д.Локк, Ж.Ж.Руссо, Б.Спиноза, А.И.Радищев т.б
Теорияның мазмұны: адамдардың өздерінің табиғи құқықтары болады (бостандық, теңдік, еңбек жасау т.б.)
Оны ешкім жоя алмайды, оған зиян келтіре алмайды
Қоғамның тарихи даму процесінде адамдардың арақатынасында қайшылықтар басталды
Сондықтан қоғамда бостандықты, әділеттілікті, теңдікті сақтау үшін адамдар өзара шарт жасап мемлекетті құрды
Бұл шарттың мазмұны көп елдің Конституциясына кірді деп түсіндіреді.Психологиялық теория – XIX ғ
бұл теорияны уағыздаған: Ч.Тард, Л.И.Петражицкий
Қоғам мен мемлекетті бұл теория адамдардың психологиялық біріккен көзқарасы, іс-әрекеті, мінезі, тәртібі – бәрі келісіп ұжымдық түрде басқаруы
Қоғам мен мемлекет адамдардың табиғи психологиялық даму заңдылық процесінің нәтижесінде пайда болды деп түсіндіреді.Күштеу теориясы – XIX ғ
Өкілдері: Л.Гумплович, К.Каутский, Е.Дюринг т.б
Мазмұны: күшті рулар, тайпалар өздерімен шектес әлсіз руларды, тайпаларды күштеп, зорлық озбырлық жасап өзіне бағындырып, бақылауды жақсарту үшін мемлекет құрады – деп түсіндіреді.Материалистік теория – мемлекет пен құқықтың пайда болуын экономикалық тұрғыдан түсіндіреді, себептері: қоғамдық еңбектің бөлінуі, қосымша өнімнің, жеке меншіктің пайда болуы, қоғамның қарама-қарсы екі тапқа бөлінуі, қайшылық күресінің басталуы
Мемлекет пен құқықтың мазмұнының тарихи өзгеріп отыруы қоғамдық мүдде-мақсатты қорғауы.Мемлекет қоғамның көп салалы, көп жүйелі құбылыстарына сәйкес дамып, өмірге келген бірлестік
Оның себептерін қоғамдағы болып жатқан объективтік факторлар құрастырады: биологиялық, психологиялық, экономикалық, әлеуметтік, діни, ұлттық т.б
Сондықтан бір теорияның көлемінде мемлекет пен құқықтың пайда болуын ғылыми тұрғыдан толық түсінуге болмайды.Жоғарыда көрсетілген теориялардың бәрінде де кемшіліктер мен жетістіктері бар
Мемлекет және құқықтың пайда болуын, ғылыми тұрғыдан дұрысырақ түсіндіретін – тарихи материалистік теория
Бұл теория мемлекет және құқық тарихи туынды – қоғамның антагонистік тапқа бөлінуінің нәтижесі болып табылады деп түсіндіреді
Ол дұрыс.Кемшілігі – мемлекет пен құқықты тек экономикалық базиспен шектеуі, жалпы теорияның атқаратын жұмысын бір жақты түсінуі (қоғамдық маңызын шектеуі) және олардың келешегін болжаудағы жіберген қателіктері.Мемлекеттің қалыптасуы4
Қазақстан мемлекетін нығайту – тұрақтылық пен прогрестің басты факторыҚазақстан мемлекеттік тәуелсіздік алғаннан бері сегізінші жыл
Тарих ауқымын алғанда бұл – уақыт жиынтығы ғана, ал мұндай уақыттың ішінде, әлбетте, мемлекеттік дамудың сапалық жағынан жаңа үлгісін қалыптастыру біршама қиын
Сегіз жыл – бұрынғы бірқалыпты тіршіліктің талай жылдарына татитын оқиғаларды бойына жинақтаған уақыт болды.Қазақстан Конституциясы мемлекеттілігіміздің беріктігін нығайта түсті, билік салалары арасындағы өкілет бөлісуді заңды түрде бекітті
Азаматтық қоғам институттары құрылды, адам құқығы сақталынуының кепілдіктері бекітілді, бұқаралық ақпарат құралдары еркін жұмыс жасауда.Экономика да өзгеріп жатыр
Жыл өткен сайын ұлттық рынок толыққанды бола түсуде
Мемлекеттің ішкі экономикалық комплексі қалыптасты
Экономикалық құрылымдық қайта құруы жүріп жатыр
Қазақстан халықаралық рынокқа да жан-жақты араласуда.Қазақстан егеменді, тәуелсіз мемлекет ретінде қалыптасты және әлемдік қоғамдастықтың толық құқылы мүшесі, оның ажырамас бөлігі
Қазіргі кезде Қазақстан Республикасы әлемнің 117 мемлекетіне танылды, олардың 105-мен дипломатиялық қатынастар орнатылды
Мемлекетаралық және үкіметаралық 800-ден астам Шарттар мен Келісімдер жасалды.Бұл кезең еліміз үшін мемлекеттік құрылыс мәселелерінің бірінші дәрежелі маңызы болды
Жаңа мемлекттіліктің іргелі негіздері қаланды, қоғамдық дамуды реттеп және бағыттап отыруға қабілетті біртұтас мемлекеттілік билік қалыптасты.Қоғамның рухани өміріне, оның әлеуметтік көңіл-күйіне, ұлттық сананың түлеуіне байланысты салаларда да біршама күрделі жұмыстар атқарылды.Қазақстан зайырлы, демократиялық, құқықтық және әлемге ашық мемлекет құруда
Бұл принциптер біздің Конституциямызда баянды етілген.Қазақстан Республикасының азаматтарына нәсіліне, ұлтына, жынысына, тіліне, әлеуметтік, мүліктік және лауазымдық жағдайына, әлеуметтік тегіне, тұрғылықгы жеріне, діни көзқарасына, сеніміне, қоғамдық бірлестікке мүшелігіне, сондай-ақ бұрын қылмыстық жазаға тартылғанына қарамастан құқықтар мен бостандықтар теңдігіне кепілдік беріліп, азаматтарды кемсітушіліктің кез келген түріне тыйым салынған.Адамдарды патриотизмге, азаматтылыққа тәрбиелеу мемлекеттің, барлық қоғамдық ұйымдардың, кезек күттірмейтін негізгі міндеті
Азаматтық келісім негізінде әрдайым мемлекет пен халықгың, мемлекет пен жеке сектордың бірлігі дамып келді
Нақ осының арқасында көптеген елдер дағдарыс пен жоқшылықты еңсере білді
Келешекте біз де дағдарыстан шығып, экономика мен әлеуметтік жағдайды жақсартып, құқықтық, демократиялық мемлекет орнатып, дамыған елдердің қатарында боламыз