БІРЖАСУШАЛЫЛАРДЫҢ ТАБИҒАТТАҒЫ ЖӘНЕ АДАМ ӨМІРІНДЕГІ МАҢЫЗЫ     Еркін жүріп тіршілік ететін біржасушалылардың табиғатта және адам өмірінде зор маңызы бар
Біржасушалылардың көп түрлері бактериялармен қоректеніп, суды тазартады
Өздері тұщы су шаяндарына, ұсақшаяндарға және балықтар мен шабақтарға, т
су жәндіктеріне қорек болады.Ал теңіздер мен мұхиттарда күн сайын, тіпті сағат сайын қаншама бақалшақты біржасушалы жәндіктер өліп, су түбіндегі шөгіндіні құрайды десеңдерші
Геологтар ондай шөгінділер бар жерлерде мұнайдың мол қоры болатынын анықтады
Біржасушалылардың топырақ түзуде де рөлі бар.Қарапайымдардың ішінде адам мен жануарлардың әр түрлі мүшелерінде паразиттік тіршілік етіп, түрлі ауру тудыратындары да көп
Солардың бірі – дизентерия амебасы Дизентерия амебасы (грекше: «дис» – бұзу, «ектерон» – ішек) адам мен жануарлардың ішегінде тіршілік етіп, ішектің сілемейлі қабықшасын зақымдайды
Осы жарадан шыққан қанды ірің нәжіске араласып, адамның ішін жүргізіп, ыстығын көтеріп, қатты ауыртады
Ауру адамның ішегінде амеба тез көбейіп, нәжіспен араласқандары бірден цистаға айналады
Тәулігіне нәжіспен бірге 300 млн-дай амеба цистасы сыртқа шығады
Олар суды, түрлі көкөністерді және тағы басқа азық-түліктерді (цисталардың қалай таралатынын еске түсіріңдер) ластайды
Дизентерия амебасының цисталары лас суды ішкеннен, көкөністі, жеміс-жидекті жумай жегеннен сау адамға жұғады
Дер кезінде емделмесе, бұл ауруды ажалға душар етуі мүмкін Безгек паразиті адамның қанына безгек масасының сілекейімен түседі де, қанда бөліну жолымен көбейеді
Олардың көбеюінен қанға улы заттар бөлінеді
Безгек ауруын қоздыратын паразитті 1880 жылы француз дәрігері А
Бұл паразит негізінен қанның қызыл түйіршіктерінде тіршілік етеді
Безгек паразиті қанның бір қызыл түйіршігінен екіншісіне ауысқан кезде ауру ұстайды
Олар түйіршіктің ішінде болған кезде адам тәуірленіп, жұмысын одан әрі жалғастырады
3-4 күн ішінде паразиттер орныққан қан түйіршігін зақымдап бүлдіреді де, оның қабығын жарып, келесі түйіршікке ауысады
Дәл осы сәтте безгек қайта ұстайды.1960 жылдары безгек ауруын емдейтін хинин, акрихин дәрілері жасалды
Одан соң осы ауруды тарататын безгек масаларын құрту шаралары жүргізілді
Олар қыстайтын жерлерге, гексахлоран сияқты улы химикаттарды шашу, масалар тіршілік ететін батпақтарды құрғату, шағын бөгеттерде маса дернәсілдерімен (личинка) қоректенетін гамбузия балықтарын өсіру сияқты шаралардың арқасында елімізде безгек ауруының өріс алуына кедергі жасалуда.Адамды тері ауруына ұшырататын талшықтылар тобының бір өкілі – лейшмания
Бұл ауруды көбінесе құм шіркейлері таратады
Аурудың аты – лейшманиоз.Еліміздің шөл аймақтарында үлкен құмтышқан мекендейді
Осы тышқанның інінде ұсақ шіркейлер көп болады
Шіркей адам терісін шаққанда ауру сол жер арқылы тері астына түсіп, одан әрі көбейеді
Әуелі теріде бөрткен пайда болады да, ол біртіндеп жаңғақтай боп үлкейеді
Бұл аурудан адам да көп зардап шегеді
«Тері лейшманиозы» деп аталатын бұл дерт дер кезінде емделмесе асқынып кетеді.Паразиттік тіршілік ететін біржасушалылардың ішінде адамда, жануарларда қауіпті аурулар туғызатындары көп
Оларды жұқтырмау үшін ең бастысы тазалықты сақтау керек
Ол үшін үйді, төсек-орын, киімді, ыдыс-аяқты, азық-түлікті таза ұстап, қолды жуғаннан кейін ғана тамақ ішкен жөн
Паразиттік тіршілік ететін, ауру тудыратын қарапайымдардың көбейіп, таралуына мүмкіндік беретін табиғи ошақтарды үнемі құртып отыру керек