МазмұныКіріспеНегізгі бөлім: Оқушылардың қазақша тілін дамыту1.1.	 Тіл дамыту-тіліді оқытудағы негізгі мақсат1.2.	 Оқушының сөздік қорын байыту, сөздік жұмысы1.3.	Жаттығулар арқылы тіл дамыту1.4.	Тест арқылы оқушы тілін дамыту1.5
   Сөйлеу тілі мен жазбаша тілдің байланысы1.6
   Жазбаша тілді дамытуҚортындыПайдаланылған әдебиеттер тізіміКІРІСПЕБарлық ғалымдар сияқты лингвистика ғылымының негізін оның   ұғымдар жүйесі қалайды
Сондықтан тіл дамыту сол тілдік ұғымдардың қалыптасуына байланысты
Оқыту үрдісіне ұғымдардың пайда болуы мен құрылысы, олардың материалдық дүниесінің заттарымен, құбылыстармен байланыстарын ашу – мұғалімнің бірден-бір міндеті
Тіл білімінигертудің мақсатын оқу бағдарламасында  "...тіл ұстарту, тіл дамыту, тіл ширату, логикалық ойды кеңейту, дамыту жұмыстарында тілден алған теориялық материалды дұрыс пайдаланады", - деп атап көрсетеді
                                                                                                                                                                                                                                             Қандай да болмасын білімді игеру, тынымын кеңейту, соның ішінде лингвистикалық білімді игеру, іскерлік пен дағдыны қалыптастырып, тілін дамыту ойлау амалдары негізінде қалыптасады
Сол себепті тілді оқып үйрену грамматикалық ұғымды қалыптастыру мен оны терең танымдық дәрежеге жеткізуден, тіл заңдарын, анықтама, тұжырым, нормаларды түсініп, дәлелдей білуге үйретуден және оны нақтылы іс-әрекетке, жаттығу, орындауға қолдана білуден тұрады
Оқушы айнала қоршаған шындықты сөз ұғымы арқылы бейнелейді
Ұғымды қалыптастыру арқылы ой әрекетін жүргізеді де, оны тіл арқылы жеткізеді
Олай болса, баланың тілін дамыту үшін, ең алдымен, тілдік ұғымдар қалаптастырылады.Табиғатты кез-келген зат, құбылыс, заңдылық болсын ол оқушыға дұрыс жетуі және түсіндірілуі үшін мұғалімнің өзі олармен жете таныс әрі оның қасиеттерінен жан-жақты хабардар болуы керек
Сонда ғана шындық дүниенің заттары мен құбылыстары туралы бала дұрыс түсініктер алып, ол туралы ой түзеді
Мұның өзі бала ойының жетілуі мен тілінің дамуына игі әсер етіп, алған таным білімдерін әрі қарай толықтырып, ұштап жол ашады
Әр-бір оқу пәні бір-бірімен өзара байланысты ғылыми ұғымдар жүйесін қамтиды
Оқушылыардың жалпы сан бойынша білімдерінің сапасы олардың ұғымдар жүйесін меңгертуіне байланысты
Ал тілдік ұғымдар жүйесін меңгеру – тілдік қарым-қатынас құралы ретінде игерудің негізі
Ұғым деп қоршаған ортадағы заттардың, құбылыстардың қасиеттері мен маңызды белгілерінің жалпыланған логикалық сипаттамасын түсінеміз
Н.И.Кондаковтығ  "Логикалық сөздігіне" ұғымды былай анықтайды
"Ұғым зерттелінетін нысанның жалпы, сонымен бірге, мәнді белгілері, негізгі игі түйіні болатынбарлық айрықша сипаттары туралы түсінік, мәліметтердің тұтастай жиынтығы туралы пайымдар"Ұғымдарды меңгермейінше заңдар мен теорияларды саналы түрде білу мүмкін емес, өйткені олардың өзі ұғымдар арасындағы байланыстарды білдіреді
Сондықтан ұғым–материалдық шындықты бейнелейтін ойлау нұсқаларының бірі болып табылады
Сөйлеу ұғымдар негізінде жүзеге асады
Дәлірек айтқанда ұғымдар жүйесі сөйлеудің материалы болып табылады
Сондықтан сөйлеуді дамыту дегеніміз ұғымдар жүйесін меңгерту болып шығады.Ұғымды меңгеру оқушылардың белсенді ой қызметімен, анализ және синтез, салыстыру, абстракциялау және жалпылау сияқты ойлау амалдарын орындаумен байланысты
Ұғымдарды қалыптастыру оқушылардың ойлауын дамытумен тікелей байланысты
Сондықтан психолог В.В.Давыдов  "Балаларды жалпылау ұғымын қалыптастыру мектептің басты міндеттерінің бірі болып табылады",-деген.Тілдік ұғымдар жалпылау мен абстракциялаудың жоғары деңгейі болғандықтан мектеп курсында оған ерекше орын береді
Бұл үрдісті зерттеу Л.С.Выгодскийден бастап, мәселені шешуге айрықша үлес қосқандар: В.В.Давыдов, Е.Н.Кабанова-Меллер, Н.Ф.Талызина, Д.М.Богоявленский, Н.А
  ОҚУШЫЛЫАРДЫҢ ҚАЗАҚША ТІЛІН ДАМЫТУ1.1.	Тіл дамыту – тілді оқытудағы негізгі мақсатТіл дамыту - оқушының тілдік тұлғаларды дұрыс қолданып, ойын басқа адамға толық жеткізуге дағдыландыру, басқа адамдардың сөзін жақсы түсінуге үйрету
Басқаша айтқанда тіл дамыту - қазақ тілі оқушының қарым- қатынас құралына айналдыру
Бұл жалпы тіл үйрену мақсатымен толық сай келеді
Орыс тілінде оқытатын мектептерде оқушының қазақ тілін дамыту ұғымына қазақ тілінің лексикалық, гамматикалық тұлғаларын меңгерту, оларды сөйлемде қолдану дағдыларын қалыптастыру яғни қазақ тілінде сөйлесуге үйрету жатады; қазақ тілінің орфографиялық нормасын оқушыда қалыпсастыру, қазақша сауатты жазу дағдысын меңгерту де осы ұғымға кіреді; сөздерді бір-бірімен дұрыс байланыстырып, сөз тіркесін жасау арқылы оларды сөйлемде дұрыс орналастырып, сөйлем құру сөйлем арқылы ойын басқаға жеткізу, басқаның сөзін түсіну де тіл дамыту ұғымына жатады
Сөйтіп тіл дамыту - мағынасы, көлемі кең ұғым.Адам ойын ауызша, не жазбаша түрде жеткізеді
Сондықтан оқушы тілін дамыту екі бағытта жүргізіледі: ауызша және жазбаша
Жалпы алғанда тілді оқытуда бұл екі бағыт қатар жүргізіледі
Бірақ қазақ тілін оқытудың ең алғашқы кезеңінде ауызша тіл дамыту басымырақ болады.Адамның сөйлеуінде қолданылатын тілдік нұсқалар дыбыс, сөз, сөз тіркесі, сөйлем, сөйлемдердің тіркесі
Бұл тілді оқытудағы негізгі мәселелер
Тіл дамытуда тіл дыбыстарын дұрыс айтуға жаттықтыру, қазақ сөздерінің айтылу нормасын қалыптастыру, қазақ тілінің орфоепиясын меңгерту жұмыстары жүргізіледі
Ауызша сөйлеу тілінің бұл – негізгі мәселесі.Сөз, сөз тіркесі, сөйлем – байланысты сөйлеудің құралдары
Қазақша сөйлеу үшін оқушының жеткілікті сөздік қоры болуы керек, оқушы сөздерді байланыстырып сөз тіркестерін жасаудың, сөз тіркесінен сөйлем құрастырудың заңдылықтарын білу қажет
Сонда ғана байланысты ойды басқаға білдіруге, басқаның сөйлеуін түсінуге болады
Сөйтіп, сөз және сөз тіркесі бірігіп сөйлем құрамына кіріп
Олардың бір-бірімен тығыз байланысы арқылы байланысты ой білдіреді
Байланысты ойды білдіретін бұл құралдар сөйлемде бір-бірімен ойдың ішкі байланысына қарай байланысқа түседі.Байланысты сөйлеудің құралдарының тілде қолданылу заңдылықтарын оқушыға ереже түрінде емес, тәжірибе жүзінде яғни сөйлеуде қолдануда жаттықтыру, оларды дұрыс қолдану дағдысын оқушыда қалыптастыру – тіл дамытудағы негізгі мақсат блып табылады
Сондықтан тіл дамыту осы тілдік нұсқаларды оқытумен бірге , байланыста жүргізіледі
Яғни тіл дамыту тілдік нұсқаларды, тұлғаларды оқыту барысында бірге жүргізіледі
Атап айтқанда фонетика, лексика, грамматика салалары ереже жаттау ретінде жеке оқылмайды
Бұл тілдік материалдарды оқыту олардың қолданылуын меңгерту мақсатында бағындырылады
Оқушы қазақ тілінің тілдік  материалын білмей, ойын байланысты түрде басқаға жеткізе алмайды
Сондықтан оқушыға қазақ тілінің тілдік нұсқалары таныстырылады.Оқушыға сөздерді, тілдік нұсқаларды таныстырумен, бітірумен бірге, олардың әрқайсының тілде қалай, қандай жағдайда қолданылатыны үйретіледі
Егер оқушы олардың қалай қолданылатынын меңгермесе, ойын қазақша жеткізе алмайды.Оқушы ойын қазақша еркін жеткізу үшін, тілдік нұсқалардың қолданылуын білу қажет, біліп қана қоймай, оларды дұрыс қолдану дағдысын меңгеруі керек
Міне, сондықтан да қазақ тілін оқыту тілдік материалдарды сөйлеуде дұрыс қолдану дағдысын оқушыда қалыптастыруға бағытталады.Сөйтіп тіл дамыту сөйлеуге жеткілікті сөздік қорды және ол сөздерді сөйлемде бір-бірімен байланыстыратын тілдік нұсқалардың қолданылу заңдылықтарын меңгерту болып шығады
Оқушының сөздік қорын байыту тілдік нұсқалардың қолданылу дағдысын қалыптастырумен тығыз байланыста жүргізіледі.1.2.	Оқушының сөздік қорын байыту, сөздік жұмысыОқушының сөздік қорын үнемі байытып отыру – тіл дамытудағы негізгі мәселе
Сөздік қоры бай адамның ойын анық жеткізу мүмкіндігі мол болады
Сөздік қоры бай адам ойын жеткізуге ең керек сөзді таңдап қолдана алады, оның ойын дәл білдіретін сөзді тыңдау мүмкіндігі бар
Тауып сөйлеу, ойын анық білдіру қажетті сөзді қолданумен тікелей байланысты
Ал ол сөздік қордың байлығын керек етеді
Сондықтан тіл дамытуда оқушының сөздік қорын байытуға ерекше мән беріледі.Сөздік жұмысы әр сабақ үстінде, жыл бойында, бүкіл оқу кезеңінде белгілі жоспармен, жүйемен жүргізілуі керек
Оқушы сабақ сайын жаңа сөз үйреніп отырады
Оқушыға үйретілетін жаңа сөз тексте, диалогтарда жаттығуда қолданысымен байланыста беріледі
Сабақ сайын жылма-жыл әр класта оқушының сөздік қоры өсіп отырады
Әр сабақта үйретілетін жаңа сөзді оқушының күнделік өмірде, қарым-қатынаста қолданатын белсенді сөздігіне айналдыру оқушының сөздік қорын байытудағы негізгі мақсат болып саналады
Осы мақсатқа жету үшін, төмендегі жұмыстар жасалу керек:1) жаңа сөз мағынасын оқушыға анық түсіндіру; 2)жаңа сөздің оқушы есінде сақталуын қамтамасыз ету; 3)жаңа сөзді қолданыста меңгеру яғни жаңа сөзді қолдану дағдысын қалыптастыру; 4)жаңа сөздің айтылуы мен жазылуын  меңгерту; 5)сөздікпен жұмысқа үйрету.Жаңа сөзді оқушы жақсы игеру үшін, оның мәнін оқушы жақсы түсіну керек
Жаңа сөздің мағынасын оқушыға түсіндіруде ол сөз айтатын заттың өзін көрсету, заттың суретін көрсету, оқушының ана тілінде аудармасын беру, оқушыға бұрын таныс синоним сөздерді пайдалану, кейде сипаттамалы түсіндіру сияқты әдістер қолданылады
Заттың өзін көрсету алғашқы кезеңде көбірек орын алады, бірақ ол мүмкіндігіне қарай ол кейін де қолданыла береді
Бұл әдістердің қайсысын қолдануды мұғалім таңдайды.Жаңа сөздің оқушы есінде сақталуын қамтамасыз етуге өте үлкен мән беру керек
Оқушы жаңа сөзді сабақта үйреніп, бірақ оны жеткілікті дәрежеде бекітпесе, ол оқушының есінде сақталмайды, сондықтан оқушының сөздік қоры байымайды
Олай болса, жаңа сөзді оқушы есінде бекітетіндей жұмыс жүргізу қажет
Оқушының үйренген жаңа сөздерін жазып отыратын жеке дәптері болуы керек
Сөздік дәптерге әр сабақта үйренген жаңа сөздерін жазып отыруға оқушыны дағдыландыру қажет
Оқушы жаңа сөздерді сөздік дәптерге жазумен бірге, әр күні оны ең кемі екі реттен оқып отыруға дағдылану керек
Мұндай дағдыны қалыптастырған оқушы жаңа сөздерді ұмытпайды
Сөздік дәптерді үйде күнде отырғанда, тек жаңа сөздерді ғана емес, ол түгел қайталанады
Барған сайын алғашқы сөздер әбден сақталған кезде, оларды оқуды тоқтатып, соңғы кездердегі сөздерді оқу керек
Осылай жүйелі түрде сөздікпен жүргізілген жұмыс оқушының сөз байлығының молюына мүмкіндік жасайды
Сөздік дәптер оқушының үйренген сөздерін ұмытпауға, үнемі қайталап отыруға өте қолайлы
Оқушының сөздік қорын байыту жаңа сөздерді үйренумен бірге, бұрын үйренген жұмыстарын қолданыстан шығармауды керек етеді.Ол сөздік дәптер алғашында сөздік ретінде, кейін аударма ретінде жасалады.Сөздік дәптер қайталауға да, ұмытқанды еске түсіруге де, мазмұндама жазуда пайдалануға да, өте ыңғайлы
Оқушылар сөздік дәптерін сабақ кезінде ғана емес, сабақтан тыс уақытта үйренген сөздермен толықтырып отыруы пайдалы
Сонымен бірге сөздік дәптер оқушының қазақша үренген сөздерінің жалпы санын біліп отыруы үшін де керек
Сөздік дәптер арқылы оқушы қазақша үйренген сөзінің күннен-күнге өсіп келе жатқанын біліп отырады және ол сөздікті толықтыруға қызығушылық туғызады
Ол – оқушының тілін байытуға, тілді үйренуге көмектеседі.Оқушының сөздік қорын байытудың тағы бір жолы – мақал –мәтел сөздігін жасау
Мақал-мәтелдер сөздігі оларды оқушы есіне тұрақтандыруға көмектеседі
Ал мақал-мәтелдер оқушының қазақша сөйлеуін көріктендіреді
Мақал-мәтелдер сөздігін оқушы сөйлесу кезінде, мазмұндама, шығарма жазғанда, пайдалануына болады.Сонымен бірге жаңа сөздер оқулықтарда соңғы бірнеше сабақта, жиі қайталанып, кейін сирек кездеседі
Бірақ ол мүлде кездеспеуә мүмкін емес
Оқулықта бұл жағдайлар сақталмаса, мұғалім оны қадағалап, қолданысқа енгізіп отыруы қажет
Сөздердің жеткілікті қайталанып отыруы – оның ұмытылмауы үшін ең қажет шарттардың бірі.Мұғалім сабақтағы жаңа сөзді келесі сабақта жеке сөз ретінде тексеріп отыруы да өте пайдалы
Мұндай жұмыс түрі затты көрсетіп, суретін көрсетіп, оны қазақша атату арқылы жүргізіледі немесе орыс тілінде сөзді атап, қазақшасын оқушыға айтқызу арқылы да тексеруге болады.Жаңа сөзді қолданыста меңгерту оқушыны әрі сөйлеуге баулу, әрі сөзді оқушы есіне сақтауға көмектеседі
Сөздің қолданысын оқушы текстен, жаттығудан көреді, танысады
Мұғалім  оқушыға жаңа сөзді сөйлемде өзінше қолдануға жаттықтырады
Жаңа сөздермен сөйлем құрауды үйретеді, сөздерді сөйлеуде, диалогта қолдануға жаттықтырады
Жаңа сөздер қатысқан мақал-мәтел жаттау, өлең жаттау өте пайдалы, ол сөздердің ұмытылмауына үлкен ықпал жасайды және сөздердің қолданысын үйретуді бекітеді
Жаңа сөздердің мағынасын түсіндірген соң, олардың дұрыс айтылуын түсіндіру керек
Жаңа сөздердің айтылуын мұғалімге еліктеп бүкіл класқа, топқа, жеке оқушыға айтқызу арқылы үйретуге болады
Жаңа сөздерді могнитофон таспасына жазып әкеліп, оқушыларды оған қосылып бірге айтқызу арқылы, дұрыс айтуға үйретуге болады
Жаңа сөзді үйретуде мұғалім дауысына еліктеуді де, магнитафонды да қолдану ұтымды, бұл әдістердің бәрін қолдану сөздің ауыр, жеңіліне қарай шешіледі
Жаңа сөздің жазылуын меңгерту жазбаша жаттығулар, мазмұндама, диктант, шығарма, арқылы жүзеге асады
Оқыту барысында осы үйренгени сөздерді оқушылар іш жүзінде пайдалана білуі керек
Жаңа сөзді үйретуде үнемі бір тәсілмен өткізбей, әр сабақта тәсіл түрлерін өзгертіп, оқушыны жалықтырмай, түрлендіріп өткізген дұрыс.Оқушының тілін дамыту, сөздік қорын байыту – жан-жақты жұмыс
Бұл ретте оқушыны дайын сөздіктермен пайдалануға жаттықтырудың да атқаратын.............