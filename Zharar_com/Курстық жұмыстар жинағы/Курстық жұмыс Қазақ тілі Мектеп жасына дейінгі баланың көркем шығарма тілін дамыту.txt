МазмұныКіріспе..................................................................................................................3 І Көркем шығарма тілі – мектеп жасына дейінгі баланың тілін дамыту құралы
Көркем шығарманың тіл дамытудағы рөлі......................................71.2
Көркем шығарманың дамытушылық функциялары.....................121.3
Көркем шығарманың ерекшелігін таныту.....................................15ІІ Көркем шығарманы оқыту мен талдау әдістемесі.2.1
Көркем шығарманы оқыту ерекшеліктері.....................................182.2
Көркем шығармалардағы кейіпкерлердің бейнелерін сомдау баланың  тілін дамытуға қосатын үлесі.....................242.3
Көркем шығарманы қабылдауына иллюстрациялық материалдың әсері.........................................................29Қорытынды...........................................................................................................Қосымша ................................................................................................................Пайдаланылған әдебиеттер.............................................................................КІРІСПЕКурстық жұмыстың өзектілігі: Халқымыз бала  тәрбиесіне қашанда ерекше мән берген, өйткені бала біздің болашағымыз, өміріміздің жалғасы
Сондықтан бүгінгі таңда да балаларлы қорғау - әлеуметтік мәні зор халықтық іс болып табылады
Балалардың өмірі мен денсаулығын қорғау, оларды тәуелсіз мемлекетіміздің білімді, білікті, мадениетті азаматы етіп тәрбиелеу барысында жасалып жатқан тың жұмыстар, өмірімізге еніп жатқан жаңалықтар осыны дәлелдейді
"Бала тәрбиесі — бесіктен басталады"— деген ұлы қағидаға сүйенсек, 1,5 – 6 жас аралығындағы сәбилерге білім және тәрбие беретін мекемелердің орны да маңызды да ерекше.Елбасы  Н.Ә
Назарбаев  өзінің  халыққа  арналған «ЖАҢА  ӘЛЕМДЕГІ  ЖАҢА ҚАЗАҚСТАН» атты  Жолдауының  «Тоғызыншы  бағытында – Жоғарғы  технологияларды  енгізуге  және  инновацияларды  қолдауға  бағытталған  біртұтас  мемлекеттік  стратегия  жүргізу  жүйесін  өте  мұқият  зерделеген  жөн »  деп  атап   көрсетті
 	Тіл-адамзат қоғамында қатынас, сөйлесіп пікір алысудың құралы ретінде қызмет атқаратын құбылыс
Тіл мен қоғам өзара тығыз байланысты, біріншіден, тілсіз ешбір қоғам өмір сүре алмайды
Тіл адамзат қоғамының өмір сүруінің қажетті шарты
Екіншіден, тіл қоғам бар жерде ғана өмір сүреді
Қоғам — тілдің өмір сүруінің шарты
Қоғамның өмір сүруі үшін, тіл қаншалықты қажет болса, тілдіқ дамып, әрбір халық өз тілінде асыл армандары мен әсем жан дүниесін, барша жақсылық атаулыға құрметін, адамзат бақытына кесір келтіретіндерге лағнетін бейнелеген
Тіл — оны жасаушы халықтың тарихы, шежіресі, бүкіл өмірінің жаңғырығы мен ізі;  арманы мен алдағы үміті, қайғысы мен қуанышы, күллі рухани өмірінің үні естіліп тұрады
М.Жұмабаев тілдің осы бір қасиеттері жайында былай дейді
«Қазақ тілінде қазақтың сары сайран даласы, біресе желсіз түнде тымық, әсіресе құйынды екпінді тарихы, cap далада үдере көшкен тұрмысы, асықпайтын, саспайтын сабырлы мінезі — бәрі көрініп тұр» [1, 10-11б].Ана тілі, сонымен бірте, бүкіл ақыл-ой дамуының негізі және бүкіл білімдердің қазынасы
Өйткені балаларға ғылым негіздерінен жан-жақты білім мен дағды беретін, сауатты жазу мен мәдениетті сөйлеуге төселдіріп, тіл материалын меңгеретін де осы пән.Тіл дамыту бәрінің басын біріктіретін негізгі мәселе ретінде қарастырылады
Мұның өзі балаларды түсініп оқуға,  еркін сөйлеуге және сауатты жазуға үйретуді көздейді
Алайда қазақ тілі пәніне арналған бағдарламалық материалды  оқытуға айрықша көңіл бөлінгенімен, осы берілген грмматикалық тақырыптарды оқыта отырып, әр тіл материалын игертілу ерекшеліктеріне қарай, тіл дамыту жұмысын қалай жүргізу керек деген мәселе өз шешімін таппай келеді [2, 23-25 б].Қазақ тілі мен әдебиетіне арналған бағдарлама: «...тілдамыту жұмыстарында оқушының сөздік қорын, сөз байлығын толықтыру, өз ойын анық дұрыс етіп ауызша, жазбаша жеткізе білуге баулу, қазақ әдеби тіл нормасында жатық, әдепті сейлеуге дағдыландыру»,—десе, тілді меңгеру сөз мағынасын білумен шектелмейді, қоршаған ортадағы заттар мен құбылыстарды қатесіз тану үшін адам санасында белгілі бір ұғымдардың пайда болуы талап етіледі
Ұғымдарды ұғынуда бүтін логикалық ойлау  операциялар жүйесі түзілген, адам соның жәрдемімен белгілі бір ұғымға қатысты зат не құбылысты және олардың арасындағы айырмашылықтары мен ұқсас қасиеттерін дұрыс айырады
Мұнсыз тілде ойлану мүмкін емес [3, 16-17б].Балабақшадағы оқу-тәрбие процесінің міндеті балаға тек  білім беру ғана емес, сонымен қатар, әр түрлі дағдылар қалыптастыру болып табылады
Дағды адам әрекетінің қай-қайсысында да ерекше маңыз алады
Ол іске шапшаң, шұғыл кірісуге мүмкіндік береді
Дағдының нәтижесінде адам санасы қызметті түпкілікті, шешуші кезеңдерінде жұмылдырылады
Бұл жұмыстың табысты болуын қамтамасыз етеді.Тіл дамыту деп — балаға тіл заңдылықтарын үйрету, тіл материалдарымен ойлау операцияларын жасауды және оқу дағдыларын қалыптастыруды айтамыз [4, 11-12б]Курстық жұмыстың мақсаты: Мектеп жасына дейінгі баланың көркем шығарма тілін дамыту.Курстық жұмыстың міндеттері: - Көркем шығарманың тіл дамытудағы рөлі; - Көркем шығарманың дамытушылық функциялары;  - Көркем шығарманың ерекшелігін дамыту;- Көркем шығарманы оқыту ерекшеліктері;- Көркем шығармалардағы кейіпкерлердің бейнелерін сомдау баланың                тілін дамытуға қосатын үлесі;            - Көркем шығарманы оқыту мен талдау жұмыстарының тиімді   жолдары.Зерттеудің теориялық қолданылуы: қоғамдық әдеби орта жеке тұлғаның дамуы заңдылықтары байланысының теориясы; іс-әрекетпен біртұтас педагогикалық үрдіс теориясы жалпы азаматтың сауаттылығымен ұлттық құндылықтарының диалектикалық бірлікте болуы туралы  филологиялық ойлар, пәнаралық байланыс теориясы және т.б
Зерттеудің практикалық қолданылуы:  зерттеу жұмысының нәтижелері балабақшадағы оқу-тәрбие процесіне енгізілген жағдайда баланың көркем шығарма тілінің  дамытуын  қалыптастыруға кең мүмкіндіктер жасайды
І Көркем шығарма тілі – мектеп жасына дейінгі баланың тілін дамыту құралы1.1
 Көркем шығарманың тіл дамытудағы рөліКөркем әдебиет шығармалары балалар алдына адамға тән сезімдер дүниесін ашып, жеке адамға, кейіпкердің жан дүниесіне қызығушылық тудырады.Көркем шығарма кейіпкерлерімен бірге қуана-қайғыруды үйрене отырып, балалар өзінің төңірегіндегілердің, жақын адамдарының көңіл күйін байқай бастайды
Оларда адамгершілік сезім – қайырымдылық  қасиет, әділетсіздікке қарсы тұру қабілеті ояна бастайды
Бұл – принципшілдік, адалдық, нағыз азаматтық  қасиеттердің қалыптасу негізі
«Сезім – білімге жол ашушы, шындықты сезбеген адам оны түсінбейді және оны тани білмейді де», - деген  болатын В.Г
Белинский.Баланың сезімі тәрбиеші таныстырған шығарманың тілін түсініп, оны ұғу процесінде дамиды
Көркем шығарма сөзі балаға ана тілінің әдемілігін түсінуге көмектеседі, қоршаған ортаны эстетика тұрғысынан қабылдауға, сонымен бірге адамгершілік түсінігінің қалыптасуына көмектеседі.Баланың көркем әдебиетпен таныстығы халық шығармашылығының ең кішкене түрлері – тақпақ, өлең, халық ертегілерінен  басталады
Асқан адамгершілік, барынша дәл рухани бағыттылық, өткір, мысқыл тілінің көркемдігі – шағын көлемдегі фольклорлық шығармалардың ерекшеліктері
Бұдан кейін сәбиге авторы бар ертегілер,  өлеңдер, әңгімелер оқылады
Балаларды сөйлеу тіліне үйретуде ең үздік оқытушы – халық
Халықтың шығарма тіліндегі басқа шығармалардың  ешқайсысында кездеспейтін, естілуі жөнінен бір-біріне ұқсас, ажыратып айтуға қиын сөздердің тамаша орналастырылуының өзі балалар ұғымына өте жеңіл тиеді
Сондай-ақ жеңіл қалжыңды тақпақтар, жаңылтпаштар, жұмбақтар – педагогикалық  әсер  берудің ең тиімді құралы, жалқаулық, қорқақтық, эгоистік сияқты жағымсыз қылықтарға қарсы жақсы «дәру».Ертегілер дүниесіне сапар шегу балалардың қиялдау, елестету, тіпті өздері ойдан шығару қабілетін дамытады
Әдебиеттің ең озық үлгілерінен адамгершілік рухында тәрбие алған балалар өздері шығарған ертегілер мен әңгімелерде де өздерін әділетті көрсетіп әлсіздер мен жәбірленгендерді қорғап, жауыздарды  жазалауға тырысады.Адамгершілік жайындағы түсінікті балалар тәрбиешілердің оқылған шығармалар бойынша айтқан ақыл-ой пікірлерінен емес, нақ осы көркем шығарманың өзінен алуға тиіс
«Педагог оқылған шығармалардан орынды-орынсыз моральдандыра беру үлкен, көбіне түзетуге келмейтін зиян келтіретінін есіне сақтауы тиіс
Көптеген сұрақтар қоюмен «бөлшектеніп» кеткен шығарма балалардың көз алдында барлық әсемдігін жояды, оған ынта кемиді
Көркем текстің тәрбиелік мәніне толық сеніммен қарау керек.Сөздің пәрменділігі туралы К.Д.Ушинский  былай деп жазған болатын: «Бала ана тілін үйрене отырып, шартты дыбыстарды ғана үйреніп қоймайды, сонымен қатар ана тілінің қайнар бұлағынан рухани тіршілік пен күш алады
Ана тілі оған табиғатты түсіндіреді, ал мұндай дәрежеде бірде- бір жаратылыс зерттеуші түсіндіре алмас еді, ана тілі баланы төңірегіндегі адамдардың мінез-құлқымен, өзі өмір сүріп отырған қоғаммен, оның тарихымен және алға ұмтылыстарымен таныстырады, ал мұндай дәрежеде бірде-бір тарихшы таныстыра алмаған болар еді, ана тілі оны халықтың сенімдері мен халық поэзиясына жетелейді, ал мұндай дәрежеде бірде-бір эстетик істей алмас еді: ақырында, ол бірде-бір философ балаға айтып жеткізе алмайтын логикалық түсініктер мен философиялық көзқарастарды бере алады»
Ұлы педагогтың бұл айтқан сөзінде ана тілін үйренуден шығатын нәтиже ғана емес, оны оқып үйренудің әдістері де көрсетілген:  бұл «көп нәрсеге үйретіп қана қоймай, сонымен бірге, соны аса жеңіл әлде қандай әдіс арқылы оп-оңай үйрететін» «тіл-ұстазға» деген сенім [5, 193-194 б].Сонымен, берілген көркем шығарманың тілін меңгеруге көмектесе отырып, тәрбиеші балаларға тәрбие беру міндетін де орындайды
Мектеп жасына дейінгі балаларға балабақшада жүргізілетін тіл дамыту жұмысы негізінен мынадай мақсаттарды көздейді: 1
Балалардың ойлау қабілеттері мен тілін, дүние танымын дамыту, әр нәрсені салыстыра отырып, олардың арасындағы айырмашылықтар мен ұқсастықтарды ажырата білу және оларды жинақтап, өз беттерімен қорытынды жасай білу
Балалар қазақ әдеби тіл нормасына сай өз сезімін, ойын дұрыс айтып және жазып бере алатындай дәрежеге жетуі тиіс
Қазақ тіл ғылымының зерттеу жұмыстарының негізінде балалардың  көркем шығарма тілін дамытуға, сөйлеу шеберліктерін жақсартуға септігі тиетін жұмыстарды, әсіресе мазмұндама мен   шығарма   жазу жұмыстарының оңай да тиімді жолдарын іріктеп ұсынып, оларды орындату
Тіл дамыту жұмыстары арқылы   балаларды   өз Отанына шын   берілген патриот, бір-біріне достық, бауырластық сезімге, коммунизм   құру жолында саналы да, белсенді еңбек етуге тәрбиелеу
Балаларды ана тілін сүюге, оның алтын қорын, тамаша сырлы, көркем де нәзік сөз байлығын қолдана білуге, оны сезініп құрметтей білуге тәрбиелеу.Тіл дамыту жұмысына қойылатын талаптар да балаларға білім беру, іскерлікке үйрету және олардың білімін дамыту мақсаттарын көздейді.Балалардың тілін дамыту жұмысы мектептерде негізінен балаларды мазмұндама мен шығарма жазуға үйрету арқылы орындалатын болғандықтан, бұл жұмыстарға қойылатын методикалық талаптарды көрсетелік
Ол талаптардың негізгі бастылары мынадай: 1
Берілген тақырыптың мазмұнын ашып көрсете білу, бала өзінің жинаған материалын, берілген тақырыптағы негізгі ойды   анықтайтындай етіп іріктеуі қажет
Жұмыстың мазмұнды болуы  да материалды жинау, негізгілерін түсініп, іріктеп ала білуіне байланысты
 Бала   түсінгенін ешбір қайшылықсыз,   белгілі бір ретпен жүйелі түрде баяндауға тиіс
Алдын ала синтездеу жұмысы дұрыс ұйымдастырылып, саналы түрде өткізілуі қажет
  Бала әуелі не  жөнінде, одан кейін нені айтатынын толық   синтездеп, жоспар жобасын жасап алуға тиіс
Сөз, сөйлем қалдырып кетіп, ойдың күрт үзіліп, байланыссыз қалуынан сақ болған жөн
 Балалар   сөзді, айтатын ойын дәлме-дәл анық білдіретіндей  етіп іріктеп, таңдап қолданғаны дұрыс
«Мәншүк» тексі бойынша мазмұндама жазғанда, жаудың жаңбырша жаудырған оғы деген тіркесті сол қалпында беруге тырысып, жаудың тамаша жаудырған оғы деп жазған
Мұндай қателерге жол бермеу  үшін  сөз іріктеу, сөйлем құрастыру т.б
тексті   анализдеу, синтездеу жұмысына дұрыс мән берген жөн
Артық сөз, қыстырма сөз қолдану, бір сөздің бірнеше рет қайталануы сияқты кемшіліктерге жол бермеу шарасы жасалуға тиіс
 Бала  сөйлегенде  болсын сөйлемдерді  белгілі формада (тұлғада) құрастыратын болсын, яғни бір сөйлем өткен  шақта,  екінші бір сөйлем келер шақта тұрмасын
 Балалардың жазба жұмыстарында ауызекі сөйлеуде қолданылатын сөздердің болғаны дұрыс
 Жазба  жұмыстарын  жетілдіруді міндетті түрде меңгерген болуға тиіс
Жұмыстарының орфографиялық, пунктуациялық, лексикалық қателерін бала мұқият қарап, тексеріп шығатын болсын, мұнда тіпті кейбір қате құрастырылған сөйлемдерді де жөндеуге жол беріледі.[ 6, 28-29б].Сөйтіп, балабақша балаларының тіл дамыту жұмыстарына қойылатын негізгі методикалық талаптардың негізгілерін айттық
Тіл дамыту жұмыстарын жүргізу барысында осы методикалық талаптар басшылыққа алынады
Алдымен тіл дамыту дегеніміз не? Дамыған тіл деп қандай тілді атаймыз? Оның алғы шарттары қандай, енді соған келейік.«Тіл» немесе «тіл дамыту» — пән аралық түсінік: ол лингвистикалық, психологиялық және әдістемелік әдебиеттерде кездеседі
Лингвистика тіл және оның даму, заңдарын зерттесе, психология адамның бір-бірімен қатынасында ойын, еркін, сезімін және пікірін жеткізу үшін тіл материалдарын қолдану процесі — сөйлеуді зерттейді.Қазақ тілі мен әдебиетіне арналған бағдарлама: «...тіл дамыту жұмыстарында оқушының сөздік қорын, сөз байлығын толықтыру, өз ойын анық дұрыс етіп ауызша, жазбаша жеткізе білуге баулу, қазақ әдеби тіл нормасында жатық, әдепті сейлеуге дағдыландыру», - десе, тілді меңгеру сөз мағынасын білумен шектелмейді, қоршаған ортадағы заттар мен құбылыстарды қатесіз тану үшін адам санасында белгілі бір ұғымдардың пайда болуы талап етіледі
Ұғымдарды ұғынуда бүтін логикалық ойлау операциялар жүйесі түзілген, адам соның жәрдемімен белгілі бір ұғымға қатысты зат не құбылысты және олардың арасындағы айырмашылықтары мен ұқсас қасиеттерін дұрыс айырады
Мұнсыз тілде ойлану мүмкін емес [8, 42-44б].Балабақшадағы оқу-тәрбие процесінің міндеті балаға тек білім беру ғана емес, сонымен қатар, әр түрлі дағдылар қалыптастыру болып табылады
Дағды адам әрекетінің қай-қайсысында да ерекше маңыз алады
Ол іске шапшаң, шұғыл кірісуге мүмкіндік береді
Дағдының нәтижесінде адам санасы қызметті түпкілікті, шешуші кезеңдерінде жұмылдырылады
Бұл жұмыстың табысты болуын қамтамасыз етеді.Тіл дамыту деп — балаға тіл заңдылықтарын үйрету, тіл материалдарымен ойлау операцияларын жасауды және оқу дағдыларын қалыптастыруды айтамыз.Дамыған тіл деп - сипаты жағынан мазмұнды, көркем әдеби тіл нормасына сай, өзара дұрыс байланысқа түскен (грамматикалық, логикалық), аз сөзге көп мағына сыйғызатын, айтқанда орфоэпиялық, жазғанда орфографиялық ережелерді сақтайтын тілді айтамыз.1.2
 Көркем шығарманың дамытушылық функциялары«Мектеп жасына дейінгі балалар оқыту мен тәрбиелеу бағдарламасында» балаларды көркем шығармалармен таныстыруды арнайы сабақтар жүргізумен  де, сабақтан тыс уақыттарда да (ойнап жүргенде, саханалық ойын көрсету уақытында, кітаптар бұрышында т.с.с.) жүргізуді ұсынады
Арнайы сабақтарды тәрбиеші балаларға оқып немесе әңгімелеп бере алады
Оған кітаптан оқып беруге де, жатқа айтуға да  болады
Мұндай сабақтар өткізудегі міндеттердің бірі – балаларды дауыстап оқушыны немесе әңгіме айтушыны тыңдай білуге үйрету
Басқаның сөзін тыңдап үйренгенде ғана балаларға оның мазмұны мен формасын есте сақтау қабілеті жетіледі, әдеби тілдің нормаларын үйренеді.Өте  кішкентайлар мен кішірек жастағы балаларға тәрбиеші негізінен жатқа (тақпақтарды, қысқа өлеңдерді, әңгімелерді, ертегілерді) айтады, ал орта және ересек топтағы балаларға көлемі едеуір өлең түріндегі және прозалық ертегі, әңгіме, повестерді кітаптан оқып береді.Тек прозалық шығармалар – ертегі, әңгіме, повестер ғана әңгімеленеді.Балаларға арналған көркем шығармаларды жаттап алу, оны мәнерлеп оқи білу – тәрбиешінің сол мамандықты жетік меңгергендігінің басты белгісі.Балаларды көркем шығармамен таныстыру сабақтарын олардың жас айырмашылықтарына байланысты жүргізуді тәрбиешілер әртүрлі ұйымдастырады: өте кішкене балалардың   әрқайсысымен жеке-жеке немесе екі-алты адамнан тұратын топтарға бөліп өткізеді;кішірек жастағылар тобын оқығанды немесе әңгімелегенді тыңдай білу үшін екіге бөліп өткізеді;орта және ересек топтағы балалармен сабақ бір мезгілде әдеттегі орында өткізіледі.Оқу үстінде керек болатын көрнекі құралдарды: ойыншықтарды, суреттерді, портреттерді балаларға үлестіріп беретін суретті кітапшаларды және тағы басқаларды тәрбиеші сабақ басталмас бұрын әзірлеп қояды.Оқып беру немесе әңгімелеп беру – үйрету сипатында болу үшін, кішкене жастағы балаларды сөйлеуге машықтандырған кезде қолданылатын ережелерді толық сақтап отыру қажет, яғни балалар тәрбиешінің даусын естумен бірге оның жүзін, бет қимылын, артикуляциясын көріп отыруға тиіс
Бір сабақта бір жаңа  шығармамен бірге  балалар бұрын естіген бір-екі шығарма қоса оқылады
Балалар бақшасында шығарманы бірнеше рет  қайталап оқу міндетті
Балалар өздері білетін әңгімелерді, ертегілерді, өлеңдерді қайталап тыңдауды ұнатады
Эмоциялық толқыныстарды қайталау   балалардың қайта меңгеруіне себепші болады, яғни кейіпкерлердің қылығын, оқиғаларды тереңірек ұғынуына көмектеседі
Балалардың өте кішкене күннен бастап-ақ өзіне ұнамды кейіпкерлері, жақсы  көретін шығармалары бола бастайды, сондықтан  да шығарма қайталап оқылған  сайын, сол кейіпкерлермен қайта кездесу оларды өте қуантады.Мәнерлеп оқу дегеніміз – оқып тұрған шығармаға  көзқарасыңды интонация арқылы білдіру, оқылған мазмұнды оның эмоционалдық ықпалы жағынан бағалау болып табылады.Тіл үйрену заңдылықтарының бірі – сөздің эмоционалдық мәнерлілігін баланың түсінуі екенін еске сала кетейік
Интонациялық мәнерді бала ішкі түйсік арқылы ұғынады
Сондықтан тәрбиешінің мәнерлеп оқуы – бұл бір жағынан, оқылған көркем шығарманың бар әсерін балаларға түгел жеткізу әдісі болса, екінші жағынан – балалардың сезімдерін жетілдіру мен дамыту әдісі
Белгілі жастағы балалар психикасының эмоциялық дамуының интонация құралдары арқылы жеткен белгілі бір  дәрежесі тәрбиешіге балалардың алдағы жаста лексика мен грамматиканың  мәнерлеу  құралдарын ұғындыруға көмектесуге мүмкіндік береді
Тәрбиешінің мәнерлеп оқуға дайындалуы тексті дикторша оқып шығудан тұрады: тәрбиеші өзін бір уақыт оқылған тексті тыңдаушы орнына қойып, тыңдаушыны не қиналтатынын түсінуге тырысады да, олардың  тексі дұрыс қабылдауын  жеңілдететін әдістерді іздестіреді [5, 198-200б].Көлемі шағын көркем шығармаларды тәрбиеші бір сабақта қатарына бірнеше рет  оқиды
Сабақ шамамен төмендегі тәртіпте өтеді:.......