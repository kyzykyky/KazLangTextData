КіріспеҚазақстан Республикасы Президенті Н.А
Назарбаевтың Қазақстан халқына «Қазақстанның бәсекелес 50 елдің құрамына кіру стратегиясы» атты жолдауына орай Қазақстан өз даму жолында жаңа нарыкқа ену босағасында тұр
Онда ол отандық өнімдердің бәсекелестікке қабілетті болуын басымдылықтың бірі ретінде көрсеткен
Олардың сапасы халықаралық талаптарға сай болуға тиіс
Дүниежүзілік ашық саудада саланың тиімділігін қамтамасыз етуді атап көрсетті.Соның ішінде мал шаруашылығына айтарлықтай  атап кеткен
Мал шаруашылығы саласында малдардың аурулары және оларды емдеу бізге жүктелген
Бұл  жерде  қарастырылып отырған ауру түрі тейлериоз.Тейлериоз ірі қарада жіті және жітілеу түрде өтетін, тейлерия туысына жататын қарапайымдылар қоздыратын протозооз ауруы
Ауруға шалдыққан малдың сөл бездері үлкейеді, қызба, қаназдык, белгілері байқалып, жүрек-қан тамыр жүйесінің және асқазан жолдарының қызметі бұзылуымен сипатталатын аса кауіпті ауру
Мүйізді ірі қара тейлериозы еліміздің оңтүстік өңірінде мал ауруларының арасындағы кең таралған инвазиялық аурулардың бірі
Бұл ауру тек қана кең таралғанымен ғана белгілі болмай, ауырған малдардың өлім-жетімге ұшырауының көптігімен, буаз сиырлардың түсік тастауымен, қысыр қалуымен, сауын сиырлардың сүтінің азаюымен, малдың азып тозуымен, емдеуге және бағып күтуге кететін шығындардың көптігімен, малдардың аурудан жазылғанының өзінде оңалуының қиындылығымен, яғни жалпы мал шаруашылығына өте үлкен зияндылығымен сипатталады
Тейлериоз ауруын емдеуде біршама басылымдарда арнайы химиопрепараттар жоқ деп жазылған
Алайда, көптеген ғалымдар 1927 жылдан бастап арсенобензол, альбаргин, пироплазмин, атоксил, акрихин, сульфантрол, бигумаль,гемоспородин т.б
дәрі-дәрмектерді ауруды емдеуге қолданып көрген
Бірақта бұл препараттардың барлығы дерлік тейлериозды емдеуге тиімсіз болған
    Қазіргі кезде елімізде және көршілес Орта Азия елдерінде  кездесетін ауру бұл түрі кең етек алған.
Сондықтанда мал дәрігерлеріне осы күнге дейін тейлериоз ауруын емдеу өте қиынға соғып отыр.Ауыл шаруашылық жануарларының пироплазмидоздары-қоздырғыштары организмдегі эритроциттерді және басқа торлы эндотелий жүйесінің торшаларын зақымдайтын, үлкен бір аурулар тобы
Қоздырғыштары ауру малдан сау малға кенелер арқылы жұғады, яғни бұл трансмиссивті аурулар болып табылады
Аурулардың осы тобына тән белгілер: дене ыстығы көтерілуі, қан аздық, сарғыштану, жүрек-тамыр жүйесінің және қарын-ішек жолдары қызметінің бұзылуы.І
Әдебиетке шолу1.1 Ірі кара тейлериозыТейлериоз ірі қарада жіті және жітілеу түрде өтетін, тейлерия туысына жататын қарапайымдылар қоздыратын протозооз ауруы
Ауруға шалдыққан малдың сөл бездері үлкейеді, қызба, қаназдык, белгілері байқалып, жүрек-қан тамыр жүйесінің және асқазан жолдарының қызметі бұзылуымен сипатталатын аса кауіпті ауру
Theileria annulata малдың сөл бездерінде, талағында және эритроциттерде тіршілік ететін бір торшалы қарапайымдылар
Эритроцидттер ішіндегі тейлериялар дөңгелек, сопақша, таяқша, үтір және нүкте тәрізді
Әрбір эритроцит ішінде 7-ге дейін, ал көбінесе 1-2 паразит тіршілік етеді
Ауру асқынған кезінде эритроциттердің 80-95% зақымдалады
 Бұл паразиттерді гиаломма туысына жататын Hyaloma detritum, Hyaloma anatolicum деген жайылым кенелері тасымалдайды
Кененің сілекейі арқылы мал денесіне енісімен олар сөл бездеріне және бауыр мен талаққа барып, өсіп-өніп тез арада шизагония әдісімен бөлшектеніп көбейе бастайды
Мұның нәтижесінде көп ядролы анар тәрізді (гранат) денелер пайда болып, олардың бір цитоплазмасында 40-50, кейде одан да көп ядро болады
Кейінірек бұл паразит бөлшектері ыдырап, қанның эритроциттеріне енеді
Осы уақыттан бастап, оларды тейлериялардың эритроцитарлық түрі деп атайды.1-сурет
Қан эритроциттеріндегі Theileria annulata (В.Л.Якимов бойынша).Эпизоотологиясы
Тейлериоз Орта Азия республикаларымен қатар Қазақстанның Оңтүстік аймақтарында кездеседі
Әсіресе Оңтүстік Қазақстан, Қызылорда және Жамбыл облыстарында тейлериоз жылдары кең етек алып, шаруашылықтарда энзоотия түрінде байқалады
Себебі бұл аймақтарда ауру қоздырғышын тасымалдайтын Hyaloma туысына жататын кене түрлері көп тараған
Жас мал тейлериозбен асқынып ауырады
Сондай-ақ сырттан әкелінген сүтті сиырлар да өте қатал ауырып, тейлериоздан өлім-жітімге көп шалдығады
Тейлериоз жіті және жітілеу түрінде байқалады
Аурудың жіті түрі басқа жерден әкелінген жануарларда болады
Алғашқы күндері ауру малдың бір жақ шабындағы,  желіні  мен  мойнындағы, жауырын алдындағы бездері қабынып, «безі шошып», ісіп кетеді
Оларды сипап көргенде өте қатты екендігі және мал   ауырсынатыны байқалады
Сонан соң дене ыстығы 40-41,1 ал кейде 41,8° дейін көтеріледі, малдың жемге тәбеті тартпайды, сүті азаяды, жүні үрпиіп, қатты күйзеледі
Тамыр соғуы минутына 80-130-ға дейін жиілейді, тыныс алуы минутына 50-60 дейін шапшаңдап, мал демігеді
Ол аяқтарын  талтитып, басын төмен салбыратып тұрады
Асқазан жолдарының қызметі бұзылады
Малдың қиы сұйық, оған шырыш, ал кейде қан қосылады
Кейін ішек перистальтикасы мүлде әлсіреп, тұрақты атония дамиды
Қандағы эритроцит саны мен гемоглобин мөлшері 2-3 есе кемиді
Несеп шығару қиындайды.Ауру мал жемнен бас тартады, суды сүйсінбей ішеді, күйіс қайыру және сүт шығару мүлде тоқтайды, 6-8 күннен соң дене қызуы шұғыл төмендеп, мал тез арада шығынға ұшырайды
Аурудың жітілеу түрінде де сөл бездері шошып, дене қызуы 40-410-қа дейін көтеріліп, осы деңгейде 2-3 күн тұрады, сонан соң қалпына келеді
Бұдан 2-3 күн өткен соң, дене ыстығы қайта көтеріліп, өзгермелі қызба аурудың аяғына дейін байқалады
Көз бен мұрынның кілегей қабықтары алғашқыда қызарыңқы
Анемия қызба басталған соң 5 күннен кейін біліне  бастайды
Ауру малдың жалпы күйі нашарлайды, тәбеті азаяды не мүлде  болмайды
Аш бүйірі мен қабырғалары айқын білініп тұрады
Күйіс қайыру бірте-бірте тоқтап қалады
Ішек қозғалуы алғашқыда жиілегенмен кейін   мүлде тоқтайды
Ауру мал арып, 2-3 аптадан соң көтеремге айналады, әлсірейді, жүргенде тәлтіректейді
Ол мойнын бір жағына бұрып,   ыңыранып жатып алады
Жүрек қызметінің бірте-бірте әлсіреуінен 3-4 аптадан соң мал шығынға ұшырайды
Тейлериоздың жітілеу түрінде лейкоциттердің саны 9 мыңға дейін көбейеді
Қан құрамында нормобластар, базофильді түйіршіктері бар эритроциттер және денешіктер, анизоцитоз, пойкилоцитоз және полихроматофилия құбылыстары байқалады.Диагноз қою тәсілдері
Тейлериоздың эпизоотологиялық деректерін есепке ала отырып, микроскопиялық зерттеу жүргізу шарт
Ол үшін аурудың алғашқы сатысында шошынған бездерінен шприцпен шырынды сұйық сорып алып, таза шыныға жағады да, Романовский-Гимза әдісімен бояйды
Сонан соң микроскоппен қарап, лимфоциттер ішін жайлаған көп ядролы торшаларды табу қажет
Көп ядролы паразиттер, тейлериялардың шизогония әдісімен көбейіп, олардың ядросының көпке бөлшектенуінен пайда болады
Арудың екінші сатысында, яғни ауру басталғаннан 3-4 күннен кейін, тейлериозға шалдыққан малдың қаны зерттеледі
Құлақ тамырларынан алынған бір тамшы қан шыныға жағылып, Романовский-Гимза әдісімен боялады
Эритроцит ішіндегі тейлериялар нүкте, үтір, дөңгелек және таяқша тәрізденіп жатады
Олардың ядросы қызыл, ал цитоплазмасы көкшіл болып боялады.Өлекседегі өзгерістер
Тейлериоздан өлген мал өлексесі өте арық келеді
Кілегей қабықтары бозарыңқы және сарғыш тартқан, қанталаған
Сыртқы бездері ісініп, қабынған, қанталаған, көкірек қуысына қызғылт сұйық зат жиналған
Жүрек ұлғайған, оның ішкі және сыртқы жағы нүкте тәрізденіп қанталаған
Жүрек қабы сарғыш түсті экссудатқа толы
Бауыры үлғайған, оның түсі сары топырақ тәрізді
Талақ 1,5-2 есе ұлғайған, пышақпен тілгенде тіліктің беті қызыл-қоңыр түстес, ұлпасы жұмсақ, сірі қабығы асты қанталағандығы байқалады
Ұлтабардың іші қызарып, қанталайды, кейбір жерлері ойылып, уытты жараға айналады
Бұл өзгеріс тек тейлериозға ғана тән құбылыс
Ащы ішектің ішкі қабаты да қабынады, әр жері нүкте тәрізденіп қанталайды
Тоқ ішектегі өзгерістер де осындай, бірақ ащы ішектегіден көмескілеу
Ауру қоздырғышына қарсы бағытталған және ауру белгілеріне қарай симптоматикалық ем қолданылады
Малды тыныш қораға немесе көлеңкеге байлап, балғын көк шөп, бақша дақылдарының сабағынан кесілген тамыр-түйінді өсімдіктерді, күніне 3 реттен 2-3 л сүт немесе тартылған сүт және айран беріледі
Тейлерияларға қарсы 3,5 мг/кг мөлшерінде 7% азидин бұлшық ет аралығына егіледі, 4-6 сағат өткеннен кейін күре тамыр арқылы 0,5 мл/кг мөлшерінде 10% хлорлы натрий және әр мал басына 1-2 г 1-2% аскорбин қышқылы жіберіледі
Екінші күні күре тамыр арқылы 0,015 г/кг 5% террамицин немесе бұлшық етке 2000-5000 өлшем/кг окситетрациклин егіледі
Кешке малдың тірілей салмағының әрбір 100 кг 100 мл-ден кальций глюконаты бұлшық етке жіберіледі
Үшінші күні кофеин және 0,01-0,005 г/кг мөлшерінде 10% сульфадемезин бұлшық етке егіледі
Емнің тағы бір түрі: күніне 1 реттен 3 күн ұдайы 1 мг/кг мөлшерінде хиноцид, ал төртінші және бесінші күндері 12,5 мг/кг бигумаль 1% ерітінді түрінде ауыз арқылы ішкізіледі
Ауру қайталаған жағдайда, малдың ыстығы қайтқанша және одан кейін 2 күн ұдайы осы екі дәріні қоса қолдануға болады
Симптоматикалық ем: ауыз арқылы ішке 3,0-5,0 г кофеин, 10,0 г фталазол, 50 мг хлорлы кобальт, 500 мг тотияйын күніне 1 рет және күніне 1 реттен 2-3 күн ұдайы 300-500 мг-нан В12 витамині бұлшық етке егіледі
Бүл аурудың дауасы малды қысқы мерзімде дұрыс азықтандыру
Ірі қараны жаз айларында көп жылдық себінді шөп өсірілген жайылымдарда жайған дұрыс, себебі мұндай жайылымда, әдетте, иксодид кенелері болмайды.Егер мұндай жайылымдар болмаған жағдайда, малды жайылым кенелерінен арылту үшін немесе оларды дарытпау мақсатымен 1% хлорофос ерітіндісі немесе 0,1% күйдіргіш натрий (сілті) қосылған 0,5% хлорофос ерітіндісі қолданылады
Сондай-ақ, 3% СК-9 (хлорлы скипидар) эмульсиясын, 3% полихлорпинен немесе севин, дикрезил, бутокс сияқты басқа акарацидтер ерітінділерін қолдануға болады
Осы көрсетілген ерітінділер мен эмульсиялар кене көп таралған маусымда әрбір 7-10 күн сайын қолданылады
Бүл дәрілер ірі қараның жасына байланысты әрбір малға 1-3 л мөлшерінде ДУК, ЛСД-2 машиналарымен немесе гидропультпен бүркіліп отырады
Кейбір Hyaloma scupense сияқты жайылым кенелері мал қораларында кездессе, ондай қораларды 1,5% хлорофос ерітіндісімен дәрілеу керек
Бұдан кейін қора ішін 4-6 сағат желдетіп, оттықтар ішін ыстық сумен тазалап жуу шарт
Кенеге қарсы ивомек, протеид, неоцидол дәрілерін де пайдалануға болады.Соңғы жылдары тейлериозға қарсы БЭВИ-ның (Ресей) тірі себінді вакцинасы қолданылып жүр
Тейлериоз болып тұратын шаруашылықтарда 6 айдан 18 айға дейінгі жас малды, әсіресе басқа жақтан әкелінген асыл тұқымды малды, ақпан-қаңтар айларында нұсқау ережелеріне сәйкес вакцинациялау қажет
Паразитиформды кенелерParasitiformes тегіне жататын кенелердің дене тұрқы ірі келеді
Бұл кенелер жануарлар (кейде құстар) денесінде (эктопаразиттер) паразиттік жолмен тіршілік етеді
Сондай-ақ олар түрлі аурулардың қоздырғыштарын тасымалдайды
Бұл текке жататын кенелердің ішінде мына тұқымдастарының мал дәрігерлігінде маңызы бар.1) Ixodidae – жайылым кенелері 2) Argasidae – аргазид кенелері3) Gamasoidae – гамазоид кенелері1.3 Иксодид немесе жайылым кенелеріИксодид кенелерінің мал патологиясындағы маңызы жөнінде ең алғаш Кильборн және Смит (1983) пікір айтып, ірі қара малдың пироплазмозын кенелер тасымалдайтынын анықтады
Мұның өзі буынаяқтылардың мал мен адамның инфекциялық және 1 протозоидтық аурулар қоздырғыштарын тасымалдаудағы маңызы жөнінде зерттеулерге әсерін тигізеді.Протозоидтық, вирустық, бактериалдық және саңырауқұлақтар тудыратын аурулар қоздырғышын тасымалдауда және оларды сақтап отыруда иксодид кенелерінің маңызын анықтауда ВЛ
Кенелердің бұл тұқымдасының денесі ірі және біртұтас, пішіні сопақ-ұзынша келген
Денесінің алдыңғы жағында тұмсығы-гнатосома орналасқан
Тұмсықтың құрамына: оның түбі, екі қармалауыш, екі хелицер (жоғаргы жақ) және бір гипостом (төменгі жақ) енеді
Иксодидтердің қармалауыштары сезім қызметін атқарады, олардың көптеген сезімтал талшықтары бар
Қармалауыштарының көмегімен кене жануарлар терісіне жабысатын жерін тауып алады
Қармалауыштар арасына өткір тістерімен қаруланған хелицерлер орналасқан, олардың көмегімен кене теріні тесе     алады
Хелицерлердің астыңғы жағына гипостом орналасқан, оның үсті тікен тәрізденіп иректелген, солары арқылы кенелер теріге мықтап жабысады
Тұмсықтың тұрқы мен пішіні әртүрлі.Денесі – идиосома, кененің даму сатысына және қанга тою дәрежесіне байланысты пішіні мен тұрқы өзгеріп тұрады
Аш кененің денесі жалпақтау, ал тойынғанда сопайып дөңгеленеді
Арқа жағында тығыздалған хитин қалқаншасы (скутум) бар
Ол ұрғашы кенелердің тек қана арқасының алдыңғы жағын, ал еркектерінің жотасын түгел жауып тұрады
Кейбір кенелердің алдыңғы жағында қалқаншаның шет жағына орналасқан көздері  болады
Денесінің іш жағында, төртінші аяқтарынан төменірек торлы табақшалар – перитремалар, ал олардың ортасына тыныс тесіктері – стигмалар орналасқан
Сондай-ақ, кененің іш жағында жыныс және артқы тесіктері орналасқан
Иксодид кенелерінің еркектерін, ұрғашыларынан  айыру оп-оңай (диморфизм)
Аш ұрғашы кененің дене тұрқы еркегінікіндей немесе аздап үлкенірек
Қан сорғаннан кейін ұрғашыларының денесі бірнеше есе үлкейеді.Иксодид кенелерінің (географиялық) жер жүзіне таралуы кейбір биотикалық және абиотикалық жағдайларға байланысты
Әсіресе қанын сорып қоректенетін жануарлар болуының маңызы өте зор
Әр түрлі кенелердің өмір сүруіне қолайлы жылылық, ылғалдылық, өсімдіктер құрамы үлкен әсер етеді
Кенелердің жануарларға жабылуы қолайлы жылылықтың, сондай-ақ күннің ұзақтығына да байланысты
Кенелердің жұмыртқалау мерзімі, әр сатыға алмасу ұзақтығы күн жарығының алмасуына да байланысты
Жазғы қолайлы климат жағдайларының Оңтүстік аудандарында ұзақ, ал солтүстік аудандарда қысқа болуы иксодид кенелерінің өсіп-дамуының мерзіміне әсерін тигізеді
Мысалы, Ixodes ricinus кенесінің оңтүстікте таралған популяциясының өсіп-дамуы бір ғана жаздық маусымда, ал солтүстік ареалында ол үш, ал кейде төрт жылға созылады
Буынаяқтылардың мекендейтін жерін биотоп деп атайды
Биотоптардағы кенелердің саны үнемі өзгеріп отырады
Адамның табиғатқа қол сұғуы өсімдіктер және жануарлар дүниесін әртүрлі өзгерістерге душар етеді
Мұндай өзгерістерге сол биотопта тіршілік ететін кенелер өте сезімтал келеді
Мал жайылымдарын жақсарту мақсатымен себінді шөптердің аумағы үлғайған сайын кенелер саны да азаяды
Кенелерді өз биотоптарында және ауыл шаруашылық жануарлар үстінде жою, иксодид кенелері тасымалдайтын адам, мал ауруларынан сақтандырады
Иксодид кенелері өзінің жеке дамуында (онтогенезінде) бірнеше сатыдан өтеді
Оларға жұмыртқа, балапан кене-нимфа және имаго жатады
Еркек жынысты кенелермен ұрықтандырған ұрғашылары жануарлардың қанына тойынған соң жерге (жайылымдарда) түсіп, күн сәулесі түспейтін жырыққа, тастар астына, қалың ескі шөп ішіне және т.б
Әр түрлі кенелердің ұрғашылары 3 мыңнан 15 мыңға жуық жұмыртқа салады
Кененің ұрғашылары жұмыртқалаған соң тіршілігін тоқтатады
Үш аптадан кейін жұмыртқалардан алты аяқты балапан кенелері шығып, олар 3-4 күндей омыртқалылардың қанымен қоректенеді
Кейбір кенелердің балапан кенелері жануарлар денесінен түспей, дамуының келесі сатысы нимфаға айналады
Кененің басқа түрлерінде бұл құбылыс жерде өтеді
Нимфа сатысы да 4-6 тәуліктей қан сорғаннан кейін жануарлар денесінен түсіп немесе сол жануардың үстінде-ақ ең соңғы сатысы – имагоға айналады
Әр нимфадан кененің ұрғашысы не еркегі шығады
Кенелердің толық өсіп-даму циклі (айналымы) олардың таралу ареалына байланысты бірнеше айдан 3-4 жылға дейін созылады.Жайылым кенелерінің мал түріне шабуылдауына байланысты оларды бір иелі, екі иелі және үш иелі деп жіктейді
Бір иелі кенелер өсіп-дамуының барлық сатыларында бір ғана жануардың қанын сорады
Екі иелі кенелер балапан және нимфа сатыларында бір жануарды талап, ал имаго сатысында басқа жануарды талайды
Ал, үш иелі кенелердің балапан, нимфа және имаго сатылары үш түрлі жануарларды талап өсіп-дамиды
Кенелердің жануарлар организмімен қарым-қатынасы күрделі және әлі толық зерттелмеген
Олардың сан-қилы омыртқалылардың қанын соратындығы мәлім
Табындағы және отардағы малдардың кенеге талануы әртүрлі дәрежеде болады
Ол жануарлар тобының жасына және т.б
жеке организм ерекшеліктеріне байланысты
Жабысқан кенелердің саны организмнің тойтарыс күшіне, кенеге қарсы пайда болған иммунитетке байланысты.Кене тұмсығы терінің эпидермалық қабатына ғана енеді
Тұрқы әртүрлі болғанымен балапан кене, нимфа және имаго сатыларының тұмсықтары теріге біркелкі тереңдікке енеді
Кенелер гипостомның тікендері және айрықша секрет «цемент» арқылы мал терісіне нығайып бекиді
Кене қанға тойып түскеннен кейін «цемент» жарақатта қалып қояды, соның әсерінен терінің эпидермалық қабатында реактивтік өзгерістер пайда болады
«Цементпен» және кенелердің сілекейімен мал организміне антикоагулянттардан және т.б
улы заттардан құралған күрделі заттар енеді
Сондықтан жарақат орны ісінеді және оған эозинфильдері басым торшалар жиналады
Кенеге таланған жануарлардың қан құрамы өзгереді, организмде аллергиялық құбылыс пайда болады, сондай-ақ алынатын өнімдер саны төмендейді
Біздің елімізде таралған Ixodidae тұқымдасына жататын жайылым кенелері алты туысқа бөлінеді
Олар мыналар: Hyalomma (шыны көз), Ixodes (жабысқақ), Dermacentor (тері жырғыш), Haemaphisalis (қан сүйгіш), Rhipicephalus (желпуіш бас) және Boophilus (бұқа сүйгіш)
Ixodidae түқымдасы кенелерінің қысқаша туыстық морфологиялық белгілері.Тұмсығы ұзынКөздері бар          HyalommaКөздері жоқ         IxodesТұмсығы қысқаТұмсық түбі төртбұрыштыҚалқаншасы мәрмәр түсті    DermacentorҚалқаншасы мәрмәр түссіз   HaemaphisalisТұмсық түбі алтыбұрышты......................