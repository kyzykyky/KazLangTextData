Англияның дипломатиялық қызметінің даму тенденциясы1.1
Англиядағы дипломатиялық қызметтің пайда болуы және дамуы1.2
Джордж Каннинг – саяси қайраткер, сыртқы істер министрі1.3
Форин офис құрылымы және қызметі2
Англияның дипломатиялық қызметінің және сыртқы саясатының  жүйесі2.1
Қазіргі уақыттағы Англияның дипломатиялық қызметінің ерекшеліктері2.2
Дипломатиялық кадрларды дайындау, іріктеу және оларға қойылатын талаптарҚорытынды Пайдаланылған әдебиеттер 1
 Англияның дипломатиялық қызметінің даму тенденциясы1.1
Англиядағы дипломатиялық қызметтің пайда болуы және дамуы   Британ корольдігі ең бірінші болып, дипломатия тарихында жаңа бетті аша отырып дипломатиялық өкілдерді шетелге жіберген
Нидерланд және Даниядан кейін Ұлыбритания үшінші кезекте шетел дипломаттарының иммунитеттерін мойындап, дипломатиялық құқықтың қалыптасуына өзіндік үлек қосты
   Ерте кезден, XVI-XVII ғасырларда, Ұлыбританияда сыртқы байланыстармен айналысатын жеке кәсіби мемлекеттік қызмет сферасы қалыптаса бастайды
  Англияның дипломатиялық қызметінің тарихы терең тарих қойнауымен астасып жатыр
Дипломатиялық қызмет мекемелерінің, олардың бастапқы құрылғанынан бері, әсіресе, корольдік билікке байланысты болды
1377 жылы монарх өзге де істермен қатар сыртқы істермен айналысу үшін хатшы қызметін тағайындайды
Ал 1540 жылы VIII Генрих Тюдор ерекше дипломатиялық істерді атқаратын 2 хатшы тағайындайды [1,с.21]
   Ғасыр өткеннен кейін хатшылардың қызметі, қандай мемлекетпен қарым-қатынасқа түсу қажеттігіне байланысты кеңейе түседі
1660 жылдан бастап хатшыларға ресми атақ берілетін болады
Оның біреуіне мемлекеттік хатшы болып, Солтүстік департамент (герман мемлекеттерімен қатынас, Нидерланд, Солтүстік Еуропаның бірқатар елдері және Ресей қоса есептегенде) істері бойынша қызмет атқаратын болса, келесі хатшы – мемлекеттік хатшы болып Оңтүстік департамент (батыс Еуропаның католиктік елдері, Швейцария, Осман империясы және өзге де елдер) істері бойынша қызметке тағайындалды
Әлбетте, хатшылардың  орынбасарлары мен кішігірім шенеуніктер аппараты құрылады
Бұл жылдардағы кадрлардың кәсіби біліктілігі туралы сөз қозғауға тура келмейді, өйткені дипломатиялық қызметке іскер қабілеттеріне қарап емес, корольдің айтуымен тағайындалатын
  Осындай жағдай III Вильгельм (1689-1702жж.) билік еткен тұсқа дейін жалғасты [1,с.21-22]
Әсіресе,  III Вильгельм кезінде жұмыс атқару формасы бар және кәсіби  дипломатиялық аппараттың негізі қаланды
Дипломатиялық қызметке тағайындау кезеңінде Лондонда және шетелде де король претенденттердің (осы себепке байланысты қызметке көбіне дипломатиялық қызметте тәжірибесі бар Голландықтар қабылданған) халықаралық тәжірибе, білім, іскерлік қабілеттерін ескерді
Лондондағы мемлекеттік департаменттер мен шетел өкілдіктерімен хат алмасу жолға қойылып, ең бірінші оны түсіну және қарастыру басталады
Дипломатиялық мәселелерді шешуге лордтар палатасы да қосылып 1688 жылғы «ұлы революциядан» кейін  бюджеттік сұрақтарды шешуге құқық алған олар, сыртқы істер акцияларында қарайтын болды [1,с.22]
III Вильгельмнің белсенді сыртқы саясаты мен дипломатиясы аз уақыт көлемінде Ұлыбританияның жетекші ұлы державалардың қатарына қосылуына ықпал етіп, дипломатиялық аппараттың модернизациялауына серпін берді
  Ағылшын дипломатиялық және консулдық қызметінің дамуы 1303 жылғы Көпестік хартиядан (Carta mercatoria), I Эдуардтың билік еткен соңғы жылдарында бастау алады [2,с.137]
Осы хартия бойынша Лондонда орналасқан резиденцияда, отандық және шетелдік көпестер арасындағы даулы мәселелер шешетін сауда істері бойынша сот төрешісі (Justiciarius mercatoribus) тағайындалатын болған
IV Генрих 1404 жылғы Вестминстерлік хартия бойынша ганзей қалаларында орналасқан ағылшын көпестеріне, өз араларында корольдің атымен үкім шығаратын сауда ісі жөніндегі басшыларды (Gubernatores mercatorum) сайлауға  құқық берді
1406 жылы бұл артықшылық Нидерландыдағы және 1408 жылы Скандинавиядағы елдерге де таралды
1485 жылы III Ричард өзге елдердің тәжірибесіне сүйене отырып Пизада консулды тағайындайды
Оның есімі, Лоренцо Строцци болды [2,с.138]
 Шотландияда V Яков тұсында 1503 жылғы парламент актісінде сақтаушы (Conservation),  оны консул деп те атаған, теңіз артындағы шотландық көпестер арасында соттау құқықын берді
1535 жылғы бір құжатқа сүйенсек, оның резиденциясы Фландияда орналасқан екен.Сауда экспедициялары кезінде, 1511 жылы Лондонда, Бристольда, Саутгемптонда Левант елдеріне, Хиос аралдарында Эгей теңізіндегі консулдық қызмет тағайындалған болса, 1513 жылы  VIII Генрих тұсында жергілікті көпесті өмірлік консул қызметіне тағайындаған болатын
   Тұрақты дипломатиялық миссиялар дәл Франциядағыдай  Англияда Тюдорлар билік еткен уақытта пайда болды
Осы тұста айта кету қажет, 1496 жылы Венеция Лондонда тұрып жатқан 2 көпесін, «елшілердің көмекшісі» және оларға қалыптасқан кезеңдегі істерді жүргізуді тапсырған
Өйткені «Британ аралдарына дейінгі жол өте қауіпті әрі тым  алыс» [2,с.138-139]
  Англияның ең бірінші әрі тұрақты хабаршысы Джон Стайл болды, оны Генрих VII 1505 жылы Католик Фердинанд сарайына Арагонға жіберді
Нидерланд монархына жіберілген бұрынғы флорентиялық Томас Спинелли секілді, Стайл қалың бұқара ортасынан болатын
Күмәнданғыш әрі сақтанғыш VII Генрих тұрақты хабаршылар ретінде, ақпаратты тез табатын, сонымен қатар керек жағдайда орнынан алып тастауға болатындай адамдарды тағайындаған еді [2,с.139]
  VIII Генрих (1509-1547жж.) тұсында жаңа тұрақты миссиялар тағайындалды
1510 жылы король Католик Фердинад сарайында өзінің елшісі ретінде Роберт Уингфилды тағайындады
Сэр Роберт 1571 жылға дейін  Фердинандпен мұраға қалдырылған испан тағының мұрагері V Карл тұсында қызметін атқарған болатын
Оның ағайындылары, сэр Ричард және сэр Хемфри Уингфилд та корольдің дипломатиялық қызметінде болған
1517 жылы Томас Спинелли өзінің өмірінің соңы 1522 жылға дейін, Испанияның тұрақты елшісі болған
1520 жылы екі мемлекет арасындағы тұрақты елшілерді алмасу бастамасы туралы  VIII Генрих пен V Карл келісімге келеді
1518 жылы VIII Генрих доктор Николас Уэсті және сэр Томас Болейнді Париждегі тұрақты елші қызметіне тағайындаған болатын [2,с.139]
 Шетел хабарламасын жүргізу үшін ағылшын корольдері орта ғасырдан бері келе жатқан «клеркті» (Clerk) әрі діни ғалым болған тұлғаның қызметіне сүйенген
III Генрих тұсында 1253 жылы клерк алғаш рет хатшы деп аталып, ал II Ричард (1377-1399) кезінде «король хатшысы» деген титул енгізілген енді [2,с.139-140]
  Алайда, 1539 жылы ғана VIII Генрих билік еткен кезеңде, король хатшысының міндеттері 2 тұлға арасында бөлініп, олардың қызметтері Франциядағыдай шетел істерімен ғана шектелді
Ұлыбританияда Франция мемлекетіндей II Генрих тұсында, екі хатшы міндеттері географиялық принцип бойынша бөлінді деп ойлауымызға болады
Бірақ, негізгі бөліну Оңтүстік және Солтүстік департамент болып ғасыр өткеннен кейін ғана жүзеге асты
Сыртқы істер мәселелері бойынша екі мемлекеттік хатшылық департаментінің бөліну I Яков билік еткен тұста қолға алынды
Осындай бөлінуге түрткі болған, сол кезеңде «отыз жылдық» соғыстың басталуы еді
Әрбір қызметтегі шенеунік нейтрал елдің өкілі ретінде жауласып жатқан мемлекеттердің өкілдері, тарихи оқиғалар, мәселелер арқылы көптеген тәжірибе жинады
   Ағылшын Сыртқы Істер Министрлігі туралы еңбегінде елші сэр Джон Тиллей, басында атап өткен жағдай болған шығар, бірақ кейінірек екі мемлекеттік хатшының біреуі – ішкі дипломатиялық қызметпен, ал екіншісі – қауым алдына шыққан деп өз ойын айтады [2,с.141]
Бірақ уақыт өткеннен кейін әрбір мемлекеттік хатшыға орынбасар тағайындалады
Алғашында, бұл аталған қызмет қазіргі уақыттағы тұрақты немесе министрдің орынбасары қызметіне ұқсамаған
Ол қызмет көбіне қазіргі министрдің жеке хатшысы қызметімен пара-пар болды
Атап өтетін жағдай, осындай қызметке иеленген алғашқы тұлға Ұлыбританиядағы ағылшындық емес, неміс ұлтының өкілі болатын
   1640  жылы екі мемлекеттік хатшылардың міндеттер шеңбері бөліне бастайды
Солтүстік департамент – Франциямен, Голландиямен, Германиямен және балтық елдерімен хат алмасуды жүргізсе, ал Оңтүстік департамент – Испания, Фландрия және Италиямен хат алмасуды реттеді
Иеліктері Балкан түбегінен Венгер жазығына дейінгі кең ауқымды алып жатқан Оттаман империясымен қарым-қатынасты жүргізу істерімен, Левантиялық сауда қоғамы айналысты
  Отар елдермен хат алмасудың көптігі 1768 жылы, тек қан отарлардың істерімен айналысатын  үшінші мемлекеттік хатшылықты құруды қажет етті
Алайда, он төрт жыл бойы екі мемлекеттік департамент елдің ішкі және сыртқы істерімен айналысуды жалғастырды [2,с.150]
1782 жылы ғана маркиз Рокингемнің  үкіметі уақытша билікке келгенде міндеттердің бөлінуі орын алды
Ішкі істер министрлігі (Home Office) деген атқа ие болған, Оңтүстік департаментке ішкі істермен айналысу тапсырылса, ал Сыртқы істер министрлігі деп аталған (Foreign Office) Солтүстік департаментті Чарльз Джеймс Фокс басқарды
  Осындай түрде қызметтердің бөлінуіне француз одақтастарымен келісе отырып Лондондағы үкіметпен бейбіт келісімді дайындауға келген америкалық өкілдер: Бенджамин Франклин, Джон Адамс және Джон Джей ықпал еткен
Сол кезеңде  Лондонда бөлініп кеткен он үш отар елдермен қалай іс жүргізу туралы  сұрақ туындаған: алдыңғы уақыттағыдай отарлардың мекемесімен немесе шетел державасымен – Сыртқы істер министрлігі айналысатын болды
   1961 жылғы дипломатиялық қызмет туралы Вена конвенциясында «мемлекеттер және тұрақты дипломатиялық өкілдіктер арасындағы байланыс өзара келісім арқылы жүзеге асады» деп көрсетілген [3,с.2]
   1815 жылғы Вена конгрессіне дейін Англияда мойындалған дипломатиялық қызмет болмаған
Лорд Стретфорд-де-Редклиф өз сөзінде: «Мен дипломатиялық қызметке қабылданғанда, ол әлі қалыптаспаған болатын», - деп атап көрсеткен [4,с.116.]
XVIII ғасырда тек қана 2 мемлекеттік департамен болған: солтүстік және оңтүстік
Бірақ, бұл екі департамент сыртқы және ішкі істермен жүйелі түрде жұмыс істемеді
Питт премьер-министр қызметіне тағайындалғанда, оның канцеляриясында 2 көмекші хатшысы және тоғыз шенеуніктері болып, барлығы сан түрлі міндеттер атқарған
1782 жылда солтүстік департамент шетел департаменті, ал 1790 жылы бұл департамент Даунинг-стритқа ауысқаннан кейін, Ұлыбританияның сырт қы істер министрлігінің негізі қаланған болатын [4,с.117]
 Жылына 1500 фунт стерлинг жалақысы бекітілген, министрдің тұрақты көмекшісі қызметі тағайындалады
Оған бас клерк, 2 үлкен клерк, 9 кіші клерк латын тілінен хатшы және хаттарды оқушы көмектесетін
1822 жылы бұл аппарат кеңейіп, шетел миссияларына жіберілетін шенеуніктердің штатын құруда алғашқы қадамдар жасалды
    Бұл кезеңге дейін елші оған жеке ұсынған жас мамандардан қызметкерлерді тағайындайтын болған
Мемлекет жас мамандарға жалақы төлемейтін, бірақ кей жағдайларда елшінің жалақысынан сыйақы тағайындайтын
Олар елшілікте өмір сүріп, сол кезеңдегі аталған «елшінің жанұясы»-на  кірген  [4,с.118]
 Осындай іріктеу жүйесі XIX ғасырдың соңына дейін сақталған еді
Виктория королеваның билік еткен тұсында, 16 жыл бойы елшілікте еш жалақысыз еңбек еткен қызметкерді кездестіруге болатын
1918 жылдың өзінде дипломатиялық қызметке түсуші жас маман, кем дегенде 2 жылда өзіндік табысы 400 фунт стерлингке жететіндей болуы шарт болды
1914 жылғы Макдонелл комитетінің ең маңызды ұсынысы - осы шарттарды жеңілдетуге бағытталды және 1920 жылы жанама салық мөлшері өсіп, кіші  дипломатиялық қызметтегілер өзіндік табысы болмаса да, өмір сүруіне жағдай жасалды [4,с.118-119]
 Бұл – дипломатиялық қызметтің демократизациялануы еді
   Алғашында Ұлыбританияның дипломатиялық қызметінде атташені қызметіне тағайындау және таңдау сыртқы істер министрінің қолында болды
Жалғыз ғана шарт – екіайылық тексеру мерзімінен өту және жылына жалақысы 400 фунт стрелингтен тұру болды
1856 жылдан бастап Кларендон алғашқы емтихан ретінде француз тілін және жазуын жетік меңгеруді талап етті
Лорд Грэнвил тұсында тапсыру емтиханы (қабылдау) конкурс ретінде жүргізілетін болды [4,с.119]
 1871 жылы іріктеу комитеті, дипломатиялық қызметте – егерде Оксфорд немесе Кембридждің дипломы бар маман тапсырушы болса, жазба мәдениеттілігі ғана тексерілетін болды
Ал 1905 жылы лорд Ленсдаун қызметке тапсыру жүйесін өзгертті
Ол үміткерлер министрлікке немесе шетел мекемелеріне тапсыратын емтихандардан өтуі тиіс, ал ең бастысы француз және неміс тілінің жетік меңгергені болды
Кезекті реформа лорд Греймен жүргізіліп, ол әртүрлі мекемелердің өкілдерінен тұратын комиссия құрып, үміткерлерді тағайындау істерімен айналысатын жеке хатшының жұмысын осы комиссияға жүктеді
1918 жылға дейін сыртқы істер министрлігі және дипломатиялық қызмет әртүрлі ұйымдар деп есептелді, сөйтіп үміткер екеуінің арасынан таңдай жасауы керек болды
1918 жылдың шілдесінде лорд Сесиль қауымдар палатасына болашақта 2 бөлім бір ұйым болып бірігеді және ол шетел қызметі деп аталатын болады деп хабарлаған [4,с.119-120]
Сонымен қатар, лорд мүлік цензін алып тасталды деп жариялады
Питтің уақытынан бері британ дипломатиялық қызметіне осындай өзгерістер енгізілген болатын
Англияның дипломатиялық қызметінің қалыптасу және даму тарихы нәтижесінде өзіндік ерекшеліктері қалыптасты
Британ дипломатиялық қызметінің ерекшеліктері: -	дипломатиялық қызмет айрықша мемлекеттік қызмет болып, өзіндік іріктеу ережесі бар, қызмет баспалдағы және жеке кадрлық сипаттамаларға ие қызмет;-	қызметке қабылдану үшін үміткерлер ерекше квалификациялық емтиханнан және міндетті ашық конкурстан өтуі қажет; -	барша үміткерлерге тең мүмкіндіктер жарияланғанына қарамастан, Ұлыбританияның дипломатиялық қызметі өзіне тән тарихи және элитарлық сипатқа ие;-	дипломатиялық қызметкерлердің жұмысы кәсіби негізбен ұйымдасқан, яғни жалдаушымен (мемлекетпен) ұзақ мерзімді контрактіге келіседі және кәсіби даярланған кадрлардың бәсекелік жағдайда қызметімен жоғарылауы қамтамасыз етіледі [5,б.84-85].1.2
Джордж Каннинг – саяси қайраткер   Джордж Каннинг (1770 ж
11 сәуір – 1827 жыл 8 тамыз) – ағылшындық саяси қайраткер, тори партиясының либерал өкілі
Еуропадағы Наполеон соғысы жылдарында Англиядағы 1807 жылдың наурызынан қазанға дейін 1809 жылдың Сыртқы істер министрі қызметін атқарған
Өз өмір жолын Англияның премьер-министрі қызметінде аяқтады
 Джордж Каннинг – 1770 жылдың 11 сәуірінде қарапайым заңгер отбасында дүниеге келген
Оның атасы – ауқатты ирландық жер иесі
Жастайынан әкесінен айырылып, жетім қалады
Каннингті өз қамқорлығына жиен ағасы алып, оны жасөспірім кезінде Итонға, кейіннен Окфорд университетінің  Крайс-Черч-колледжінде білімін шыңдауға көмектескен [6]
  1791 жылы «Линкольнз Инн» заң мектебіне түсіп, бірақ кейін саяси қызметтті таңдаған
Кіші Уильям Питтке таныстырылып, оның қамқорлығымен 1793 жылы парламентте орын алады
Питтің саясатын парламентте барынша қолдап, оның баспасөзде де шебер қорғаушысы бола білді
Сонымен қатар, «Anti-Jacobin» тори партиясының журналының қызметіне де атсалысқан
  Өзін тезарада керемет сөз шебері ретінде көрсетіп, 1796 жылы Питтің кабинеті тұсында Сыртқы істер министрінің көмекшісі қызметіне тағайындалады
Қызмет баспалдығы бойынша көтерілуі басталып, Каннинг – 1799 жылы Үндістандағы департаменттің арнайы өкілі және 1800 жылы біріккен әскери қазынашылыққа тағайындалады
      1801 жылы Каннинг пен Питт қызметтен кетіп, бірақ 1804 жылы үкіметке қайта келеді
1806 жылғы Питтің өлімінен кейін Каннинг және оның жақтастары қызметтен кететтіндерін жариялап, 1807 жылдың наурызына дейінгі кезеңде оппозицияда болады
1807 жылдан бастап Каннинг – Португалиядағы елші, екі жылдан кейін бақылау палатасының төрағасы ретінде үкіметке қайта келеді [2,с.152]
Каролина королевасы ісіне байланысты келіспеушіліктер туындап, IV Георг тұсында қайтадан қызметтен кетуге мәжбүр болады
Каннинг ендігі кезекте Үндістандағы Бенгалияға генерал-губернатор қызметімен жүзуге дайындалып жатқанда, 1822 жылдың тамызында сыртқы істер министрі және қауымдар палатасының спикері Каслри қайтыс болады
1822 жылдың қыркүйегінде босаған қызметке Каннинг тағайындалады [2,с.153]
    Каннинг континентальді державалардың саясатына қиыс қарап, 1823 жылы Англияны «Қасиетті Одақтан» шығарады
Каннинг басқа елдердің ішкі істеріне араласпау принципін ұстанды
Ол 1823 жылы VII Фердинандтың билігін қалпына келтіру үшін Испанияның конституциялық партиясына көмектесуге әзір екендігін білдіреді
Алайда консерваторлардың өздері де Каннингті Францияның Испания әскери флотын қолдануға қарсылығын мақұлдап, Оңтүстік Америкадағы азаттық қозғалыстарды басу үшін Испанияға көмектесуге шақырды
Оңтүстік Америкадағы жаңа мемлекеттерге қатысты сәтті саясат Каннингтің 1826 жылы «мен Ескі дүниеде тепе-теңдікті қалпына келтіру үшін, Жаңа дүниеде өмірді жақтым» деген сөздерін айтуға негіз болады [6]
 Сыртқы істер министрі қызметін Каннинг 1827 жылдың сәуірі, кабинеттің басшысы болғанға дейін атқарды
1822 -1827 жылдар аралығында Каннинг ағылшындық мемлекеттік қайраткерлердің ішіндегі ең көрнектісі болды
Өз Отанына өзінің қатаң саясатымен ауқымды қызмет көрсетіп, нәтижесінде Ұлыбританияға халықаралық аренадағы ықпалды жағдайды қамтамасыз етті
Каннингтің сыртқы саясатының ең басты бағыты Еуропаны дүр сілкіндірген грек мәселесін шешуге бағытталды
1821 жылы Грецияда Турцияға қарсы көтеріліс басталғаны белгілі
Каннинг Ресейдің интервенциясын, гректерге көмектесе отырып алдын алғысы келді
Альтернативтік шешім ретінде ол Ұлыбритания, Ресей және Франция арасындағы үшжақты келісімді ұсынды
Осы саясаттың нәтижесі - 1827 жылдың 6 шілдедегі Лондон конвенциясы болды
Бұл келісім бойынша түрік сұлтаны Грекияға жыл сайынғы алым-салық шартымен автономия берді
Каннингтің тұсында Ұлыбритания Латын Америкасындағы бірқатар испан жерлерінің тәуелсіздігін мойындады
Өзінің сыртқы саясатындағы ең басты міндеті ретінде, Каннинг елдің мәдени күшінің қалыпты дамуын және бейбітшілікті  көздеу болды
Каннинг алғаш рет саясатты тұрақты қылып, Ұлыбританияның еуропалық істерге араласпауын және «Қасиетті Одақтан» шығуына атсалысты
Джордж Каннинг -  Ұлыбританияның сыртқы саясатын жүргізуде орасан зор еңбек атқарған тарих көрсетіп отыр.1.3
Форин офис құрылымы және қызметі    Британ дипломатиясының ұйымдастыру формасын жетілдіруде ең маңызды қадам – 1782 жылғы (Солтүстік департамент негізінде) бірегей орталықтандырылған дипломатиялық мекеменің, қазір де өзінің атауын сақтап қалған – Форин офистің құрылуы болды
1795 жылғы Форин офистің басшысының тұрақты орынбасары қызметінің тағайындалуы, оның административті басқарумен қатар, барлық дипломатиялық кадрларды соның ішінде, «саяси» қызметке және кадрлық.....