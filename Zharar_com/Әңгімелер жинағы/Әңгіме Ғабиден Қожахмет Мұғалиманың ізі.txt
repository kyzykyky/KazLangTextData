- Не болды, жаным?! Тағы да түсіңнен шошыдың ба?! Тағы да сол түсіңе қыздарың кірді ме?! Кішкене демалшы, жаным!- Ұйықтай алмаймын, Берден! Ұйықтай алмаймын! Осы бір он үш қызды уайымдап ұйықтай алмаймын енді! Жүрші, аулаға шығып келейік! Жүрегім бір түрлі болып тұр, Берден!***- Міне, көрдің бе, жаным? Көше деген тым-тырыс қой.- Сонда да көшені бір жағалап қайтайықшы, Берден!- Жаным-ау, осылай күн сайын ұйықтамай көше жағалаймыз да жүреміз бе?!- Ренжімеші енді, Берден!- Жаным-ау, ол қыздарды несіне уайымдай бересің?! Жанында мамалары бар емес пе?- Мамаларға сенуге болмайды, Берден! Қыз деген шығып кетейін десе, терезенің көзінен де шығып кете береді
Анау не, Берден?! Ағараңдап тұрған анау не, Берден?!- Мынау ма?! Жаным-ау, есек емес пе?! Міне, жарықты жағып көрсетейін бе? Ақ есек екен
Жанында қодығы да бар.- Құдайым-ай! Көзіме ақ фартук елестеп кеткенінші!- Жаным-ау, қыздар түнде ақ фартук киіп жүрмейді ғой?- Сен олардың не киіп жүретінін қайдан білейін деп едің, Берден?!- Жаным-ау, осылай түнімен жүре береміз бе енді? Саған ұйықтау керек қой! Азанда сабағың бар емес пе?- Алты сабағым бар, Берден.- Әне, көрдің бе?! Саған ұйықтау керек
Бұлай жалғаса беретін болса, денсаулығыңды құртасың ғой.- Денсаулықты ойлайтындай болып жүрмін бе, Берден? Көзімді жұмсам болды, он үш қызым біреумен кездесіп тұрғандай көрінеді.- Сонда да саған көз шырымын алу керек, жаным!- Жарайды, Берден! Ренжімеші енді! Мені сүйіп қосылдым деп едің ғой?- Сүйіп үйлендім дедім ғой, жаным! Сүйіп үйлендім!***Арада уақыт өтеді
Баяғы он үш қыз 10, 20, 30 жылдыққа келеді.- Өй, бар болғырлар! Келдіңдер ме? Он үшің де түгел келдіңдер ме? Баяғыда сендерді уайымдап өліп қала жаздайтын едім.- Бізді несіне уайымдай бердіңіз, апай? Жігітпен жүргізбейтін едіңіз ғой?- Жігітпен жүріп неғылайын деп едіңдер?! Бәленің бәрі сол жігітпен жүруден басталады
Бір ұлы педагог айтқан: "Махаббат деген сөзді естігенде басқа қыз-келіншектердің жүрегі толқыныстан дір ете қалатын болса, мұғалиманың жүрегі қорқыныштан дір ете қалады" деп.- Бітіріп кеткен ұлдармен сөйлесіп тұрғанымызды көрсеңіздер, жиналыстанжиналыс.- Бәленің бәрі сол бітіріп кеткен ұлдардан келеді ғой өзі.- Өзіміздің кластың ұлдарымен де сөйлестірмейтін едіңіздер?- Олармен не сөйлесейін деп едіңдер? Отырған жоқсыңдар ма бір кластың ішінде атысып-шабысып, бір-бірлеріңе қағаз лақтырысып ойнап.Маған сыйлық әкелдіңдер ме? Өздерің шет елге шығып, келіп жүр екенсіңдер.- Апай, соңғы қоңыраудағы әндерді айтайықшы!- Айтамыз! Неге айтпайды екенбіз?!- Апай, соңғы қоңырауда қуанып жүрдіңіз ғой? Бізден құтылғаныңызға қуанып жүрдіңіз бе?- Сендерден құтылғаныма қуанып нем бар? Жауапкершілік деген болады.- Бізге еш уақытта мұғалім болма деуші едіңіз ғой?- Соны сендер тыңдайтын ба едіңдер? Болыпты ғой мына қыз! Сен қыз мұғалім болыпсың ғой?- Апай, ізіңізді қуып жүрмін ғой.- Менің ізімді несін қуасың, қарағым?! Менің ізім осы ауылдың көшесінде қалды ғой
Сендер үшін түн ұйқымды төрт бөлген апаймын мен