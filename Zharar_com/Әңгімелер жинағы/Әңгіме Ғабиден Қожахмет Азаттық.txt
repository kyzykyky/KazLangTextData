Азаттық жайлы сен де ұқтың,Әлемге ол даңқын жаяды.Кешегі ол өткен ерліктіңБүгінгі нүкте, баяны.Өткеннен алған тағылымАзаттық деген - бүгінің.Сәбиге берер тәлімің,Сәбиге берер білімің.Көтерер ертең желкенінБүгінгі сәби, бала шақ.Азаттық деген - ертеңің,Азаттық деген - болашақ!Тағылымды сөзімен ұрпағына ұлағат бере білген, ұлылықтың ауылына да ақ ордасын қондыра алған халықтың өз азаттығын, өз Тәуелсіздігін, еркіндігі мен егемендігін аңсаған күндері тарихтың еншісінде қалды
Әлем аясында өзін дербес ел ретінде айқындап, мойындатып, тәуелсіз ел ретінде өмір сүріп келе жатқанына да - 25 жыл.Осы жылдардың ішінде бары мен жоғын түгендеген халықтың тамыры тереңге кеткен ұлы шежіресінің қайнарынан сусындаған тарихи санасы да қайта жаңғырықты
Оянған сананың көзімен қарады: азаттық дейтін қасиетті ұғымның тағдыры талай мәрте сынға түсіпті, қылыш жүзінде тұрыпты, нысанаға ілінген, көкірекке шер боп байланған, көз жасы боп төгілген
Бірақ бағзы бабалардан бастау алған азат рухтың туы біржола құламаған
Жалғасқан: ұжданды ұлдың ерлігімен, найза ұстаған білектің қуатымен, қастерлі халықтың киелі батасымен, өршіл өнерімен
Біріне-бірі іштей үндесіп жататын қасиетті күрестер - соның куәсі.Азаттық үшін болған үлкенді-кішілі ұлы күрестердің киесіз саналар бірі жоқ
Соның бәріне де Ұлы Дала куә.Бүтін бір ұлт үшін бағзыдан арман болған, ұлы күрестерде ұлдары шәйіт болған халықтың ұлы мұраты Азаттық болып келді
Азаттық Ананың көзінен қуаныш жасы болып төгілді, қара көз қыздың жанарында қайсарлықтың рухы болып ойнады, бөбектің көкірегіне болашақтың гүлі болып егілді.Жаңа ғасырдағы келешектің жолы салынды: киелі азаттықты тұғырлы ету мақсатында, тағылымды күрестердің иесі - халықты әлемге танытпақ үшін, өркенді ел болмаққа.Ұлы мақсат жолына апара жатқан ұлы жолдағы халықтың тілегі - азаттықтың баяндылығы мен тыныштығы
Әлемге танылған өркенді елдердің тәжірибесінен үйренбек үшін, соны білімнің соқпағына ұл-қызын жетелеп апармақ үшін, қаласын да, даласын да құт мекенге айналдырмақ үшін бейбіт күннің жарық сәулесін тілек етеді.Азаттық - 25 жыл
Ширек ғасырда атқарылған істердің тағы да бір сарапқа салынар тұсы, кеше мен бүгіннің, бүгін мен болашақтың Азаттық дейтін қасиетті іргетастың үстіне қаланған қабырғасының қайта бір толығар тұсы
Ұлы шайқастарда жанын берген боздақтар мен арыстардың аруақтарына мың тағзым!Азаттық орнаған 25 жылдың ішінде бостан халықтың рухы күмбірлі күй болып шалқыды, жыр болып төгілді, сәулетті тұрмыс болып орнықты, балдырған жүректерге ән болып ұялады
Сандаған көңілден лебіз болып төгілді.Болашақтың ұраны белгілі: тілі мен иманын жоғалтпаған ұлы халықты, ілімнің құндылығын санасына ұялатқан ірі халықты мәңгіліктің көшіне жеткізу.Біріккен Ұлттар Ұйымының штаб-пәтерінде сандаған мемлекеттердің туының арасында Қазақ Елінің көк Туы да желбіреп тұр деседі.Көнбестен бодандықтың тұсауына,Айналған азаттықтың нышанына.Танытқан өрлігің мен елдігіңді,Сыйғызып тыныштықты құшағыңа.Күллі әлем содан білер сені танып,Баланған еркіндіктің мысалына.Жиһанға еңсе тіктеп көз салғызғанБұл - біздің көк туымыз желбіреген!Келісім әр кез жанжал бастатпаған,Әскері құрмет етіп қас қақпаған.Барғанда өз ел басшың шет сапарғаСол елдің аспанында асқақтаған.Сені еркін мемлекет деп мойындатқан,Жүзіңді төмендетіп, жасқантпаған.Бүтін бір ел атынан сөйлеп тұрғанБұл - біздің көк туымыз желбіреген!Көк Туыңды желбіретіп, Әнұраныңды санаңа аңыз етіп сіңірген, кешегіңнен бүгініңе, бүгініңнен ертеңіңе апарар жолды жұмыр жердің бетін мекендеген өзге де халықтардың көз алдында айшықтатқан қасиетті Азаттықты қадір тұту - ұрпақтың еншісінде.Азаттық қымбат - соны ұқтың,Ортақ ол жасқа, кәріге.Әлемде әрбір халықтыңАзаттық қымбат бәріне