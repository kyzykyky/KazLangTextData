Тілдегінің бәрі жіпке тізген моншақтай қаз-қатар жұмсала бермейді, жазық алқаптағыдай оның да “кедір-бұдыры” болады, топтасқан, “тыраштанған” қат-қабаттары, ат құйрығына жабысқан тікенектей басы артық сөздері де болады
Соларды саралап, керегін өз орнында пайдалана білу тіл жұмсаушылар мәдениетінің өз дәрежесінде болуын керек етеді
Ол үшін тілдің асыл қазынасындағылардың қоғамға істер қызметі, мүмкіншілігі орасан мол, зор екеніне сену керек
Егер тілде синоним, антоним, сөз варианттары мен дублеттер болмаса, әдеби тіл шаблон, штамптардан көз аша алмаған болар еді
Бірақ солардың бәрі бірдей дәрежеде тілдің ділгірлік қажетін өтей бермейді
Мысалы, қарапайым сөздер (просторечные слова) әдеби тіл байлығы деп есептелмейді, бірақ олардың да бірқатары бір кезде әдеби норма болып есептеліп, әдеби тілдің қазіргі даму барысында өзгеріске ұшырап (мысалы, кірме сөздер), басқаша вариантта жұмсалатындары да ауызекі тілде кездесе береді
Олардың бәрі болмағанмен, көпшілігі әдебилік қасиетін жояды; басқаша айтқанда, норма болып есептелмейді
Мысалы, уағда –  уәде, фікір–  пікір, адабиат – әдебиет, хауа –  ауа, мехнат –  бейнет, мағлұм–  мәлім, ғұмыр–  өмір, харакет – әрекет, хұкім – үкім, хакім – әкім, миллат –  ұлт, зиялылар –  интеллигенттер, социалды –  социалистік т
Сарыбаев осылардай, өзге тілдей етіп, ауызекі тілде жұмсалатын сөздерді қарапайым (просторечные) сөз қатарында таниды [1,45]
Олар қазір солай болғанмен, ертеде әдеби тіл дамуының бір кезеңінде норма есебінде жұмсалатын
Қазір ол ескіге әуесқойлар арасында көп жұмсалады
Сондайға әуесқой болатындар әдеби нормадан шығып қалған кейбір сөздерді (мысалы, һам, хұкімәт, мехнат) және кейбір грамматикалық тұлғаларды (мысалы, айтылмыш) жұмсау әдеби тілді байытудың қамы деп ойлайды
Бірақ онымен бұл құбылыстар әдебиеттік сипат алып, жұрттың бәріне бірдей танымал, ортақ қолданысқа айналмады.1Осылайша, өзге тілден ауысқан сөздердің әдеби бола жүріп, кейін әдеби нормалардың варианттары қатарында жұмсалатындары бар
Ондай кірме сөздердің әдеби нормаға жататын сыңары бола тұра, ауызекі тілде олардың қарапайым варианттары да болады
Мысалы, орыс тілінен енген төмендегі сөздердің қарапайым варианттарын келтірейік
Адвокат–  атпекет, билет–  белет, док­тор–  лөктыр, генерал –  жандарал, фельдшер–  пелшир, география– жаграпия, философия –  фалсапа, почта –  поштабай.Қазіргі әдеби тілде мұндайлар тек персонаждар тілінде және білімі төмен қарапайым адамдардың сөздерінде кездеседі, олар норма емес
Орыс тілінен енген біраз сөздерді солай өзгертіп айта жүріп, әдебиетке енгізе келе, нормаға айналғандары да бар
Мы­салы: цер-ковь – шіркеу, деньги –  теңге, батист –  бәтес, ящик– жәшік, сумма– сом, суд–  сот, ботинки – бәтеңке, минута– ми­нут, газета–  газет.Егер өзге тілден ауысқан сөздер тікелей әдеби тілге енбей, сөйлеу тілі арқылы фонетикалық өзгеріске ұшырап, жалпы халықтық сипатымен әдеби тілге енгенде, олардың көбі сол өзгерген тұрқын сақтайды
Мысалы, орыс тілінен –  болыс, сот, түрме, доға, кереует, самаурын бәтеңке, жәшік сөздері араб-парсы тілдерінен –  мектеп, қалам, қағаз, шелпек, әм, қожа, молда, есеп-қисап, мекеме, мемлекет, өкімет, отан, аспап, мәлім сөздері енген.Осылай, ауызекі тілде сөздердің айтылуы әдеби тілге еніп қалыптасса, нормаға айналады да, қалыптаспаса, айтылуы мен жазылуы арасында алшақтық болса, әдеби тілдегі сыңары үстем болып, сол нормаға айналады
Мысалы, география –  жағрапия, философия — фалсапа, билет –  белет т
Сөзді дұрыс айту дағдысы семьядан, мектептен басталады
Осы екі арада да қайшылық бола береді
Кісінің бала кезіндегі дағдысы әдетке айналса, одан көпке дейін арыла алмайды
Қазақ “Ауру қалса да, әдет қалмайды” дегенді айтқанда, әдеттің көпке созылатынын айтқан болу керек
Адам өсе, есейе келе оқу-білімге қолы жеткен соң, “Әдет –  әдет емес, жөн –  әдет” дейтін болды
Ұғына жүре, тәлім-тәрбие, соның бірі тілдік тәрбие ала жүріп, ұнамсыз әдеттен арыла берді
Жеке кісілердің тілінде тіл мәдениеті тұрғысынан алып қарағанда, жөнсіз ауытқуларға жататын диалектизмдер, жаргон, қарапайым сөздер кездеседі
Солардың ішінде фонетикалық дублеттердің де жөнсіз қолданылғандары да бар
Мысалы, пітіру –  бітіру, дуз– жүз, кигіз–  киіз, дізе –  тізе, жоңыршқа –  жоңышқа, кеуіл–  көңіл, құдағай –  құдағи т
б.Сөздің тұрқын бұзбай, дұрыс айтуға дағдылану, орфоэпиялық нормаларды сақтап айту –  тіл мәдениетінің басты талабы
Ана тілін қадір тұтатын әрбір азамат тіл байлықтарының сымбатты сиқын бұзбауға тырысу керек.Бір ұғымды бірнеше сөзбен айту — тілдің табиғатына тән
Олардың бірқатары синонимдік қатарға айналып, тіл байлығын молайтып, коммуникативті қызметін икемді етеді
Мысалы: бет, жүз, дидар, келбет, мақұл, дұрыс, жарайды, құп, болады, ия..
Мұндай мәндес сөздердің әрқайсысының мағыналық, стильдік ерекшеліктері болатындықтан, бәрі де тең праволы тіл байлығы деп есептеледі
Ал кейбір сөздерді әр жерде әр түрлі орайда қабылдап, түрліше атау да тіл табиғатына жат емес
Мысалы, оттық, шырпы, шақпақ, ши шақпақ, сіріңке, күкірт, спичка сияқты бір заттың бірнеше аты болуы түсінікті
Сол затқа қойылған ат бірде қызметіне (оттық, шақпақ), бірде бөлшектеріне (ши шақпақ) қарап қойылған болса, күкірт, спичка дегендер — өзге тілден ауысқан сөздер
Бәрінің де жөн-жобасы дұрыс жасалған сөздер
Бірақ әдеби тілдің мәдениеті тұрғысынан қарағанда, солардың бәрінің жарыса қолданып, бір заттың атын білдіруі лайықсыз-ақ
Сондай- ақ “подорожник” деген есімдіктің бірнеше аты бар екен
Соның “атқұлақ” дегенін нормаға айналдыру керек.Кейде мәндес сөздер синоним қатарларын құрамаса да, әрқайсысы өз тұрпатын сақтап жұмсалуында пәлендей мағыналық айырмашылық сезілмейді, тек бір сөзді қайталай беру стильдік тұрғыдан дұрыс болмайтындықтан, оны түрлендіру үшін және жеке кісілердің сөз қолдану дағдысы әдеби тілге еніп, жиі қолданылатындықтан, жарыспалы сөздердің біразының, айқай – айғай сияқты, нормалық дәрежесі бірдей деуге болады
Мысалы, сияқты, сықылды, секілді, тәрізділердің бәрі — норма
Кейбіреулер ескірген — рәуішті, сиықты, құралпы сөздерін қолданады
Жарыспалы сөздердің бірқатарының әдеби варианты анықталмай келе жатыр
Олардың қайсысы озып шығатыны қазір белгісіз, келешекте сыңар сөздер мағыналық дифференциацияға түсіп, әрбіреуі өз алдына жеке мағынада жұмсалып кетуі де мүмкін.Сөз варианттарының түрі көп
Ұйықбаевтың “Қазіргі қазақ тіліндегі варианттылық проблемасы” (1976) деген кітабында қамтылған
Бұл арада солардың норма болып қалыптасқандарын нормадан тыс жатқандарымен салыстыру арқылы, олардың әдеби тілге қатынасын айқындау керек.Дублет сөздердің варианттылық қатарларының құрамы әр түрлі болатыны мәлім
Олардың диалектизм, қарапайым, әдеби екендігін дұрыс айыра білсек, құрамындағы сөздердің нормалық сипатын дұрыс тани аламыз
Мысалы, сөйлеу тілінде нән балық, жұмыс жасадық, маңлайы тасқа тірелді, тамақ пысты, ауқаттанып алайық, кигіз қалпақ сияқтылар кездессе, осы сөздердің әдеби еместігін тіл мәдениеті жоғары адам бірден сезеді
Ғалымдар, әдебиетшілер мен журналистер мұндай сөздерді дұрыс танып, әдеби тілде дұрыс қолданумен ғана тынбай, басқаларға да жөн сілтеп отырса, құба-құп болар еді
Тіл жұмсауға жауапты, ұқыпты қарайтын кісілердің де кейде сөйлегенде, жазғанда өз аулының тіл ерекшеліктерінің ықпалында болатыны түсінікті
Олар біртіндеп өз аулының сөздерінен арылып, әдеби тіл өрнектеріне үйір болу ке­рек
Сондайда ескерілуге тиісті дублет сөздер мына сияқтылар болады
Әдеби тіл дамуында дублет сөздердің бір сыңарын ғана тандап жазу орфографиялық ережелері негізінде жасалған орфографиялық сөздіктер аркылы ретке салынып келді
Мысалы, және– жана, өйткені –  үйткені, үшін–  ұшын сөздері 20– 30 жылдары жарыса қолданылып келсе, одан кейінгі жылдары дублет сөздердің бір сыңары тілде бұрын бар сөздермен айтылуы үйлес болғандарын жарыстырып жазбайтын, айтпайтын болдық: және –  жалғаулық, жана – етістік, өйткені–  жалғаулық, үйткені–  тәуелдеулі есімше, үшін –  демеу, ұшын –  етістік.Сонымен қатар біраз дублет сөздерге түрлі мағына телу арқылы да, олар әдеби тілде бұрынғысынша жарыса қолдана беретін болды
Мысалы: өкімет (власть) — үкімет (правительство), дайындау (готовить, заготовить), тағайындау (назначить), ілім (уче-ние), білім (знание), ғылым (наука)
Осылай тілде бар жарыспалы сөздерге мағына телу арқылы да жаңа сөз жасауда жасандылығы көпке кейін сезіліп, үйреншікті болмай, жүре-бара нормаға айналды
Бір сөзді түрлендіріп айту орайында пайда болған кісі аттары сияқты (мысалы, Асан, Хасан, Қасен, парсыша –  Хасан), жарыспалы дублеттерді бөлек-бөлек мағыналы сөзге айналдыру мүмкін бола бермейді
Ал халық аузында барды “Халық айтса, қалп айтпайды” деп дәріптеп, жапа-тармағай әдеби тілге қаптата беру –  тіл мәдениетінің дәрежесін төмендетеді
Қазақ тіліндегі сөздерді құбылтып, әр жерде әр түрлі, тіпті бір өңірдегі біреулерінің бір түрлі, енді біреулері екінші түрлі айтуын да, жазуын да мақтан етуге болмайды: қалай етіп–  қайтып–  кәйтіп, жариялау –  жәриялау, көңіл–  кеуіл, қазір –  кәзір, бірдеңе–  бірдеңке, бірдеме, әдет –  ғадат, Камшат –  Кәмшәт, шай –  шәй, шаһар– шәһәр, ештеме –  ештеңке –  іштеңе, жайлы –  жәйлі, жайлым– жәйлім, пісті –  пысты, ащы –  әшті, алып кел–  әкел –  әпкел, бітіру–  пітіру т
б.Осылардың алдыңғылары көпке ортақ, әдебиетте жиі қолданылады да, соңғылары (сызықшадан кейінгілері) сирек қолданылады
Алдыңғылары ауызекі тілде ғана емес, әдебиетте де, әсіресе көркем әдебиетте көбірек кездеседі.Дегенмен, жарыспалы сөздердің санын барынша азайту керек
Ол үшін тек “мен білсемге” салмай, қай варианттың норма, жиілігіне назар аудару керек
Сөз саны есепке алынған “Абай жолы” романында, мысалы жай сын есімі –  617 рет, жәй –  17 рет, жайлы –  39 рет, жәйлі –  6 рет, жайылым зат есімі –  5 рет, жәйілім –  1 рет, жайсыз –  16 рет, жәйсіз–  2 рет қолданылыпты
Осылардың жиі қолданылған варианттары норма да, азы – нормадан ауытқулары
Айқайла – 195 рет, айғайла –  95 рет қолданған
Абайдың өлеңдерінде де айғай жиі қолданылады; Мысалы:Жартасқа бардым,Күнде айғай салдым.Қазіргі баспасөзде айқай сөзінің айғай болып та жұмсалу арасы шамалас болғандықтан, орфографиялық сөздікте (1978) ол екеуінің де нормалық дәрежесі бірдей болып көрсетілді
Аталған сөздікте жұмсалу дәрежесі бірдей басқа да бірнеше дублеттер енгізілген
Олардың екеуін де жаза беруге болады деген мақсатпен арасына ж/ және таңбасы қойылған
ырза, риза.Түбірде сөздерді осылардай түрліше таңбалап, жарыстырып жаза беруді барынша азайту керек
Дайындау–  даярлау, суару – суғару, жиылыс – жиналыс, қадам –  адым сияқты сөздердің екі түрлі жұмсалуында аз да болса мағыналық, стильдік өң, айырмашылық болса, әрине, олар әдеби тілде норма ретінде сақталуға тиіс
Ал, мысалы, рұқсат –  рұхсат –  ұлықсат, бәйге–  бәйгі, қария–  кәрия сөздерінің жұмсалуында ондай қызмет болмаса, олардың әдебиетте колданылуын нормадан ауытқу деп қараймыз
Ауытқу персонаж сөзінде, өлең ұйқасында кездессе, олар кешірімді, жөнімен ауытқуға жатады
Мысалы:Буынсыз тілің,Буулы сөзіңӘсерлі адам ұғлына.Кісінің сөзінҰққыш-ақ өзіңҚисығын түзеп тұғрыға.(Абай)Кейбір атаулар әдеби тіл тарихында, ауыз әдебиетінде түрліше аталып, түрліше түсінік алып кеткен болатын, мысалы, шаһар– кент –  қала, мола –  мазар:Кентті жерді жайлағанҮзілмейді базары.Қайда қалмас жігіттің,Өлгеннен соң мазары?(Қобыланды батыр)Мұндайлар историзм, диалектизм орайында керекті жерінде қолданылуы мүмкін, бірақ әдеби норма болып есептелмейді.Қысқасы, сөздің дыбыстық құрамын өзгертіп, бұзып айту, әр жерде әр түрлі жұмсалуы көп адамға үйреншікті сөз қолдану әдеті болмауға тиіс.Вариантты дублеттерді сұрыптап, бір сыңарын әдеби тілдің нормасына айналдырудың көптеген жолы бар: орфография ережелері, сөздіктер мен оқулықтар арқылы таңдау, талғау жолы
Мұнда да субъективтік көзқарастар кездесіп қалуы мүмкін
Олай болмау үшін ғылыми дәлелдерге сүйену керек
Вариантты дублеттердің қайсысы әдеби (норма), қайсысы әдеби емес (норма емес) екенін говорлар аясында шешуге болмайды
Қазақ тілінде осы мәселені шешуге негіз болатын тірек (опорный) диалект болмаған соң, әдеби тіл жалпы халық тілі негізінде, жергілікті өлке, аймақ, облыстардағы халықтар тіл ерекшеліктерінің (бірінде аз, бірінде көп) жасалғандықтан, варианттардың нормалық дәрежесі ала-құла
Мысалы, а, ә дыбыстарының алмасуы орайында жасалған дублеттерде а—ә, б—п варианттарының ә, п дыбыстарынан басталатындары көбінесе оңтүстікке тән болғанмен, басқа жерлердегі олардың а, б варианттылары баспасөзге жиі жазылып та нормаға айналған
Сондықтан олардың жігі айқын емес, аралас-құралас жұмсалады
Қалай да ондайлардың әдеби тілдегі жұмсалу салмағына қарап, жарыстырып қоя бермей, мүмкін болғанынша таразының басым жағындағыларды нормалауға айналдыруға тырысу керек
Сол тұрғыдан дыбыс алмасуы орайында пайда болған дублеттер қатарларындағы басы артық варианттарды қабылдамай, ең тиімді, дұрыс деп танылғандарды ғана сөздіктерге енгізіп, баспасөзде емін-еркін бір вариантта қолдануға болады
Олардың біразын төмендегіше нормалағанымызды төмендегі кестелерден көруге болады.Жуан-жіңішке вариантты дублеттера-еа-әараласнормаауытқунормаауытқунормаауытқуабыржуабзаларуақабжыланжайжайшылықаштықариякуәландыруқартамышалдақашанқартайдықаһарын төгуәбіржуәбзеләруақәбжыланжәйжәйшылықкәриякәртемішкәртейдікәрін төгуәжуаәбігерәбдіреәжімжәдігөйбәйшешекбәйтереккәрінәтижеуәдешәліажуаабыгерабдыраажымжадыгөйбайшешекбайтерекқарынатижауағдашалыәрдайымжәрмеңкеәрекетәріпәзіретәділетәділдікащыкуәлендіруәлдеқашанегерәрдәйімжәрмеңкеқаракетқарыпқазыретғаділетғаділдікәщі,әгер  залым  зәлім    т-д, бей-би вариантты дублеттерт-дбей -бинормаауытқунормаауытқудиірмендопдоғарутүзтажалдайынтұзақтізедайындаудаярдәрежедомалақтиірментоптоғарудүздажалтайындұзақдізетайындаутаярдаражатұмалақ, дұмалақбеймазабимазаланубейберекетбейхабарбейгүнабейсауатбеймазабеймәлімбеймезгілбизмазабимазаланубиберекетбихабарбейгүнәбисауатбимазабимәлімбимезгілп — б вариантты дублеттер нормаауытқунормаауытқубітірбалуанбұйдабірадарпендебайымдаубәлекетбиязыпиязбиязпітірпалуанпидапірадырбендепайымдаупәлекетпиязыпалаубалуанпейілбесенебәлекетбал ашубәленшебалаупалуанбейілбекенепәкенепәлекетпал ашупаланшаБұл кестелерге қарағанда, сөздердің нормалық дыбыс құрамын не жуан, не жіңішке, не катаң, не ұяңнан басталатынына қарап, кесіп айтуға болмайды
Сондықтан бірде бір вариантын, тағы бірде екінші вариантын норма деп тану үшін әдеби тілде қолдану жиілігіне қарау керек
Дублеттерді, варианттарды нормаға, бір ізге түсіру мәселесіне немқұрайды қарауға болмайды
Ондайды реттеу, нормалау тіл мәдениетін арттырып, анархияға тыйым салу, әдеби тілдің айқындылығы мен дәлдігі үшін керек
Төмендегі лексика-семантикалық варианттарды норма тұрғысынан саралап көрейік.әдеби нормаәдеби емес, ауытқуәдеби нормаәдеби емес, ауытқукішкенезор, дәуүлкентіпті, өтедөңгелекбәкіқабырғабітегененәнірә//іретегершікшаппажарелекиінағашқысқашшұбаттамақелгезеркүйентетістеуікқымыранауқатМәулен Балақайұлы Балақаев«Қазақ әдеби тілі»- Алматы, 2007.- 438- 446 б