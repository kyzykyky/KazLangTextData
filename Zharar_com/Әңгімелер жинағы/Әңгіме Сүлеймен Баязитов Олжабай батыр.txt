(Поэма)– Батый болсаң сен неге,Жауға қайсы шаппайсың? –Деп сұраған ініге,Қайтарар жауап таппайтын.Жауар күндей түнеріп,Ешкімге тіл қатпайтын,Күн батып таң атпайтын.Елегізіп өз-өзінен,Төсегінде тыныш жатпайтын.Батырлардың есімін,Дұғалықтай жаттайтын.Күндердің күні әлдекімАтап мұның есімін.– Шық, далаға шық, – деді,– Айтқанымды ұқ, – деді.Абылайдың қолынаКелдім сені тіркетіп,Ақсарбас айтып жолына.Тұтанған үміт жылт етіп,Жұрт жүрегін жылытты.Айбалтасын қолға алып,Атқа қонды ертемен,Намысты ту қып өртеген.Аттанды Абылай қолына,Белгісіз елге бір Берен
      -2- Олжабай қамшы басадыАстындағы жүйрікке,Сан қырлардан асады.Алдынан қосы килікті,Ат басын іркіп Олжабай,Қосының жайын сұрады.Жөн айтар жан табылмай– Абылайдың қайда тұрағы? –Деп дауысын көтерді.– Қараңдар мына есерді,Танауының асты кеппеген.Желігі бар-ау ептегенТөңкерердей төбені, –Деді, –төрде отырған.Сарбаздың бірі шіреніп:– Ат бақтырсақ қайтеді?Тұр ғой өзі сұранып,Әкіреңдеуі жаман, әй, тегіБолып жүрмесін бір Алып.Ат бағуға бар дегендеҚалғандай ед жағы қарысып,Жалғызға Алла жар деген
    -3- Көп қазақтың бірі бопАт бағуға кірісті.Ат бағудың сыры көп,Дөңгелетті бұл істі.Қасқырға тіс салдырмай,Аттарды бақты қырағы.Ұрыға да алдырмай,Өзін істе шыңдады.Айтқандарын үлкенніңҚұлақ қойып тыңдады.Жусағанда жылқысы,Өрлей өріп өрісте,Келер болса ұйқысы,Ұйқы соғу теріс пе?Сол күні де ОлжабайКиімдерін шешініп,Ен далада көсіліп,Жайғасып ойға берілген.Шүршітті жеңіп еліргенТабыссам аман еліммен.Осы сәтте қиырданШұбалған ақ шаң көрінген.– Кетпейді, – деп бұйырған.– Көрмеңдер, – деп, –мені кем.Өз-өзінен жұлынып,Өз-өзінен бүлініп.Айналасына алақтап,Аш қасқырдай жалақтап,Жұдырықтай шал көк шолағынБасқа, көзге төпелеп,Тартып барад төтелеп.Қорғанға қарай ентелеп:– Мені де, аға, ерте кет, – Демек болып Олжабай.– Жөніңді айтшы, әй, ағай,Қайда, неге асықтың?– Сөзін қара пасықтың,Естімеген тегінде.Ойран сап шүршіт төріне,Он сан орта жүздіңҰраны болған көгінде,Олжабайдай ер ұланДал-дал қылып қақпаны,«Олжабайлап»  ат қойған.Қаланы сол ап қойған,Үлестіріп жатыр олжаны.Жетсең қазір болғаны,Сені де құр қалдырмас.Болсаң дағы балғын жас, –Деп батырды қарасын.«Он сан орта жүз..
Олжабай»Сөздерді осы қайталап:– Кім? – деді бұл айқайлап,Түсіре алмай есіне.Алла бақытын ашса  егер,Ертесі не кеші не?!– Сен! –деді сонда бір дауыс.– Сен! – деді, – сол – Олжабай!Жан-жағына қараса,Ешкім жоқ.Таң-тамаша.Әлгі дауыс айтқанынБерді тағы қайталай.– Сен – Олжабай, сен – Олжабай!– Мен дейсің бе, Олжабай? –Деп тебіренді есіл ер.Сүртіп жүзін басқан тер,Алғыс айтты Аллаға.Мың сан рет толғанып,Айбалтасын қолға алып,Басты атына қамшыны.Алда қамал тұр алып,Осы қамал талайдыңӨр рухын жаншыды.Батырлардың сыртаныКелсе дағы айбындап,Бүрсіз бе әлде табаны?Ала алмады ай-жылдап.Қаладағы шүршіттерКүндерін бейбіт сағынды,Қазақ қолы сырттағы.– Сындырма, Алла, сағымды,Күйретпе болашағымды.Отбасымен аман жүздесіп,Сар далада сағымдыБір-екілі бақсам малымды,Арманым жоқ дер едім.Талайдың тауы шағылды,Дамылсыз дабыл қағылды,– Деп ойлаумен күні өткен«Олжабайлап» ұрандап,Шықты дауыс бір өктем.Ғаламатымен АлланыңЖанды-жансыз  дір еткен.Қақпаға қарай аңдыздап,Шапқан жалғыз қараны,Қалды тұрған жұрт байқап,Есуасқа көбі балады.Гүрс - гүрс атқан оққа да,Қарамады, қайран ер!Көз алдына келген ед,Қырылып қалған қалың ел.Дарбазасы шүршіттіңДүрліктірген көп жұртты.Қорғасын мен қалайыныңҚоспасынан құйылғанШапқан ерлер алмақ боп,Қыршынан қиылған,Көп мықтыныңАлуға тісі батпаған.Қақпаны  алу ақыры,Олжабайға бұйырған.Керемет көп біз білмейтінЖалғанда,Талайларды қалдырғанҚақпа сонау арманда.Тоз-тозы шықты әп-сәттеАйбалтамен,Салып-салып қалғанда.Кіре алмай жүрген арманда,Қалың қазақ күткен көп.Ішке кірді ентелеп,Өлтіргенін өлтіріп,Қойдай қуып желкелеп,Жүндей түтіп шүршітті,Тәубасына келтіріпТалай-талай ерлерді.Көрген патшаЖараланған,Олжабайды көріп көзімен.Сұраған екен таңқалып:– Мұнысы, сірә, ұлыларға тән қылық.Бұлшық етіңді оқ жұлып,Кеткенде қалай қақпаны...– Деген екен Олжабай:– Білмеймін мен басқаны,Тиген оқты ойға алар кісі мен емес.Жарақатты шын батырЖаны шықпай елемес.– Қақырата бердім қақпаны.Қақырата бердім ынтыға.Шығарып естен басқаны,Қанды шаңы торлаған,Жаулардан әбден сорлаған.Ашылсын деп қазақ аспаны,Аянбай салдым барымды.Алға ұстап арман, арымды,Елемедім, сенсеңіз,Селдей боп аққан қанымды.Шүберекке түйген ем,Халқым үшін жанымды...Ағасының ерлігін естігендеТөрт - бестегі  інісіЖарасып – ақ тұр мұнысы:– Менің ағам – бати ! – депОлжабайлап ұран тастапты.Тал шыбық мінген достарын,Қан майданға бастапты.Сол өнеге, сол ұранЖеңіске елді бастады