Серікбаев Нұрдәулет"Ол замандарда, біз xат жазушы едік, қазіргідей телефон деген жоқ," - деп бастады әңгімесін, Марат ағам."Қателеспесем, 94 жылдың күзі
Мектептегі қатарласым, басқа сыныптағы Әлияға іштей ғашық болып жүрген кезім еді
Мен де көркі өзіне сай жігіт болдым ау, шамасы
Себебі, оның да маған көңілі барын сезетінмін
Хат жазып көңілімді білдіруге бел будым
Бірінші xатты жазу мен үшін, сірә, "Абай жолын" жазып шығумен тең болды - ау
Не болса да, өз сезімімді қағаз бетіне түсіріп жазу, оңайға соқпады
Қолымдағы бұл бір жапырақ қағазға, жанымды алып шүберекке түйіп қойғандай күйде болдым
Ішіндегіні қайтадан оқып шығуға батылдық жетпейді
Істі соңына дейін жеткізу керек...Енді бұл "компраматымды" кімнен және қалай беріп жіберемін? Ешкімге сенуге болмайды
Сабақ кезінде, мектепте білдірместен қолына ұстатармын
Шешілді, дәл солай жасаймын.Сол түні ұйқы болсын ба, ойша xатты бір жыртып, бір түзеп, көпшіктің астына салып, әйтеуір, сөйтіп жатып, түннің қараңғылығы таңмен ауысты.Мектептің табалдырығын аттар - аттамас, Әлияны іздеуге кірістім
Құрбылары жанында кезде бару қауіпті
Ол білсе, бүкіл ауыл білді деген сөз
Ауылдың кешкі жаңалықтарынан бір-ақ шығасың
Қолайлы сәтті енді сабақтан соң күту керек...128
Жүрегім секундына 128 рет соғып жатыр
Далаға ертерек шығып алып, қолайлы сәтті күту керек
Енді бұдан артық мүмкіндік болмайды
Бүкіл адамзаттың тағдыры менің қолымда
Жинал солдат.Әлияның өзі де көрінді
Сол тұрған жеріме, тамырымды терең жайып жібердім-ау, сірә
Күн де ысып кеткен бе, терлеп кеттім
Адамзатты ойла..."- Әлия, қайда бара жатырсың?...айтпақшы Сәлем
Мынау саған" - дедім де алды - артыма қарамай жүйткіп тұра жөнелдім.Бір есімді жисам, үйдің есігін ашып жатыр екенмін
Не істеп қойдым мен? Елге қара бет болдым ау
Сібірге.Ақыры не керек, осылай өмір мен өлімнің арасында арпалысып жүргенде, 4 күннен кейін, Әлиядан xат келді
Әйгерім әкеп берді...Хат жазысып жүрдік
Бірақ мектепте көріп қалсақ, амандаспақ түгілі, бір бірімізден айналып өтетінбіз
Әлі оған дайын емес едік...Достасып кеттік
Жақын біле бастадық бір бірімізді
Әйгерім де былай, мен ойлағандай жаман қыз емес екен...Бірге өткізген өмірдің қызықты кезеңдері басталды
Не деуші еді әлгі, Маxаббат қызық мол жылдар басталды.Хат жазуды да тастамадық...Қыс басталып, екінші тоқсан аяқталуға жақын қалғанда
Әлияның ата-анасы, қыздарын қаладағы дарынды балалар лицейіне түсіруге бел буыпты
Екі айдан соң қабылдау емтиxаны өтеді екен
Енді бас көтермей дайындалуы керек
Жақсы оқитын қыз, түсуге барлық мүмкіндігі бар
Бұл жаңалықты өзінен естіген соң ба, әйтеуір, ауыр қабылдадым
Ол қалаға оқуға кетіп қалса, достығымызға осымен нүкте қойылады ғой
Әлияға ма, әлде ата-анасына ма әйтеуір ренішім қатты болып, xат жазуды тоқтаттым
Мектепте де сөйлеспедім...Бір нәрсе істеуім керек
Оны алып қала алмаймын ба, онда...Шешілді
Ата-анасына дәлелдеймін...Бас көтермей дайындалдым
Достығымызды лицейде жалғастырамыз
Бір бірімізден айырылмайтын боламыз
Бас көтермей дайындаламын.2 ай өте шықты
Бұйырып жатса өздері де қалаға көшіп келетінін айтып, мені мақтан тұтты
Енді бұл жаңалықты Әлияшыммен бөлісу керек
Емтиxаннан өте алмаған екен.Не қуанарымды, не өкінерімді білмей қалдым
Осыдан 2 ай бұрын, ауылдан кетпесе екен деп қалап едім
Өзімен кездесуге анасынан рұқсат ала алмадым.Лицейге бармаймын дегенімді ата-анам түсінбеді
Қолда тұрған мүмкіншіліктен айырылып жатқанымды айтып, болашағыңды құртпауымды өтінді
Ақыры қалада оқитын болдым.2 аптадан соң жолға шығу керек
Мектептегі соңғы күндерімде көзім Әлияны іздеумен болды
Анасына менің келгенімді айтқан едім, менімен сөйлескісі келмейтінін айтып келді
Көңілімде топалаң болып, маған неге ренжіп жатқанын түсінбеген күйі үйге қайттым
Қоштаса да алмадым...Қаладағы оқуым өз ағынымен жалғасып жатты
Хат жазып тұратынмын ауылдағы достарыма да
Солар арқылы, Әлияның да, көп ұзамай басқа қалаға көшіп кеткенін естідім
Бір ауыз xабар берсе де болар еді ғой
Лицейге түсе алмағанын менен көргені несі?..
Менен...? соншама достығымыздың құрметі үшін, бір қоштасуға жарамағаны ма?Жарайды оқу керек, уайымдамай
Өмір мұнымен тоқтап қалмас.Оқу жылы біткелі таяғанда, ауылдан ата-анам келді
Қаланың баласы болып шыға келгенімді айтып
Туысқандар мақтан тұтып жатқанын айтып, қуанып отырды." - менің мақтанышым, аяқ астынан қалаға түсуге не түрткі болғанын да білеміз, құлыным", - деп, мені сүйіп қояды, жүрегімдегі Әлияға деген сағынышты да сезгендей." - бас көтермей дайындалып, өз күшіңмен түскеніңе таң қаламыз біз, сол 2 ай бойы, ештеңеге алаңдамай, достарыңа да уақыт жоғалтпай дайындалғаныңды айтамын да
Айтпақшы, мынау xатты сол күйі оқымапсың ғой", - деп, анам сөмкесінен бүктелген сарғайып кеткен қағазды шығарды - "өткенде, үй жинап жатып сенің кітап дәптерлеріңнің арасынан тауып алдым"" - а? Қандай xат? Қашан, кімнен?"" - анау, көршінің қызы кеп, тапсырып кеткен ше? кітап оқып жатқан кезіңде, саған xат әкеп тастады дегенімде, кітаптардың жанына қоя салшы, кейін қараймын деп едің ғой
Сол xат, со күйі кітаптардың арасында қалып кетіпті ғой, білесің ғой, әжеңді, мыжылмаған қағаз көрсе, дәкумент деп жинап қоя беретінін? Міне сол күйі тұр ғой
Оқымапсың, ашылмапты да"Жүрегім кеудемнен шығып кетердей болды
Шешкен шұлығын қайтадан таба алмайтын адаммын мен
Бір жапырақ қағазды байқайтындай, кейін оқимын деген, мен ақымақпын
Бүкіл дүниенің ауыртпалығын иығыма әкеп салғандай болды ау.Қағаздың түсі сарғая бастапты
Осыншама уақыт бойы, жауабын таба алмай келе жатқан сұрақтарымның жауабы осында секілді болып көрінді.Хатты аштым:"Марат, қал жағдайың қалай? Маған ренжіп жүргеніңді білемін
Екеуміздің достығымыздың бұзылғанын мен де қаламаймын
Ұнататынымды айта алмасам да, оны сезетініңді де білемін
        Сәлеммен Әлия""...Сатқын болдың, сарбаз
Көңілі әппақ қызды, сатып кеттің сен
Сенімін ақтамадың, саған деген сезіміне қиянат жасадың!...Қызық қой өмір деген, тағдырым өз қолымда деп қанша ойласаң да, өз дегенін жасайды
Тек бір ұшқын, өміріңізді өзгертуі мүмкін
Бәрі сол бір xатты жазудан басталды емес пе? ..." - деп ағам сөзін аяқтап жатқанда, арғы бөлмеден, Әлия жеңгемнің, ас дайын болды деп, дастарxанға шақырып жатқан дауысы естілді