Он сегізден тірі қалған үшеу туралы орыс әні көпке мәлім
Тарихын естіген жұрттың бәрі көзіне жас алады.Мен жалғыз баласынан соғыста айрылған кемпір-шалдың үйінен 1942 жылы көктемде түсірілген сурет көрдім
Әскерге жаңа алынған ауыл жастары
Қасап қырғыннан алпыс жетінің үшеуі ғана аман қайтыпты...Мен оларды көргем жоқ, олармен бірге жүргем жоқ
Бірақ мен сол қыршын ерлердің панасыз қалған кәрі ата-аналарын білем, жетім қалған жас балаларын білем
Туып үлгермеген нәрестелерінің қазір неше жасқа келетінін, қандай азамат болатынын білем...Осы шағын дүниені фашизм құрбандарының туып жетім қалған, тумай жарығы өшкен сәбилерінің рухына арнаймын
Өлгендеріне тастаған бір уыс топырағым, тірілеріне жанын жұбатар бір шумақ жырым.АвторБАСТАУ— Ал, ағайын, тегіс жиналсаң, сөзіме құлақ сал, — деді басқарма
— Өздерің білесіңдер, мен жұмысшы әкелем деп кеттім
Үкімет біздің Бұлғыртау ауданының тоғыз қалқозына елу төрт бала жіберген екен
Жер аяғы шалғай, мен барғанша ересектерін бөлісіп әкетіпті
Жетісіп отырған ешкім жоқ, түгел кем-кетікпіз
Төрт-бес жұмысшы қосылғаннан азаматтың орны толмас деп, ең ұсағынан таңдап алдым.Жұрт дабырлап кетті
Басқарма мен есепші екеуі шүпірлеген бір арба бала әкелді дегенді мана, жұмыс басында естіген
Рас боп шықты.— Сабыр, ағайын, сабыр, — деді басқарма қолын көтеріп.— Менің әкелгенім алты-ақ бала
Және, қазір баурыма салдым деп алып, ертең өгейсітіп жүрсек тағы қазақшылыққа жатпайды
Мүмкін, үкімет әлі де жіберер, сонда қалғаныңа тиеді
Әзір қолда барын құдай жолымен бөлем
Ай, бәйбіше, — деді содан соң дауыстап.— Тамағын ішіп болса балаларды алып шық.— Қазір, ақсақал, — деген дауыс естілді киіз үй ішінен,— Ал, былайырақ тұрындар, балаларға орын беріңдер, — деді басқарма.Жұрт жапырыла шегініп, есік алдың қоралай тұрды
Орталарын ашқанмен, кимелесіп, мүмкіндігінше алға шығуға тырысады
Бірі қызық көрмек, бірі үміт жетегінде.Ақыры басқарма әйелінің ақ шаршысы көрінді
Бірақ сыртқа шықпай, көтерме киіз есікті жамылған күйі бөгеле берді.— Жүріңдер, айналайындар, бері жүріңдер.Аппақ қаздың баурынан тұрған сары үрпек балапандай, сап-сары шашты сап-сары бала көрінді
Жұрттың дабыры пышақ кескендей тыйылды
Артынша бірінің соңынан бірі тізіліп, қара шашты, қоңыр шашты, жирен шашты балалар өріп шыға бастады
Күнге көздері шағылысты ма, әлде жадау киінген жат топтан именді ме, бәрі есік алдыңда ұйлығып қалды.— Өй, қалқабастар, қорықпаңдар, бері жүріңдер, — деді басқарма
Қолынан бір-бірлеп жетектеп әкеп, киіз үйдің күнес жақ қабырғасына қатарлап тұрғызды.Жаңа сілтідей тына қалған жұрт бадалардың ішінде қоңырқай өңді, қара көзділері барын аңдаған соң қайтадан күбір-күбір сөйлесіп, гуілдеп кеткен.— Ал, Дәуренбек, — деді басқарма, екі қолын кеудесіне айқастырып, алдыңғы қатарда сіресіп тұрған қара ғалифе шалбар, әскери гимнастеркалы жігітке қарап
— Дүкіметіңді оқы, балалардың мән–жайын айт.Дәуренбек салдат етігімен сарт-сұрт басып, екі-үш қадам алға шықты да, бас бармағы мен жарты шынашағы ғана бар сол қолымен қармалап, төс қалтасынан төрт бүктелген бір жапырақ қағаз алды
Бес саусағы да бүтін оң қолымен қағаздың бүктемесін жазып, ернін жыбырлатып, ішінен оқып аз бөгелді
Содан соң молақ қолының кеміс шынашағымен балаларды санап шықты
Қағазына тағы бір қарады да балаларды орнын алмастырып, қайта тұрғызды
Тамағын кенеп екі-үш мәрте жөткірініп алып, қағазды мұқият бүктеді де қайтадан қалтасына салды.— Басекең дұрыс айтады, баланың саны алтау, — деді содан соң
— Смирна тұрып, внимательна тыңдаңдар
Тылдағы еңбекшілерге көмекке жіберілген жолдастар төмендегіше
Стройдың басында тұрған екеу — қазақ балалары, үлкені сегізде, кішісі алтыда, мынаусы — Нартай, анаусы — Ертай, екеуі ағайынды
Бұлардан соңғы — татар баласы, аты Рәшит, жетіде
Көзі сығырайған жалпақ бет, тақырбас қара — әйел бала, қалмақ, я дүңген, жасы алтыда
Қасындағысының аты — Яков, тоғызда, қолағаштай мұрнына қарағанда жойыт тәрізді, бірақ документте орыс деп жазылған; қайдан кеп, қайдан тұрғаны белгісіз, әрі мылқау
Ең соңындағы — жаңа алдымен шыққан қасқа, жетіде
Сіздерден жасыратын не бар, тегі жаман — неміс
Бұл баланың орны детдом емес еді, әке-шешеден бірдей айрылып, панасыз қалған соң алынған екен
Енді осы араға келіп тұрған жайы бар.— Сонда қалай? — деді біреу.— Не қалай?..— Мына бала...— Қай бала?— Мына балалар..
нетіп...— Мен бәрін де айттым, — деді Дәуренбек
— Тағы қандай сұрақ бар? Ешқандай сұрақ болмады.— Түсінікті, — деді Дәуренбек
Басеке, сөз өзіңіздікі.— Сөз дейтін не сөз бар..
Осы ауылдан соғысқа сайдың тасындай қырық үш азамат кетіп еді
Дәуренбек қолдан, Берден аяқтан айрылып қайтты
Жетім болмасақ, әліпті таяқ деп білмейтін Тоқажан қалқоз басқарма ма
Жетім болмасақ, жетпіске келген Ахмет күндіз мал қарап, түнде күшкөлік баға ма
— Көзі жасаурап сол бөгелді де қайта жалғастырды
— Сөз дейтін не сөз бар, біз баладан айрылсақ, мына алдарында тұрған — атадан айрылған жетімдер
— Даусы жарықшақтанып, мұрты селтеңдеп, бұдан ары сөйлей алмады.— Тоқа! — деді сол аяғына көнетоз саптама етік, он аяғына былғары тысты жаңа протез киген сырма күртелі қарамұрт
— Тоқа, осы тұрған жұрттың көбі бала алғысы келеді
Мен де, ана Ақан да, мына Тілеубай да
Тегіс сәби жасындағы кішкентай балалар көрінеді
Шыққан жерін ұмытып, ертең-ақ ет-бауырымыз боп кетеді
Өз қолыңызбен үлестіріп беріңіз.— Ләббай, — деді қайтадан қатайып алған басқарма, — мен бөлмеймін, өздерің таңдаңдар
Ақа! Жол сіздікі.Тысы тозған сеңсең тымағын құлағын қайырып бір жақ шекесіне қисайта киіп, жұрттың бәрінің басынан аса қарап, ат үстінде тұрған Ахмет шал қарына қыстырған құрығын лақтырып тастап, жерге ырғып түсті
Қимылы ширақ.— Таңдаған балаңызды алыңыз.Ахмет ысырыла жол берген жұртты киіп-жарып балалардың алдыңа барды да қалт бөгелді
Қайсысын алсам екен деп ойланғандай
Жетімдерді жағалай шолып шықты да, ең баста тұрған ағайынды қазақ балаларының қасына келді
Екеуі біріне-бірі тығыла құшақтасып тұрған
Ахаң тізесін бүгіп, екеуін бірдей баурына басты
Содан соң орнынан көтеріліп, балаларды жағалай бастарынан сипап өтті де, ең шетте тұрған неміс баласының қолынан ұстады.— Мен осы мықтының өзін қаладым.Жұрт ду ете түсті.— Еркіңіз білсін, — деді басқарма.— Баланың аты кім? — деді Ахаң Дәуренбекке қарап.— "Жауды аяған жаралы" дегенді білмеуші ме едіңіз, — деді Дәуренбек ызбармен.— Әй, не шатып тұрсың, мен сенен ақыл сұрадым ба! — деді Ахаң да морт кетіп.— Сақалыңыздың ағымда жаңсақ іске аяқ бастыңыз, — деді Дәуренбек
Ақсақалға емес, әлдеқайда, алыстағы егін-жайға қарайды.— Құйысқанға қыстырылмай, қой, шырағым, — деді Ахмет
— Әкең атшабар Бәкібайды да көргем, ол да маған қоқаңдай алмаған
— Екі бүктеп, білеулей ұстаған қамшысының сабымен тымағын түзеп киді
— Еміске сен үш саусағыңды берсең, мен үш ұлымды бергем
Мына жұртты бөгемей баламның атын айт.— Зигфрид Вольфганг Вагнер
Қарық болдыңыз, — деді Дәуренбек мырс етіп.— Зекпри Болыпкен..
Қалай, қалай?..— Зигфрид Вольфганг Вагнер.— Е, жөн-ақ, — деді Ахмет ақсақал
Жұрттың сөзін ұрғаның бар ма, жүр үйге.Қызыққа жиылған балалардың ересектеу біреуі шылбырынан ұстап тұрған атына барды да, Зигфридті аяғын тарбита көтеріп алып ерге отырғызды
Еңкейіп, жерден құрығын алып, сол жақ қарына қыстырды
Үзеңгіге аяғы тиер тиместен лып етіп өзі де ат үстіне қона кетті
Күміс қасты қазақы ер кең екен, екеуі де сыйды: алдыңда — жалбыраған ұзын сары шашты көккөз сары бала, артында — ширатылған ұзын бозғыл мұрт, шоқша сақалды, өңі жел мен күнге тотыққан ақсұр шал.Иесінің жүріс бағдарларын жатқа білетін жиренқасқа ат оңға, колхоздың соқаға, тырмаға жегер, егін шабуға, қырман айдауға пайдаланар күшкөлігі жайылып жүрген қыр жаққа қарай беттемек еді, шал тізгінді тартып, солға қарай бұрды да, қатты тебініп қап, бұрын өзінде жоқ, тіпті, қазақта болмаған әдетпен ауылды қақ жарып шаба жөнелді
Абалай қосылған иттерден арылып, шетке шыққан соң ғана аяңға көшті
Оңашарақ тігілгені болмаса, Ахметтің өз үйі де осы ауылдың шегінде еді
Төбесі көрініп тұрған.— Ұзағынан сүйіндірсін, — деді үйіне жетіп, атынан түскенге дейін Ахметтің артынан қарап тұрған Тоқажан.— Шоғырлы жердің шоқысы болған аруақты атадан қалған қара шаңырақ еді
Ал, жұмысқа шығу керек, тездетейік, — деді содан соң
— Бокс, Ахаңнан соңғы жол да, жөн де сіздікі.— Рақмет, Тоқажан шырағым, — деді Бөкең аталған кішкентай қара шал таяғының ұшын шошаң еткізіп
Тілеп алған жалғызды маңдайыма сыйғызбаған құдай басқаның зәузатынан опа бермес
Көр аузына тақап отырмыз, бір рет ата-анасынан айрылып аңыраған баланы екінші қайтара жетім қалдырып күнә арқалағым келмейді.Осыдан соң жұрттың көңлі басылып қалды
Басқарманың өзі әдеппен кезек күткен соң ешкім кеуделемеді
Бала алғандар да, құр қалғандар да риза болысты
Тек бөлінер кезде ағайынды Нартай мен Ертайдың шырылдап жылап, айрылмай қойғаны ғана жанға батты
Ертерек ойламаған екем, өкпе, аразға қарамайтын ем деп басқарма өкінді
Әйелдер көзіне жас алып, еркектер үнсіз тұнжырап, үйді-үйлеріне тараспай көп тұрды
Бірақ Ертайды алған бригадир Берден де, Нартайды алған орақшы Тілеубай да баладан айрылғысы келмеді
Қатты-қатты сөздерге барып, төбелесерменге тақады
Ақыры үлкендер басу айтып қойғызды
Балаларыңның бауы берік болсын, бүгін жылайды, ертең қояды, бәрін ұмытады десті
Сол сөзді медеу қып қалғаны да тарқасты.БІРІНШІ ТАРМАҚ
ЗИГФРИД АХМЕТҰЛЫЕртеңіне Ахмет көрші ауылдан Жақан молданы шақыртып, неміс баласының тілін кәлимаға келтіріпті деген сөз тарады
Молда сыйға лақ сұраған екен, Ахан шарт етіп ашуланып, ішіп отырған шайының да аяғын күтпестен, үйден қуып шығыпты
Хазіреті Ғали мың сан көпірді діңге кіргізгенде кімнен лақ алып еді, азған атаңның аузы деп боқтап, алды-артына қаратпай атына мінгізіпті де, ауылдың шетінен асырып, айдап тастапты
Араға күн салмай кеңес басына барып, көптен бері сыртқа шығудан қалған Сейітбек қожаны алып кеп, баласын сүндетке отырғызған көрінеді
Жұрт тағы бір сойқанды күтіп еді, ондай шетін хабар естілмеді
Қайта керісінше, Ахаңның үйіне қатысы бар әйелдер қожа қозылы қой алып кетіпті десті.Кешіне Ахаң бүкіл ауылды баласының асықжілік ұстар тойына шақырды
Көптен қызылсырап жүрген жұрт үлкен-кіші, кәрі-жас демей, тайлы-таяғы қалмай тегіс жиналды
Ахаң жалғыз сегін сойған екен, бас-сирақ, ішек-қарнына дейін асыпты
Семіз ет пен нәрлі сорпаға лықа тойған жұрт шай келгенде дастарқанға төгілген ірімшік, құртқа қарай алмады
Тек шөлдерін басу үшін бір-бір шыны ақсу ішісті.Астан соң бригадир Берден ертең жұмыс барын еске салып еді, басқарма тоқтау айтты
Жамиғат той көрмегелі екі-үш жыл болды, отырып, көңілдерін көтерсін деген.Әйелдер жағы қосылып өлең айтты
"Бір баладан" басталған ән әуені көп ұзамай мұңға ауысты
Қай жерімнен келеді ойын, күлкі — Жеті арал жерім-ай, — Сауықшыл елім—ай..." Осыдан соң-ақ кім шығарғаны, қайдан тарағаны белгісіз, сөзі де қораш, әуені де олақ, бірақ жұрттың дәл қазіргі көңіл күйіне сәйкес жаңа әндер айтыла бастады.Еркектер жағы шыдай алмай сыртқа шығысты
Не істерлерін білмей, ананы-мынаны әңгімелеп, күңкілдесіп тұр
Көзге түртсе көргісіз қараңғы түн
Биікте сансыз жұлдыздар жымыңдайды
Бұдан бес, он, жиырма жыл бұрынғыдай
Қайғы-мұңсыз.Іште әйелдер жамырай сұңқылдайды
"Ахау айдай ақыным — Армияда жақыным, — Қолдан келер қайран жоқ, — Алла білсін ақырын..." Ән емес, дауыс айтып жатқандай.— Ау, не тұрыс, күреспеймісіндер, — деді Тоқажан.Белсенуші болмады
Ақыры бірін итеріп, бірін сүйреп, қаумалап, ортаға екі шалды шығарды
Әуелде амалсыздан жай ғана ұстасып жүр еді, көтермелеген айғаймен қыза-қыза шын күресіп кетті
Бірі іштен шалып тастағысы келді, бірі жамбасқа салмақ болды, әйткенмен ештеңе өнбеді, ырсылдап, күрсілдеп, ұзақ жүрді, ақыры екеуі де шаршап, тұрған орындарында құлай кетісті
Қалғандары қарқылдап күліп, дабырласып барып тоқтады
Сол кезде ғана аңдады, үйдегі әйелдер әлі зар айтып жатыр екен
Дауыстары манағыдай жамырап шықпайды
Бәрінің қайғысы, бәрінің тілегі бір арнаға құйылған.— Балаларды күрестірейік, — деді біреу.Балалар әйелдердің әнінде де, шалдардың күресінде де шаруасы жоқ, үй сыртында асыр сап жүрген
Үлкендердің кейбірі солай қарай ойысып еді.— Көкпар тартайық, — деді әлдекім
Орақшы Тілеубай екен.— Ойбай, жетіқараңғы түнде...— Жер жағдайы белгілі ғой, бірақ, серке қайда, — деді екінші біреу.— Ақа, сектің терісін әкеліңіз, — деді Тілеубай."Бүгін тартылмаған көкпар сірәда тартылмайды" деп ешкімге ырық бермеді
Белдеуде қаңтарулы тұрған аттардың біріне мінді де, жас теріні тақымына басып алып, қырға қарай қиқулап, тасыр-тұсыр шаба жөнелді.— Қап, мына жүгірмектің істегені-ай..
— Өзі өлсе ештеңе етпес, атты жазым қылатын болды-ау
Қайт-ей, қайт кейін! — деді айғайлап.Тілеубай әудем жердегі белеске шыға бере көлденеңдеп тұра қалды
Жұлдызды аспанның аясында сұлбасы ғана қарауытады.— Қайтпаймын-ау! — деді ол да айғайлап, — Бәріңді жерге қаратып осы бетімде ауылға тартам
Ұзатып аласыңдар!— Шыдап көр қорлығына, — деді Берден
— Астына мінгені қай ат?— Көкдомбақ.— Құртқан екен ғой
Оған бұл арада Ахаңның жирен қасқасынан басқа ат жетпейді
Әкел бермен, қарасын үзбей тұрғанда.Біреу белдеуден жиренқасқаны шешіп әкелді.— Тез мінгізіп жіберіңдер.Екі-үш адам сүйемелдеп, атқа мінгізісті
Бұл кезде Тілеубай да жөнеле берген еді.— Не екі аяқты бірдей ағаш қылам, не көкпарды алып қайтам, — деді Берден
— Айт шүу, жануар.Келесі сәтте қырқадан асып жоғалды.Кенет жұрт жау шапқандай абыр-сабыр болды да қалды
Бірі белдеуде тұрған аттарға, бірі ертемен жұмысқа жегілмек, қазір таяу маңда жусап жатуға тиіс жылқыға қарай жүгірді.Кейде өр жақтан, кейде ой жақтан шыққан топырлаған тұяқ даусы, қиқулаған үзік-үзік айғай түннің бір уағына дейін басылмады.Жылы қымтаулы төсекте жатқан, ет желініп бітпей-ақ ұйқыға кеткен Зигфрид Вагнер ертеңіне таңертең Зекен Ахметұлы Бегімбетов болып оянды.* * *— Еміс деп, орыс, қазақ деп бөлу пайғамбарға шет, құдайға күнә, — деді Ахаң, әр үйде өткен той ырымы тарқап, әбігер басылған соң, бірде қырманда, жаңа ғана құйып өткен соқыр жауыннан кейінгі рақаттыныс үстінде отырған жұртқа
— Жарықтық үлкен әкем айтушы еді, бұрынғы жайсаңдардан қалған сөз деп..
— Қонышынан күміспен өрнектелген мүйіз шақшасын алып, алақанын толтыра насыбай атты
Мұртын ширатып, сақалын салалап, сәл бөгелді
— Алдымен тиянақсыз көк аспан, содан соң тұрлаусыз қара жер жаратылды
Аспандағы ауа қойылып бұлтқа айналды, бұлттан жауған нөсермен иіген жерге жасыл шөп, гүл-бәйшешек, саялы дарақ, мәуелі жеміс шықты
Отты, суды далада, қалың жынысты орман ішінде неше түрлі жан-жануар, хайуанат өсіп-өнді
Ең ақырында солардың бәріне иелік ету үшін адамзат келді дүниеге
Тағыны тізгіндеді, асауды бұғалықтады, құла дүзді қан жайлау, меңіреуді елді мекен етті
Ол кезде ру аласы, ел таласы болған жоқ
Жұрт тегіс шат-шадыман тұрмыс кешті
Өйткені жер бетін қоныстанған алғашқы адамдардың барлығы бір атаның баласы еді.— Мұныңыз былай..
зиянды пікір, — деді жұрт ішіндегі көзі ашығы Дәуренбек
— Бәріміз маймылдан шыққанбыз.— Қой, шырағым, мұның бос сөз, — деді Ахмет
— Жарықтық үлкен әкем тағы бір сөзінде айтушы еді, арғы атамыз көк бөрі екен деп
Жер бетіндегі барлық жұрт Адам-Ата мен Хауа-Анадан таралған дейді
Естуімше, тіпті, орыстың молдалары да мұны теріске шығармайтын көрінеді
Қабыл...— Мұның бәрі діңнің сандырағы, — деді Дәуренбек шорт кесіп
— Ғылымның айтуынша, біздің атамыз маймыл
Және кім деп атасаңыз да бір маймыл емес
Көп маймыл.Қарттың мінезін білетін жұрт бір шатақтың шығуын күтті
Алайда, ешқандай шатақ шықпады.— Әркім өз атасын айтады, — деді Ахаң кеңкілдеп күліп
Тілінің ұшымен төменгі ерніндегі насыбайын оңдады да, мойнын бұра бере шырт түкірді.Жұрттың бәрі күлген.— Ғылымнан хабарыңыз жоқ, сөйте тұра дауласасыз, — деді боп-боз боп кеткен Дәуренбек.Есепшінің қаһарынан хабардар халық тына қалды.— Рас, орыстың ғылымынан құр қалдық, — деді Ахан салмақпен
— Мүмкін, сен айтқандай, маймылдан тараған шығармыз
Мүмкін, құранда айтылғандай, бәріміз де Адам-Атаның ұрпағы болармыз
Менің тоқсан жетіге келіп өлген бабам айтқандай, қазақтың атасы көк бөрі, басқа жұрттардың атасы басқадай әртүрлі жануарлар болуы да ғажап емес
Көріп келген ешкім жоқ, бәрі долбар
Бірақ жаңағы сенің ғылымыңның өзі қазақтан орыс кем, орыстан еміс жаман деп айтпайтын шығар
Жүрегі қалай соғады, бүйрегі кімге бұрады — соған қара
Ойын айт, пиғылын айт.— Ұлы орыс халқының мақалы бар, — деді Дәуренбек.— Қасқырдың күшігі қанша асырасаң да орманға қарап ұлиды екен.— Менің баламды тұспалдағаның ғой, — деді Ахаң
— Әлі көрерміз, қалай қарапұлырын, кімді бөксере қабарын
— Насыбайшы жұртты тегіс аралап келген көк ала шақшасын қайтадан қонышына тықты
— Ақыр бос отырсыңдар, қырман сорғығанша мен сендерге бір әңгіме айтып берейін
Менің сегізінші атам Айбас, естулерің бар шығар, ту көтеріп, қол бастаған аруақты батыр болған
Құба қалмақпен соғыс кезі екен дейді, бірде соңынан ерген қолы ойсырап қайтыпты
Ол заманда ер арманы — жаудан өлу, жігіт шәйіт болса арулайды, азалайды, бірақ бос жылап-сықтай бермейді екен
Өлімнің орны бөлек қой, тек жаугершілік кезде қаза — үйреншікті нәрсе болса керек
Өйткенмен де біреудің, кім екенін айтпаймын, бәлки батырдың жамағайын ағасы шығар, бәлки, алыс та болса ел сыйлайтын ақсақал шығар, әйтеуір бір сыйлы кісінің бес ұлы бірдей садаққа ұшқаны жұрттың жанына қатты батыпты
"Әй, Айбас, — деген екен сабазың көңіл айта келген батырға
— Бес ұл қатарынан жаудан өлсе — шәйіт, ата-бабасының аруағы риза, мен бұған жыламаймын
Бірақ түгел көкөрім еді, ешқайсысы артына тұяқ тастап үлгермеді, мына мен қубас қалдым, өлсем шаңырағым құлайды, соған ғана жылаймын, осыны ойладың ба?" — депті
"Ойласаң, бабаңның салты сол, тез аттан, өлсең артыңда ұлың бар", — деген екен қарғын
Батыр селдіреген жасағын тас түйін етіп, қайтадан атқа қонып, әлденеше күн жорықтан соң, қазақты жеңдік деп қамсыз жатқан жауға қайта тиіпті дейді
Басып, жаншып, бостыра қуып, Алтайдың сыртына ысырып тастапты
Малға, дүние-мүлікке көз салмаса керек
Бойы арбаның күпшегінен аспаған кішкене балаларды ғана олжалапты
Елге әкелген соң қалай үлескенін кім білсін, жаңағы бесеудің орнына келген бес ұлдың ұрпағы осы қалқозданудың алдыңда неше ауыл боп, шалқып, толқып отырғанын өз көзіммен көрдім..
— Ахаң қамшысының сабына сүйеніп, орнынан тұрды.— Қайда? Қазір қай колхозда? — десті отырғандар жамырасып.— Біздің қалқозда, — деді Ахан мырс етіп
— Осы "Бесобада".— Кім? — деді бірі.— Ақсақал қалжыңдайды, — деді екіншісі.— Сол жолы қаза тапқан ерлердің бодауына келген балалардың біразының ұрпағы қазір осы арада отыр, — деді Ахаң атына мініп жатып
— Мал егінге түссе біргәдір төбемді ояр
— Атын тебіне бере артына бұрылды
— Біріңнің бетіңе бірің жақсылап қараңдар
— Ахан басынан тымағын алып, сілкіп қайта киді де, қарқ-қарқ күліп, егінжайға қарай шоқыта жөнелді.Астына сабан төсеп, малдас құрған, жалдап үйілген бидайға шынтақтай қисайған, жай ғана жүресінен отырған әйел-еркек, кәрі-жас үдірейісіп бір-біріне қарасты
Әркім қасындағы, қарсысындағы, маңындағы кісінің бойынан бөтен кейіп, өзгеше сыпат табуға тырысты
Сәлден соң бәрінің де шұбасы қалмады; бұл отырғандардың ішінде қазақ емес ешкім жоқ екен.— Ақсақал бізді қатырып кетті, — деді әлдекім ақырында.Бірі қиқылдап-шиқылдап, бірі ысылдап, бірі қырылдап, тегіс күлді
Дәуренбектің:— Жетеді енді, аз отырған жоқсыңдар, — деген ашулы үні шыққанда әрең басылды.Сыпырғышын сүйретіп, күрегін иығына сап әркім өзінің жұмыс орнына қарай аяңдады
Күлкісін тия алмай, бірталайының иығы әлі бүлкілдеп бара жатты.***— Әйткенмен де, дәл осы баланы таңдауыңызға не себеп? — деп сұрар еді көңлі жақын замандастары.— Рас, — дейтін Ахаң
Ұмыттырмас, түбі өзін табар дедім.— Ал одан басқалары ше?— Ең тәуірі осы Зекен боп көрінді көзіме.— Сонда да...— Маған бәрі бірдей еді, — дейтін Ахаң
— Әйтсе де көп жетімнің ішіндегі шын жетім осы екен
Обалынан қорықтым...Көп ұзамай Ахаң тұрғыластарымен бас қосқан жерде бөтен сөзді қойып, үнемі баласының жайын әңгімелейтін болды.— Өзі ұғымтал, — дейтін мақтанып
Оған да қарамай беріп жіберер едім, келмей жатып кісі үйінде тұрған соң тасбауыр боп кете ме деп қауіптенем.— Осы атаңның аузын ұрайынның қазаққа бір шатысы болса керек, — дейді тағы бірде насыбайын алшысынан атып отырып
Ноқай неме, алды, арты демейді, кеше жиренқасқаның бауырынан өтіп ойнап жүр.— Тіпті, бөтендігі жоқ, — дейді келесіде басын шайқай масаттанып
Қазір мені мен шешесін қойшы, осы бәріңе, бүкіл ауылға бойы үйреніп қалды.Үлкендер Ахаңның әр сөзін бәреукелділеп қостап, бас изеп мақұлдағанымен, бала-шаға жағы Зигфридті бірден мойындамады
Әкесінің қасында жүрген кезде ғана дұшпандық ниет танытпайды
Үлкендердің көзі тайған сәтте қазақ боп бөліне кетуге, реті келсе зорлық жасауға, бірдеңесін тартып алуға бейім тұрады.Бірақ Зигфрид кекшілдігі жоқ, жайдары бала боп шықты
Әкесінің тымағын айналдырып киіп, көк шыбықты ат қып мініп, күнұзақ үйінің қасында асыр салады
Таяу маңда бала көрінсе болды, қол бұлғап шақырады
Тек алысқа ұзамайды.Ептеп қазақша сөйлей бастағаннан бері ауыл балаларымен арадағы алалық азайды
Бірлі-жарым балалар өзі іздеп келетін болды
Оларды тартқан Зекен бе, Зекеннің апасы алдарыма қоятын тостаған толы май бидай ма, әлде тұлпар даңқы бар жиренқасқа ат па — тек осы арасын ажырату қиын еді.Зигфрид кім келсе де жақсы қарсы алады
Бар-жоқтыны адал бөлісіп жеген соң, беті сүйекпен зерленген қазақы ағаш төсектің басына ілулі тұрған, ала ешкінің бітеу сойылған, жүні сыртына қараған мойын терісінен жасалған ұзыншақ дорбаны алып, түбінен көтеріп, ішіндегісін сау еткізіп жерге төгеді
Әкесі атпен үй-үйге арнайы шығып, бір-ақ күнде жинап, өз қолымен тамыр дәріге, қою қынаға бояп берген сары ала, қызыл күрең асықтар
Неше жыл жатқан сандық түбінен апасы әперген, атыла-атыла әбден мүжілген, бірақ әлі де қолда ойнап тұрған үлкен қоңыр құлжа.— Менде де асық бар, — дейді көзі жайнап кеткен қонақ бала.— Жахсы, — дейді Зигфрид
"Қ" ға әзір тілі келмейді, "қ" мен айтудан қашады
Үйреніп үлгерген сөздерінің ішінде "қ" әрпі кездесіп қалса үнемі "х" етіп жібереді
Басқа қазақы дыбыстардың бәрін де айта алады
Ал "н" ды орынды, орынсыз, мөлшерден тыс көп қолданады: — Ханша асх сеңкі?Қонақ бала қанша асығы барын білмейді.— Көп, — дейді біраз ойланып барып.— Жахсы, — дейді Зигфрид салмақпен
апа, ханша?— Қырық тоғыз, жарығым, — дейді жүн түтіп отырған апасы.— Меңкі хырх тоғз асх.— Менің де қырық тоғыз асығым бар, — дейді сан білмейтін қонақ бала әйтеуір көптік мағынадағы сөз болар деген шамамен.— Жахсы..
— дейді Зигфрид қонағын арқасынан қағып
— Сеңкі хұльжа бар?Бала өтірік айта алмайды
блесң?..— Осындай құлжаны мен де тауып алам, — дейді жеңілгісі келмеген қонақ бала.— Бұль хұльжа Нарым..
Сеңкі неше аға өлген?— Менің ағам әлі тірі, — дейді қонақ бала.— Трі..
не? Апа, не трі?— Өлген жоқ, айналайын
Бір жерде жүр.— О-о! — дейді Зигфрид қуанып
— Меңкі өлген.Қонақ бала біржола жеңіліп, айтарға соз таба алмайды.— Меңкі үш аға өлген..
Кіммен соғыста, апа?— Кәрманмен, күнім.— Кәрманмен соғыста меңкі үш аға өлген.— Менің ағам да өледі, — дейді ағасының тірілігі зиянға шыққан қонақ бала
— Ертең өледі.— Сеңкі аға трі, — дейді әбден жеңіп алған Зигфрид
— Әр ағасының атын атаған сайын бір саусағын бүгеді
Алдымен бас бармақ, содан соң сұқ саусақ, ең соңында ортан қол
— Енді мен біреу, — дейді жұмылған үш саусағының орнына жалғыз шынашағын шошайтып
— Содан соң бас бармағын көрсетеді
Көкем айтхан.Ауыл балаларымен кездесу үнемі дәл осындай түсініскен достық жағдайда өте бермейтін
Алғашында өзенді бойлай тығылып кеп, сыртта ойнап жүрген Зигфридті жылқының кепкен тезегімен атқыласты
Сиыр сауып отырған апасы орнынан тұрғанша, талдың арасына еніп, зым-зия болды
Келесі жолы үй маңынан ұзаңқырап кеткенінде айтақтап күшік қосты
Енді бірде шомылып жатқан үстіне бара қалса, ұстап ап, бет-аузына қан-қара етіп батпақ жағын қоя беріпті
Зигфрид екі көзі ғана жылтырап, бақырып үйге келгенде Ахаң қатты ашуланды
Атына мінді де, Зигфридті сол балшық-балшық күйі алдыңа өңгеріп ап, су басына шауып жетіп келді
Неміс баласы біреуді ертіп әкеледі деп ойламаған, ойласа да атпен, әрі мұнша тез келеді деп күтпеген ауыл балалары тегіс тыр жалаңаш таяз суды шалпылдатып, мәре-сәре боп жатыр екен, тым-тырақай қашты
Бірақ киімдері жағада қалған, ұзай алмай, арғы қабақтағы талдардың арасына тығылды
Ашулы ақсақал өзеннен өтсе, одан да әрі қашуға ыңғайланып, су-су шаштары үрпиіп, жылт-жылт сығаласып тұр.— Әй, өңшең қара сирақ! — деді Ахан айқайлап
— Сендер кім деп жүрсіңдер! Мынау — менің балам
— Ересектеу екі-үш баланың атын атап шақырды
— Мына Зекеннің бетінің балшығын жуыңдар
— Сөзіне жауап күтпестен Зигфридті жерге түсірді
— Атының басын бұрды да, артына қарайламастан аяндап жүре берді.Сол күннен бастап Зигфридті ешкім сыртқа теппейтін болды
Өзі де ойынға тоймайтын бала екен
Таңертеңнен кешке дейін өзен бойында жүреді
Балалармен бірге у-шу боп суға түседі
Құмнан қорған соғады, балшықтан үй қалайды
Жапырақ желкен керіп, қамыстан қайық жасайды
Ақыры кешке үлкен жұмыс басынан келгендей, шаршап жығылады
Таң ата тағы кетеді.Үш-төрт аптаның ішінде аяғын күс басқан қара сирақ қара торы бала болды да шықты
Шашы ұстарамен алынған тақыр басы да қарақұйқа
Тұнық көкпең көк көзі, ақшыл сары кірпігі мен қасының өзінен бұл баланың бөтен нәсіл екені айқын танылатын
Әйткенмен, бұған жұрттың көзі үйреніп қалған еді
Көп ішінде бұрынғыдай аңдағайлап тұрмайтын сияқты
Балалардың арасынан жақын достар ғана емес, алты атадан, жеті атадан табысатын қандас туысқандар да табылды
Ес білетін ересектері, тіпті, Нарымбет ағаға тартқан десетін
Аханның үлкен ұлы Келімбет соғыста неміс әйелін алыпты, содан қалған бала екен деп те соғушылар болды
Әйтеуір көп ұзамай Зигфрид балалар мемлекетінің тең мәртебелі, хан сайлауға, "Айгөлек" ойнауға, алысуға, күресуге толық хақысы бар қатардағы азаматы боп шықты
Басқа балалармен қол ұстаса тұрып: "..
— Тебінгіден тер керек, — Маған анау тұрған пәленнің қу басы керек" — деп қыза айғайлайтын, иық тірестіре отырып "Хан жаман" деп еркін сөйлейтін дәрежеге жетті.Ойын ұзаққа созылмады
Сентябрь туа мектеп жасындағы, егіс жұмысына жарамайтын балалардың да мойнына құрық түсті
Ойын балаларының ересегі Зигфридтің өзі боп қалды
Ұйымдастырушылары жоқ өңкей шиборбай
Асық ойнаудың да, суға шомылудың да қызығы азайды
Оның есесіне Зигфрид жаңа ермек тапқан.Алғашқы күндерден бастап әкесінің алдыңа мініп үйренген еді, ойын сұйылған соң мүлде атқұмар боп алды
Ахаңның өзі де Зигфридті жанынан тастамайды
Мал қайырғанда да, қырман басына барғанда да
Ахаң түскенде Зигфрид ат үстінде қалады
Әуелде ердің қасына жабысып отыратын
Көп ұзамай, тізгін ұстап өз бетімен жүріп-тұратын дәрежеге жетті
Екі-үш жасынан ашамайға мініп, ертоқым үстінде жеткен өзі құралпас балалардай ат құлағында ой-намағанымен, тумысында жуас жиренқасқаны суарып келіп, қырға шығып, арлы-берлі аяңдап, тіпті, қопаңдап желіп, әжептәуір боп жүрді
Кемпірінің қарсылық білдіргеніне қарамастан Ахаң Зигфридті егінді қарауылдап келуге, бірлі-жарымды малды қайырып тастауға жұмсай бастады
Ата жолы солай, ат үстінде жүріп үйренсін деген
Аттан жығылып өлген қазақ тағы жоқ
Әйткенмен, жиренқасқаның айылын берік тартатын да, таралғыға аяқ салмауын қатты тапсыратын
Көп ұзап шықпауын, мезгілінде қайтуын қадағалайтын
Кешігіп бара жатса жаяулап соңынан іздеп кететін
Онсыз да мазасыз жұмысының үстіне жұмыс қосып, ай бойы тыным таппады
Зигфрид салт жүруге әбден үйренді
Әкесі құсап ат үстінде еркін, оң жақ жамбасына қарай қисая, немқұрайды отырады
Тіпті, ой-қырға қарамай, ағыза шапқаннан да қорықпайды.Түнде күшкөлік бағатын Ахаң күндіз жөндеп тыныға да алмайтын
Жегінге ілінбеген немесе көбең тартсын деп екі-үш күнге арқасын босатқан ат, айғыр өз алдыңа
Жаңа астыққа жеткенге дейін, тіпті, жеткеннен кейін де қоректерін айыруы соның арқасы
Молшылық кезде сиырды мал деп білмеген қазақ қазір анық кедейдің қолы осы екеніне көзі жеткен
Бірақ Ахаң үшін бар пәле сиырдан басталады
Күнұзақ күзететіні осы он бес сиыр.Күн шығар-шықпаста күшкөлікті ауылға әкелген бетінде, жаңа сауылған сиырларды жиып алып, қырдан асыра айдап тастайды
Үйге кеп, бел шешіп отырып, шайын ішіп бітер-бітпесе: "Ойбай, Нәкеннің..
Зекеннің әкесі, сиыр егінге кетіп барады", — дейді, шай құя отырып, ара-тұра сыртқа шығып, қарауылдап кеп жүрген кемпірі
"Әп-п, мұрны пысылдаған атаңның аузы..." — деп бір сыпап алып, Ахаң атқа қонады
Ахаң барғанша сиырлардың алды ауыз салып үлгерері сөзсіз
— "Қайт кейін!" Сиырлар алыстан шыққан жарлықты естиді
Амалсыз қарсы алдыңда тұрған тәтті тағамнан бас тартады
Аз-маз ақылы барлары өзі бұрылып, кейін қарай аяндайды
Ақылсыздары кейін бұрыла қоймайды
Қашан Ахаң өзі барып айдағанша не егінді қимай, не кері кете алмай, сілекейі шұбырып, бір орында теңселіп тұрады.Ахаң қамшы үйіріп, бар сиырды жайымен айдап, — ұрса, қуса сүті қашады, — тағы қырдан асырады
Бұл жолы манағыдан ұзатыңқырап тастайды
Арада бірер сағат өтпей, бар сиыр өңкілдеп, тағы да егін жаққа қарай беттейді
Соқа тартатын өгіз, лобогрейкаға жегілетін ат, қырман айдайтын құнан, тай, астық артатын түйе — үш-төрт түліктен құралған елу қаралы күшкөлікті түні бойы қалт еткізбей бағатын, ара-арасында ердің қасына сүйеніп ат үстінде, кейде, тіпті, жерге түсіп, тонына оранып жатып та ұйықтап, тынығып алатын Ахаң күнұзаққы мынадай өнімсіз тірліктен әбден қажып бітетін.Зигфрид атқа үйренгеннен бастап Ахаңның арқасы кеңіді.Таңертең ұлын атқа мінгізіп жібереді де, рахаттанып отырып, шайын ішеді
Тіпті, бірер сағат мызғып та алады
Күндіз кеп қалды деген қауіппен қайта-қайта атқа қонбайды
Зигфрид шоқытып барып, сиырлардың қай шамада жүргенін байқап қайтады
Ахан төбесі көкке жеткендей мәз болады
Кемпірінің баланы пәлеге ұшыратасың деген сөзін тыңдамады
Қырық шақырымдық бәйгеге шабатын кезі деді
Мен дәл мұндай күнімде Қояндыға мал айдасып барғам деді
Өз бетімен осылай еркін жүрсе тез есейеді деді
Өстіп тайраңдап жүргенде Зигфрид шынында да пәлеге ұшырады
Тек Зигфрид қана емес.Әкесінің тапсыруы бойынша, Зекен малды алыстан ғана қарауылдауға тиіс еді
Егінге қарай беттесе тез үйге жетуі қажет
Атқа Ахаң ауысып мінеді.Әлде тапсырманы ұмытты ма, әлде балалықпен өзімнің де қолымнан келер деп ойлады ма, бірде Зигфрид егінге тақап қалған малды өзі қайырмақ болды
Қолына шолақ қамшы ұстаған кішкене баладан, оның шіңкілдеген айғайынан сиырлар ыққан жоқ, алға қарай баса берген
Желе шауып жүріп бірін қайырса, екіншісі қашып, екіншісіне беттесе үшіншісі бой бермей, ақыры бар сиыр дүркірей шауып, шарасы таусылған Зигфридпен бірге егінге кеп түскен
Осы кезде лобогрейкашылар мен орақшылардан келе жатқан есепші Дәуренбек те жетті
Жапырылған егінге де, жас бидайды құныға асаған сиырларға да қараған жоқ, жиренқасқаны қамшымен сауырынан тартып-тартып жіберіп, Зигфридті алдыңа салып айдай жөнелді
Қос аттың дүбірі мен "Аттан, аттан! Жау шапты! Неміс шапты!" деген ащы айғайдан үркіп далаға шыққан Ахмет қамшы үйіріп, Зигфридті тықсыра қуып келе жатқан Дәуренбекті көргенде абдырамай, аял да қылмай қарсы айғай сап, сойылға жармасқан
Жиренқасқа белдеуге кеп, тұмсық тіреп тұра қалғанда, ақ сойылды көрген Дәуренбек астындағы атын жерошақтан қарғыта жалт бұрылды
Әйтпесе ашулы шалдың қағып түсіруі кәдік еді
Сол бұрылған күйі қайтадан егінге қарай шапқан
Өксіп жылап, жиренқасқадан домалап түскен Зигфридке де қарамастан, сойылын сүйреткен күйі атқа міне сала жаудың соңынан қумақ болған Ахаңды кемпірі жібермеді.Кешке екеуі басқарма алдыңда табысты
Дәуренбек: "Қызметімді сыйламай, сойыл ала жүгірдің, қандай хақың бар? Кімге қоқан-лоқы жасамақсың? Маған ба, әлде үкіметке ме?" — деді
Ахмет: "Қаршадай баламды қамшының астына алмақ болдың
Жетім көрдің бе, жесір көрдің бе? Неге басынасың?" — деді
"Зигфрид Вагнер егінге малды қастандықпен түсірді, — деді Дәуренбек
Ахаң "Астапыралда!" деп жағасын ұстап отырып қалды
Сөз таба алмай, таңдайын қағып, басып шайқай берді
"Немістің аты неміс, — деді бел ала бастаған Дәуренбек
Соғысты шығарған кім? Сенің үш ұлыңды бірдей жалмаған кім?" "Балаларымның атын арам аузыңмен былғама", — деді Ахаң
Даусын көтермесе де ызбармен айтты
Бірақ бұл кезде Дәуренбек күшейіп алған еді
"Немістің аты неміс, — деді бастапқы сөздерін қайталап
Екі жыл от кешіп, соғысқа кіргенде, қатерге бас тігіп қан төккенде ауылда алдымнан неміс шықсын деп жүрді деймісің
Көнбеймін! Және жол бермеймін! Апарып қайта өткіз
Халық жауысың!.." Ахаң қалшылдап кетті
Араға басқарма түспегенде Дәуренбектің басына қамшы оратылары сөзсіз еді
Сабасына түскеннен соң да ыза буып сөйлей алмады
"Нағыз халық жауы сенсің, — деді бар болғаны
Бірақ басқарма оқыс ақырып қап оны тез басты
Бірде ұрса отырып, бірде ақыл айтып, екеуін де кінәлі қылды
"Қателік өтті, қызулық жасадым, неміспен соғыста қаным бұзылыпты, өзімді-өзім ұстай алмаймын", — деді
"Айтқан сөз — атылған оқ, қайтпайды; баурыма салған балама тіл тигізді", — деп, Ахаң өз кезегінде кешірім сұрамай қойды
Әйткенмен, екеуінің де жүзі жылып, татуласқан кейіпте айрылысты.Бес-алты күннен соң ауылға қызыл ала жағалы бір топ адам сау ете түсті
Әлдекім Ахмет шалды сыртынан көрсетіпті
Ата тегі қалмақ деп басқарманы, тағы сол сияқты біраз адал совет адамдарын ғайбаттады, ұлттар достығына қайшы келетін сөздер айтып, үгіт таратып, тылдағы еңбекшілердің арасына іріткі сап жүр депті
Бұл түк емес-ау, үйіне бір фрицті паналатып отыр, шашын алғызып, киімін өзгертіп, жұртшылықты алдамақ, тіпті, есіміне дейін жаңадан қойды, бірақ ол адамның аты-жөні Зекен емес, Зигфрид Вагнер, не орысша, не қазақша білмейтін таза неміс депті
Қару асынып, сайланып шыққан кісілер Зигфрид Вагнердің кім екенін көрді
Басқарма да, өзге жұрт та Ахмет шалдың теріс үгіт жүргізгенін растамады
Кісілердің қаһары қайтып, ашулары біраз басылды
Зигфридке тиген жоқ, әйтсе де Ахаңды өздерімен бірге әкетті.Ахан бес-алты күннен соң оралды
Аудандағы дөкейлердің бірі үлкен ұлы Келімбетпен бірге оқыған, кезінде шалдың өз үйінен де дәм татқан адам екен
Аузыңа ие боп жүр деп ұрысса керек
Пәлелі баладан да құтыл деген кеңес беріпті
Ахаң аузына ие болуға уәде бергенмен, баладан өз еркімен айрылуға көнбепті
Кемпірі де, ауыл-аймақта кәрі шалдың ақталып шыққанына қуанысты
Әйткенмен де, сөз Зигфридке келгенде, бәрі де тығырыққа тірелген
Ахаңның айтқанындай, заңның шешуін күтті.Келер аптада ауданнан арнайы уәкіл келді
Зигфридтің әкесі советке қарсы күреспеген көрінеді
Оны аз десеңіз, қызыл әскерде үлкен кәмәндір бопты
Қайдан барғанын кім білсін, ЬІспан деген елде қаза тауыпты
Қырық екінші жылы шешесі де өлген соң детдомға алыныпты
Балада кінә жоқ депті уәкіл."Апыр-ай, — десті фашист атаулының бәрін неміске балайтын жұрт
— Неміс пен неміс те соғысады екен ғой
Әлде Зекпірейдің әкесі неміс емес пе?.."Жоқ, неміс көрінеді
Сондықтан Зигфрид Вагнердің бұл ауылда тұруына болмайды
Ойдағы "Қызыл ту" колхозына немістер көшіп келмек
Зигфрид те сол араға орын аударуы қажет
Ахмет Бегімбетов қоса көшем десе қарсылық жоқ.Көп ұзамай, қараша үйімен, барлық мал-жайымен Ахаң төменгі колхозға көшіп кетті.ЕКІНШІ ТАРМАҚ
НАРТАЙ МЕН ЕРТАЙНартай әу бастан осының бәріне күмәнмен қараған
Үмітті түйткіл.Өзін танып алған Тілеубай деген кісі кейде қолынан жетелеп, кейде еркіне қоймай көтеріп, қыр астындағы аулына апарғанша көп әңгіме айтты
Көрген бетте мынау менің Нартайым деп жылап жібере жаздадым дейді
Ол жерде жылаған жоқ, енді ғана жылап келеді
Менің көкемнің сақалы жоқ, мұрты ғана бар болатын
Сенбесе қазір үйге барған соң қырып тастайды
Сонда біледі өзінің көкесі екенін
Маңдайға басқан жалғыз ұлдан айрылған оңай дейсің бе
Сақал, мұрты жыбыр-жыбыр еткізіп, қытығын келтірді
Оның ағасының, яғни мұның, мойнынан тарс құшақтап ап айрылмай қойғаны
Өзінін оның, яғни інісінің, соңынан жүгіргені
Оның қара мұрты ширатылған ағаш аяқ адамның мойнында кетіп бара жатып артына қайрылып боздағаны
Өзін әлдекімдердің ұстап ап, мына сақалды шалға әкеп бергені
Өзі сақалынан тарам-тарам жас ағып әлі жылап келеді
Ертай кішкентай, мен жоқта оны балалар ұрып тастайды
Нартайдың көңіліндегі күмән қайта тірілді
Ол менің туысқаным, екеуміздің әкеміз бір деді
Сені тағы біреуі алып кеткенде қайтетін ем
Мені басқа біреу алып кеткенде қайтетін ем
көкесінің алғаны жақсы болды.— Міне, ауылға келдік, — деді сақалды көкесі.Ауыл — сай етегіне тігілген жалғыз киіз үй екен
Анадайда сиырдың баласы мен бес-алты қозы-лақ жүр
Сиырдың баласы да, қозы да, құлын да мә-ә-ә, мө-ө-ө демеді
Оның есесіне үйден бір кемпір шықты
Кимешек-шаршы тартқан кемпір қолымен көзін көлегейлей қарап сәл тұрды да, бері жүрді
"Әкем-ау, мынау мұсылман ғой" деді
"Жарығым-ау, қазақ қой" деді содан соң
Сүйдеді де Нартайды бас сап құшақтап, аңырап қоя берді
Ара-тұра: "Арманда кеткен жалғызым-ау, аһ..." деп қайырады
Мұның жалғызы кім екен деп ойлады Нартай
Кемпірдің көз жасымен бет-аузы түгел су боп қалды
Нартай түкіріп тастады.Көкесі бұл жолы жыламапты
Нартайды көтеріп, кемпірді сүйемелдеп, киіз үйдің ішіне кірді
Кемпір мойны ұзын сары құман әкеп көкесінің қолына су құйды
Содан соң кемпір ортаға дөңгелек стол қойды
Ыдыс-аяқты салдыратып, босаға жақтағы ши ішіне енді.— Әже неге жылады, жалғызы кім? — деп сұрады Нартай сонда ғана көкесіне сыбырлап.— Жалғызы сенсін
Сенің табылғаныңа қуанғаннан жылады, — деді көкесі
Нартай ұға қоймады.— Бұл кім? Біздің туысқанымыз ба?— Иә, — деді көкесі
— Сенің апаң осы кісі.— Менің апам өліп қалған, — деді Нартай.— Апаң өлген жоқ, — деді көкесі
— деді Нартай.— Міне, осы — сенін анаң, — деді көкесі.— Бұл тірі апа — менің апам емес
Жерге көмгенін де көргем, — деді Нартай.— Сонда өлмей қапты, — деді көкесі
Тірі болмаса өстіп жүре ала ма.Рас
Тірі емес, яғни өлген адам қозғалмай жатады
Өлген адамға қозғалуға, жүруге болмайды
Одан бері екі рет қыс болды.— Өзің сұрап көрші, тірі ме екен? — деді көкесі.— Апа, сен тірісің бе? — деді Нартай.— Не дейді?— Тірімісің, денің сау ма дейді.— Тірімін, шырағым, тірімін
Қаймаққа қосып же.— Енді өлмейсің бе?— Өлмеймін, құлыным, өлмеймін
Енді өлмеймін.Нартай сенер, сенбесін білмей, ойланып аз отырды.— Бидай жоқ, айналайын
Же, — айналайын, құрт же.Нартай құрт та, ірімшік те жемеді
Іші алай-түлей.— Алматыдан қашан келдің? — деді бір кезде.— Ойбүу, жарығым, Алматы менің не теңім
Мына тұрған Нарынды да көргем жоқ.— Оттапсың, — деді Тілеубай.— Сен менің апам емессің, — деді Нартай
Сол жерге апарып, шықпайтындай етіп, топырақтың астына көмген
Менің апам өлген апа.Сақалды көке шай аяғын күтпей жұмысына кетті
Кимешекті кемпірдің өзін белінен орай құшақтаған қолын жазып, сілкіп тастап, сыртқа шықты
Үй іргесіне, көлеңкеге кеп біраз отырды
Дәл қасында жатқан, тілі салақтаған ала төбетке де қараған жоқ
Көк ала таудан бері, бөктерде бытырап мал жайылып жүр
Ал кішкентай нәрсе мүлде көрінбейді
Сол арада тұрса Ертай да көрінбес еді
Жаңағы көп ауылда болса табу оңай
Көкке ширатылған түтіндерін қарашы
Ертай барған үйдің апасы қандай екен
Біздің апамыз сол жақтан табылмас па екен
Өлген адамды тұра алмайтындай етіп жер астына көмеді
Есік алдында жайылып жүрген бұзауға мінді
Шынтағы сыдырылып, қызылшақаланып қалды
Ағаштан ойылған сырлы қызыл тостаған
Тостағанның айраны тәтті екен.Әжесімен бірге үйге кірді
Төбедегі түтін шығатын дөңгелек ағаштың аты шаңырақ екен
Алматыда мұның ешқайсысы да жоқ болатын
Беті қаңылтыр өрнекті үлкен сандық
Сандық түбінде бір кітап жатыр деді әжесі
Жүз, жүз, жүз, тағы неше жүз кітап емес
Басқа көке.Мен сенің көкеңмін деп өтірік айтқан сақалды ата кешке жұмыстан шаршап келді
Жалғыз кітаптың өзін қолына алмады
Нартайды баурына басып, бет-аузынан, мойнынан сүйе береді
Жақсы ата.Өзімен бірге қырманға, тағы бір үйлерге ерте бармақ еді, әжесі жібермеді
Нартайдың өзінің де шыққысы келмеді
Ойлануы керек еді.Неше бөлме екені есінде жоқ
Барлық бөлмелердің еденіне кілем төселген
Отыратын, жататын — сәкі ме, төсек пе, атын білмейді, — толып жатқан жұмсақ нәрселер
Әлденеше құлақты шам жарығына шағылыса жарқыраған неше түрлі ағаш — шкафтар, кебежелер
Шамға ілінген шыны қаншама; кебеже, шкафтардың үстіне қойылған құман ба, не ме..
Көке жұмыста жүргенде кейде апа ашады
Көке үйде барда да бұл бөлме ашық тұрмайды
Өзі құралпас балалардан есті дейтін апасы
Қалтақтап кабинеттің алдыңа жетіп келеді
Ол түгілі Нартай да ештеңе көріп тұрған жоқ
Есіктің шынылы көзіне көкшіл перде тартылған
Бір жақ бұрышындағы саңылаудан жазу столының бір сирағы, көкесінің кебіс киген екі аяғы көрінеді
Столдың сирағы қозғалмай бір орында тұрады
Ал көкесінің аяғы кейде қимылсыз қалады, кейде өзара айқасып, тербеле бастайды, ал кейде мүлде жоғалып кетеді
Кабинет ішінде ерсілі-қарсылы жүрген дыбысы естіледі
Осы кезде ақымақ Ертай аңырап қоя береді
Көке өзі қояр деп бір сәт үнсіз қалады
"Апасы-ай, әкет мына бандиттеріңді"
Есік саңылауын аяғымен көлегейлеп тұрып, қаттырақ дауыстап апаны шақырады
Алжапқышына қолын жүре сүртіп, асығыс басып апасы келеді
Жылап, көкесінің жұмысына бөгет жасаған Ертайды да, ешқандай жазығы жоқ Нартайды да жетектеп басқа бөлмеге апарады
Алдарына көп етіп ойыншық үйіп береді
Апасының көзі тайса болды Нартай аяғының ұшымен басып, кабинеттің есігіне келеді
Ұзамай қалтақтап, аюын құшақтаған, не машинасын сүйреткен Ертай да жетеді
Тағы да сығаласып жатқаны.Көкесінің жеке бөлмеде іші пыспай ұзақты күн өз еркімен қамалып отырғанда не шаруамен айналысатынын ұқпаған
Кабинеттің ішінде нақты не барын да білген емес-ті
Ашық қалған сәтін аңдып жүріп, жалғыз өзі армансыз көрді
Тіпті, жерде, қызыл ала кілем үстінде шашылып жатқандарын да сыртынан ғана сипады
Стол үстінде, еденде қобырап жатқан қағаздарға да тимеді
Шимай-шимай.Көп ұзамай бұлар басқа үйге көшті
Түрі көкесіне тартқан дейді апасы
Ақылсыз машина түзу көшеде де тура жүре алмайды
Жауыз машина қашанда жақсы адамды басады
Бір тәуірі бұл ауылда машина жоқ екен
Бір жерден, тіпті, тоғайдың арасынан машинаның да шыға келуі мүмкін
Жалғыз баурын...Үш-төрт күн өткен соң әже кешке той жасаймыз деді
Ал еркектер ара-арасында күрсініп қойып, қырман дей ме, қызыл керуен дей ме, күбір-күбір әңгімеден аспайды
Бірінің әнін тыңдасаң жылағың келеді, екіншісінің сөзін тыңдасаң ішің пысады
Той деген — түкке керегі жоқ, мазаны алатын артық жұмыс екен.Бір жақсысы, Нартай еттен соң қонақ балалармен бірге сыртқа шығып, үй артында ақсүйек ойнады
Оның көкесі колхоздың бастығы көрінеді
Оның есесіне тақырбас дүңген қызы Оля келіпті
Шешесі емес, — шешесі — беті үлкен, өзі де үлкен, орта жастағы дәу қара әйел екен, мойнын қисайтып, мықынын таянып, тапжылмай отырған қалпы аңыратып өлең айта береді, — сықылықтаған Оля
Ұлдармен ере шығып еді, Нартай желкесінен алды да, қыздар ақсүйек ойнамайды деп итеріп үйге кіргізіп жіберді
Бірақ бұлар бәрібір жөндеп ойнай алған жоқ
Кішкентайлары ойынға жарамады, ересектерінің саны аз болды
Бірін-бірі қуып, бос шулап, үйді айнала жүгіре берді
Тіпті, тобымен оты сөнбеген жерошаққа түсіп кете жаздады
Ақыры атасы мен әжесіне бауы берік болсын айтып, Нартайдың бетінен сүйіп, үлкендер үйді-үйіне тарай бастады да, ойын мүлде тыйылды.Түні бойы қайта-қайта шошып оянып, жөнді ұйықтай алмай шыққан Нартай таңертеңгі тамағын апыл-құпыл ішті де, әжесіне анықтап жөн де айтпастан көпауылға тартты
Рәшит сілтеген жобамен Ертай тұратын үйді оңай тапты
Ертай да мұны сағынып қалған екен, анадайдан көріп, алдынан жүгіріп шықты
Келе мойнына асылды.Үстіне тегіс жаңа киім киіпті
Екі иығына қызыл қадаған ақ көйлек, балағын көкпен әдіптеген қызыл шалбар
Тек аяғындағы ескі сандалы ғана бұрынғы
Екі қолымен бірдей Нартайдың ышқырынан ұстап ап, үйге қарай сүйреді
Есік алдында жатқан қара төбетті: "Кет, былай, атанның аузы..." деп тезекпен ұрып, қуып жіберді
Нартайды артынан итеріп ішке кіргізді.— Мынау менің апам, — деді төсек алдында, тулақ үстінде ұршық иіріп отырған, басына сары екені, қызыл екені белгісіз, түсі оңған көнетоз шәлі тартқан жасамыс әйелді көрсетіп
— Апасы Нартайға салқын жүзбен, қабағының астынан қарады да, ұршығын иіріп отыра берді.— Көкем жұмыста, — деді Ертай
Мықты менің көкем.Екі қамшысы бар екен
Тобылғы сап, сары ала шырмауықты үш айыр қамшы
Енді Ертай басқа қазына-мүліктерін көрсетуге кірісті
Ит екені, мысық екені белгісіз, сыры көшкен шиқылдақ рәзеңке қуыршақ
Күнге қарайтын жасыл шынының сынығы
Ағаштың қу бұтағынан жасаған екі айыр аша мен төрт тісті тырмауыш.— Апа, бауылсақ бел бізге, — деді Ертай бар байлығын көрсетіп болған соң.Апасы ұршығын жерге қоя сап, орнынан қозғалмаған күйі төсек астына үңілді де, бірдеңе алып шықты
Үн қатпастан алға қарай емініп, Ертайдың қолына ұстатты
Ертай жалғыз бауырсақты ары-бері айналдырып, не істерін білмей аз бөгелді
Біздің үйде бауылсақ көп.Нартай алмады, өзің же деді
Ертай ойланып тағы біраз отырды, әйткенмен жемеді.— Апа, тағы біл бауылсақ.Апасы сонда ғана тіл қатты.— Алдымен анауыңды жеп алсаңшы
— Үні ызбарлы екен.Ертай бауырсақты аузына сала салды
Тамағына тұрып, қақалып қала жаздады
Көзінен бір тамшы жас шықты.— Апа, тағы біл бауылсақ.Апасы естіген жоқ
Сұп-сұр қалпы қырын қарап, ұршығын соза тартып отыра берді.— Апа...— Ақымақ! — деді Нартай
Мынау — бөтен кісі.— Әй, не дейсің? — Бөтен кісі ұршығын бұрқ еткізіп ортадағы күлге лақтырып, қолына темір көсеу алды
— Не дейсің ей, жетімек!Нартай орнынан тұрып, есікке қарай беттеді
Дәл босағаға барып, кері бұрылды да, жаңағы сөзін толықтырып айтты.— Екеуміздің шешеміз бірақ адам
Алматыда, таудың басында жатыр.Ашулы апа көсеуін көтеріп қоқақтағанымен, жіберіп ұрмады.— Жоғал! Батыр қараңды! Енді қайтіп бұл үйдің маңынан жүрсең оңдырмаймын, — деді барылдай айғайлап.Нартай көзінің алдыңдағы бір тамшы жас әлі құрғамаған, айран-асыр боп отырып қалған Ертайға тағы бір рет қарады да, бұрылып жүре берді
Тіпті, іргеде жатқан итті, оның тісін ақсита ырылдап, өзіне ұмтыла жаздап барып тоқтағанын да аңдамады
Бауыры қалтиып есік алдыңда тұр екен
Бұрыла сап, ылдиға қарай жүгіре жөнелді
Үйге жеткенше жылады.* * *Көп ұзамай оқу уағы болды
Ересек, үшінші, төртінші кластың балалары бұрынғыша қырман басында жұмыста қалды да, бірінші, екінші класта оқитын ұсақ балалар тегіс колхоз орталығына кетті
Тілеубай да Нартайды мектепке берді
Өзімізге бауыр басып әбден үйренсін, биылша қоя тур деген кемпірінің ырқына көнбеді
Жасы сегізде, онсыз да оқудан қалған бала, тағы бір жыл бөгеу — обал болады деді
Аталас ағайындарының бірінің үйіне тұрғызды.Баламның азығы деп жарты қарын май, жарты қап құрт пен ірімшік апарып берді
Қысқа қарай бір қой, бір пұт талқан әкелем, тағысы тағы бола жатар деп, үй иелерін риза етіп қайтты.Колхоз орталығы қырман басына жақын, он шақты шақырымдай ғана жер еді
Тілеубай кейде құлынды биеге мініп, түнделетіп, колға түскен бір қадақ, жарым қадақ бидайын жеткізіп тастайтын, баласының бетінен сүйіп қайтатын
Ал демалыс күндерін Нартай үнемі үйде өткізеді
Тілеубай сенбі күні жұмыстан соң, түнде барып, алдына мінгізіп әкеледі де, дүйсенбіде таң қараңғысымен қайта апарып тастайды
Бала аунап-қунап, көтеріліп қалатын
Қырман жиылып біткен соң ауыл арасы ұзады
Тілеубай бір қора қой алып, тау ішіндегі шалғай қыстауға көшті
Қысқы он күндік демалыста ғана түн қатып, борандатып жүріп, баласын әрең жеткізіп алды
Ал қар қопсыған, мал төлдей бастаған аласапыран марттағы алты күндікте хабарласуға мұршасы келмеді
Нартай өзінің жаңа ата-анасын оқу жылы бітіп, жер аяғы кеңіп, ел ойға, өзен бойына түскен соң ғана көрді.Ертаймен де осы кезде әрең табысты.Қыс бойы сағынып жүрген, қыс бойы көре алмаған
Онкүндікте де, алтыкүндікте де барды
Онкүндікте де, алтыкүндікте де Ертайды көріпті
Басында қаракөл малақай, аяғында сырма пимасы бар
Бірақ Нартай қайшымен жапырақтап қиылған газеттің бетіне салып беріп жіберген аттың, қошқардың, текенің суреттерін алыпты
Ағама апарып бер деп екі бауырсақ жіберіпті
Алтыкүндік демалыс кезінде Нартай сәлемдемеге ат үстіне мінген батырдың суретін жіберді
Бір бет ақ қағаз тауып алып, көк қарындаштың тұқылымен әдемілеп салған
Нартай үш бауырсақты көпке дейін жеген жоқ
Жаңа ақ киізден тігіп жасалған портфелінің түбіне сап қойды
Ертайды қатты сағынған кезде алып көретін
Ақыры жазғасалым, өзегі талып, көзі қарауытқан ұзақ күндердің бірінде сабақ соңынан жеді
Тас боп қалған екен, тісі өтпей, көп кемірді.Інісі суреттерді жоғалтпапты
Қырық бүктеліп, қалтасында жүр екен
Жазып көрсетіп еді, ештеңе табылмады
Бүктесіндері қырқылдап әбден тозған, жем-жем боп іріп кетіпті.Ертайдың бойы өсе қоймапты
Бірақ денесі іріленгені байқалады
Басы үлкен, мойны қысқа, кеудесі зор
Ұрты салбыраған жалпақбет, төртбақ
Нартайдай сұңғақ, әрі сұлу емес.Елден асқан сотқар боп шықты
Тек Нартайға ғана оғаш мінез көрсетпейді
Нартайдың өзі де бригадирдің үйі жаққа бармайтын
Ертаймен далада, ойын басында ғана кездеседі
Оны өші кеткен, қарымта қайырғысы келген балалардан қорғаштап жүреді
Бірақ кіп-кішкентай Ертайдың өзі ешкімге есесін жібермейтін
Өзінен әлдеқайда үлкен балалармен де төбелесе кетуге әзір тұрады
Кейде Нартайға да өзімен бірге таяқ жегізеді
Қолына тас түссе де, таяқ түссе де іркілмей жұмсайды
Бүгін жеңілсе, ертең қайта бастайды
Сөйтіп, тентектерді тегіс ықтырып алды
Әлі келетін балалардың өзі онымен байланысудан қашатын.Күзде оқуға алынды
Берденнің баласы да Тілеубайдың баласындай зирек деп жүрді мұғалім
Ал Нартай баяғыда-ақ білген, Ертайдың үздік оқитынын
"Тілі шықпай тұрғанда қолына қағаз ұстап отырғанды жақсы көретін
Көкесінің кабинетінің есігінен сығалап жүретін, не істеп жатыр екен деп
Ертай бірінші кластың барлық баласынан артық оқиды
Екінші класта да, үшінші класта да, бесінші класта да..
Рас.* * *Көктемде соғыс бітті.Жұрт қуанған
Мұғалім төрт класты қосып оқытатын сабағын тәмамдап, жылдағы уақытында балаларды таратты
Тілеубай қыс бойы баққан қойын колхозға қайырып беріп, соқаға шықты
Бригадир Берден дырау қамшысын алып, тағы да ақтабан атқа мінді
Қырманға тақау жерге, өзен жағасындағы үйреншікті орнына бастықтың боз үйі бастаған, қоңыры, қарасы аралас он шақты шаңырақ орнады
Жұрт қатарлы егіс жұмысына жегілгенмен, жеке отырғысы келген төрт-бес үй қозы-лақ, бұзау-торпағымен аяқ жетер таяу маңға көшіп қонды
Ересек балалар соқаның басын жетектеп, тоған байласып, үлкендермен бірге жұмысқа кірісті
Ұсақ балалар сирақтары жарылып, табандары дүңкіп, күнұзақ жар жағалап жүгіруге, ертеден қара кешке дейін шалпылдатып суға түсуге, малта тас жинауға, көйлектерінің жаға, жеңін, дамбалдарының балағын буып, шабақ балық сүзуге кірісті.Бәрі де бұрынғыша
Тек бәрі де өзгеше сияқты.Неге бұлай екенін Нартай көп ұзамай білді
Ауылға бірлеп, жарымдап бейтаныс кісілер келе бастады
Басқа бір жақтың, ырысты, берекелі ауылдың адамдары сияқты
Алыста тұратын бөтен біреулер сияқты
Осындай ағасы бар балалар қандай бақытты
Осындай көкесі бар балаларда не тілек, не арман қалды екен.Ағалар үздік-создық келіп жатты
Рәшит, Рәшиттің басқарма көкесі, бүкіл ауыл өлді деп отырған
Бір қолының бес саусағы мен алақаны жоқ
Рәшиттің ағасын ертіп келді де, бөгелмей қайтып кетті.Басқарма той жасады
Өзінің баласының, яғни Рәшиттің ағасының бір бас, бір кеуде, бір аяқ, жарты қолымен аман-есен келгеніне
Колхоздың орталығынан да, фермадан да кісілер келді
Ертай да болды.Рәшиттің ағасы көп әңгіме айтты
Снаряд жарылғанда аузына оқ тимепті
Оқ тимеген соң дәрігерлер тілін де, басын да кеспепті
Дәрігерлер құйқасын сыпырып қаншама іздеп, әрең тауып алыпты
Құйқаны ғана тілгілеп, бастың өзін орнында қалдырған
Басына тиіспей, аяқ-қолын ғана кескен соң қайта тіріліп кетіпті
Мүмкін, біздің де баламыз тіріліп кетер деп үміттенгендер қуанды
Қаралы қағаз алғандардың бәрі жапырлап Рәшиттің ағасының қасынан шықпады
Тек Орақтың көкесімен ғана бірге соғысыпты
Тура осылай, көз алдымда жатып жан тапсырды деді
Орақтың апасы бетін жыртып, дауыс салып қоя берді
Нартайдың төбе құйқасы шымырлап, зәресі ұшып кетті
Маңдайынан бұршақтап тер шығып, өңі көгере бозарып, сіресіп қалды
Жаман болды.Көп ұзамай қайтадан күліп, әңгіме айта бастады
Туған жердің топырағын басып, суын іштім, тағдырға ризамын дейді
Манағыдай дабырламағанмен, әркім өзіне керегін сұрап жатыр
Бірақ Рәшиттің ағасы Орақтың көкесінен басқа жұрттан бейхабар боп шықты
Бригадир Берденнің балаларының, яғни, Ертайдың екі ағасының да хабарын білмеді
Ертайдың ағасы өзіне аға болмайтынын
Өзінін ағасынын Ертайға аға болмайтынын да
Өйткені Тілеубай мен Берден бұлардың әкелері емес
Ол екеуі, яғни, Тілеубай мен Берден өзара араз, бөтен адамдар, ал бұл екеуі, яғни, Нартай мен Ертай бірге туған
Мүмкін...Нартай денесі бір қызып, бір суып, бата алмай көп отырды
Сосын сұрады.— Менің көкемді көрдіңіз бе? — деді— Кім? — деді Рәшиттің ағасы
— Кім ол?— Ертай екеуміздің көкеміз.— Кім? — деді Рәшиттің ағасы жан-жағына мойнын бұрып.Ешкім жауап бермеді
Бәрі көзімен жер сүзіп қалған.— Кімнің баласы?— Тілеубайдың баласы, — деді әлдекім
— Детдомнан3 асырап алған.— Тәйт! — деді біреу зекіп
— Бұл — Тілеубай ағаңның шаңырақ иесі — азаматы
Тілекең көкпарда аттан жығылып, аяғы сынып жатыр, өзі келе алмаған соң баласын жіберген ғой, сізге сәлем берсін деп.— Е—е..
Менің Рәшитімнің жолдасы екен ғой
Кел, айналайын, бетіңнен сүйейін.Нартай бармай қойды
Омырайған иықтан, шолтиған жарты қолдан қорықты
Әйтсе де біреулер қолтығынан көтеріп, Рәшиттің ағасынын алдыңа отырғызды
Білегімен, яғни, жарты қолының ұшымен басынан сипады
Жұп-жұмсақ.— Жігіт-ақ еді шіркін, — деді күрсініп
Біздің балалардың көбі не атты әскерге, не снайпірге тіленді
Жаяулағаннан гөрі ат үстінде жүрген тәуір ғой дедік
Снайпірлер атты әскерлердей қырылған жоқ
Олар да өлді, бірақ біздей тобымен кеткен жоқ
Мақтағанын майдан газетінен де оқыдым..
Мына мен де кескен ағаштай кеудемді сүйретіп..
— Рәшиттің ағасы қыстығып сөйлей алмай қалды
Нартай көзінен жасы сорғалаған күйі алды-артына қарамай сыртқа бір-ақ атқып шықты
Осы ауылға келгеннен бері екінші рет жылағаны
Бірақ бұл жолғысы — қуаныш жасы еді.Бірге ойнадық, көрдім дейді
Ертең-ақ келеді.Нартай көкесінің келуін күтті
Таң атқаннан кеш батқанға дейін қарауылдап төбе басында жүреді
Ауданға баратын үлкен жолды күзетеді.Кейде жалғыз салт атты көрінеді
Кейде бірінің артынан бірі шұбатылған өгіз арбалар, не қайтқан қаздай тізілген түйелер келе жатады
Нартай жүрегі лүпілдеп, көзі жасаурап төбе басында ұзақ отырады
Сосын жолаушыларды ауылға тақағанда ғана көрген басқа балалармен қоса жүгіреді
Балалардың көбі арбаға міну, атқа мінгесу үшін
Аяңдай басқан жалғыз атты — орталықтан келе жатқан басқарма; жүгіріп шыққан балалардың ең бұрын жеткенін алдына, одан кейінгісін артына мінгізеді, сәлден соң бұларды басқа балалар алмастырады; Рәшитке кезек ең соңынан, әкесі ауылға жетіп, аттан түскен соң ғана тиеді, бірақ ол ешкімге мінгеспей, ешкімді мінгестірмей, атты жалғыз өзі иеленеді
Желе жортқан екеу — ауданнан шыққан уәкіл мен әктеп5 Дәуренбек; олар ешкімді де алдына мінгізбейді, жамырап жеткен балаларға оқшырая қарап, қара жолдың шаңын бұрқыратып өте шығады
Нағыз қызық — арбалылар мен түйелілер келгенде болады
Бұл — қоймаға астық өткізіп қайтқан керуен
Кейде арбаға ілесіп, ие түйеге мініп әскерден оралғандардың бірі келеді
Ондайда керуен көрінісі әдеттегіден өзгешерек болады
Қанша мимырт келе жатқанымен, дәл ауылға тақағанда суыт жүреді
Өгіздерін үсті-үстіне қамшылап, арбаларын салдыратып, бірер шақырымнан айғайлай бастайды
Немесе біреу жүрдек түйеге міне сала ауылға қарай шабады
Тымағын бұлғап айдаладан сүйіншілейді
Мұндайда балалар тұрғай үлкендердің өзі орымдарында отыра алмайды
Тайлы-таяғы қалмай бүкіл ауыл боп қарсы жүгіреді
Үлкендерден шырқап ұзаған балалардың ішінде Нартай да кетіп бара жатады
Бұлар жете бергенде арбадан әскери киінген біреу қарғып түседі
Балалар оның кім екенін анық білмейді
Шулай жапырлап бірі мойнына асылады, бірі арқасына мінеді, бірі аяғын құшақтайды
Біреу жылап, біреу күліп әжептәуір уақыт өтеді
Нартай сонда ғана біледі, келген адамның кім екенін
Басқа бір баланың жақыны.Үмітпен келер күнді тосады.Ертеңіне де, бүрсігүні де, арғы күні де көкесі келмеді
Күн суытты, қара жаңбыр жауды — жоқ
Қайдан келсін, балаларының осында екенін білмейді.Ертайға айтты
Ол қазір кішкентай кезіндегідей ақымақ емес
Екеуіміздің қайда жүргенімізді білмейді
Алматыдағы кең, жарық үйімізде кабинетінің есігін бекітіп алып, көп кітаптың ортасында отыр
Фонтан деген — суы көкке шапшып жататын бұлақ
Ал Алматыға жету үшін поезға отыру керек
Нарын бұл арадан жүз тоқсан шақырым
Есеп кітабында айтылған, жаяу адам сағатына бес километр жер жүреді
Ана тілі кітабында солай жазылған.Ертай бәрін де құптады
Тек онкүндікке қашан келеді деп күтіп отырған көкесін қимайды екен
Мен де осындағы атамды сағындым деді Нартай
Бірақ бізді өз көкеміз іздеп жатыр
Осында жүре берсек бізді жоғалып кеткен екен дейді де, өліп қалған апамыздың орнына бөтен апа кіргізіп алады, басқа бала тауып алады
Бірақ дайындықсыз кете салуға болмайды
Алматыға барғанша жетерлік азық әзірлеп алу керек
Екеуі бірнеше күн тамақтарынан жырып, құрт, ірімшік, бауырсақ жинады
Енді қарайлайтын ештеңе қалған жоқ.Келісім бойынша жұрт көзіне түспей, таң қараңғысынан тұрып, суат басында кездесті
Ертай уақытында келгенімен, әлі қобалжып тұр екен
Өзі де атасы мен әжесін қимай тұрған
Әйтпесе өз көкелерінен айрылады.Екеуі бұдан ары бөгелмеді
Шана салған жол ирелеңдей созылып, көзкөрім жерге дейін сайрап жатыр
Жүре бересің, жүре бересің, жүре бересің
Алатау...Балалар ауылдан қозыкөш жер ұзағанда оқыс күн суытып, жапалақтап қар түсе бастады
Алда келе жатқан Нартай екі ойлы боп, бөгеліп қалды
Танауынан бу бұрқырайды, екі беті қып-қызыл.Аспан тұтасып, қар қаба жаууға айналды
Нартайдың көңіліне қорқыныш енді.— Қайтайық, — деді
— Адасып кетеміз.— Адаспаймыз, — деді Ертай
— Міне, алдымызда жол жатыр.— Қайтайық, — деді Нартай.— Оқудан қалып қойдық, мұғалімге не айтамыз?— Қайтайық, — деді Нартай жалынышты үнмен
— Үсіп өлеміз.— Үсімейміз, — деді Ертай
— Енді бір сағат жүрсек сиыр фермаға жетеміз.— Жете алмаймыз.— Тұмсық астында тұрған фермаға жетпегенде, алыс қалған ауылға қалан барамыз?— Жел арттан
Қайтайық.— Өзің қайта бер, — деді Ертай
Сен айтқан үйді өзім-ақ табам.Өзін ұстамақ болған Нартайдың қолын сілкіп тастады да, шана табанымен тығыздалған қарды сықыр-сықыр басып, алға қарай жүре берді
Ілгерінді-кейінді жалтақ- жалтақ қарап сол тұрды да, Нартай інісінің соңынан ерді.Қар ұйтқи жауып, үйіріліп соға бастады
Жел күшейіп, аяз қатая түсті.* * *Жоғалып кеткен балалар боран басылған соң, тоғызыншы күн дегенде әрең табылды
Сынар пимасы бір жақта, малақайы бір жақта
Суық әбден жеңген кезде жанталасып, үстіндегі киімдерін шешіп, лақтыра бергенге ұқсайды
Ақыры пималы аяғын бүге, шалқалай, ұзынынан сұлап түсіпті
Ертай көкке қарап тізерлеп отыр екен
Ағасының жалаңаш басын тас қып құшақтап алған
Сол құшақтап отырған күйі қатып қапты.Балалар бораннан құтылып, ықтасын тау ішіне ілінген кезде ғана бағдардан айрылса керек
Сиыр фермасы үш-ақ жүз қадам жерде тұр екен.ҮШІНШІ ТАРМАҚ
ЯКОВ — ЖАҚЫПҚай ұлт екенін өзі де білмейді.Алғаш келгенде орыс дейтін
Бірақ қазақтар әдетте түр-тұлғасы өздерінен бөтен, көзі көкшіл, өңі сары адамдардың бәрін орысқа балайды
Сондықтан ересек тартқан кезінде өзінің орыс екеніне шүбалана бастаған
Немесе поляк, тіпті, еврей болуы да мүмкін
Орыс и все!6 Ал бұл кезде ауылдастары мұның орыс екенін де ұмытып кеткен
Өзара "әлгі Жақып", басқа Жақыптардан айырып айту керек болса "Көбегеннің Жақыбы деп сөйлейтін
Жақып: "Осы мен қазақ емеспін бе" деп ойлай бастаған
Шет жақта жүрген қазақтардың бірі орысқа немесе полякқа, немесе еврейге үйленуі мүмкін ғой
Бірақ қанша ойланғанымен әкесін көзіне елестете алмайды
Сары ала киінген әскери адам екенін біледі, жалпақ қоңыр белбеуі, былғары қапты ауыр тапаншасы болғанын біледі
Түр-түсі, аты-жөні тегіс ұмытылған
Бәрін ұмытқан.Есінде қалғаны — күздің қара суығында әлдебір қалада шешесі екеуі поезға отырды
ЬІсқыра пысылдаған паровоз да, бірінің үстіне бірі шыға сығылысқан, шаң-шұң ұрысып, абұр-дұбыр сөйлескен қатын-қалаш, кемпір-шал, бала-шаға да
Жүрсе жұрт тыншып, тоқтаса берекесіздене бастайтын
Істіктері сорайған ұзын мылтық асынған, сұр шинельді жаяу әскерлер
Артына зеңбірек тіркеп, үстіне батыр солдаттар тиелген ашық, иә жабық машиналар
Бірінің соңынан бірі тізіліп, қоңыздай өріп барады
Бір ғажабы, әскерлер де, машиналар да, танктер де поезбен бірге жүрген жоқ, қарама-қарсы бағытқа бет түзеген
Бәрі де бұлар шыққан жаққа қарай бара жатыр
Көрсет деп шешесін мазалай берген
Ақыры арада екі түнеді ме, үш түнеді ме, оны да көрді
Поезд таң атқаннан бері әлдебір кішкене станцияда бөгеліп тұрған
Асыға күткен самолеттері түс кезінде жетті
Мұның екі қолындағы саусақтары шамалас
Жұрт қызыққа қараудың орнына бытпырақай болды
Шешесі самолет санауға да мұршасын келтірмей, мұны қолынан жетектеп алып, жұртпен бірге аулаққа қарай жүгірді; топырағы алынған әлдебір шұңқырға жетер-жетпесте, қаусыра басып, етпеттеп жата кетті
Тұншыға жылап қоя берді.Бұдан ары не болғаны еміс-еміс қана есінде
Тарсыл-гүрсіл дауыстан аспан шайқалды, беліне тиген соққыдан жер теңселді
Жер тулаған шақта жұлын тұлғасының үзіліп кете жаздағанын біледі
Шешесінің өзін баса-жаншып, үстінен аударылып түскенін біледі
Дүние құлаққа ұрған танадай тым-тырыс бола қалған кезде көзін ашқанын біледі
Шешесінің оң жақ қолымен жер тырнап, оң жақ аяғымен жанталаса тебініп, тулап жатқанын біледі
Шынтақтан сынып салбыраған сол қолдан, қара саннан үзілген сол аяқтан шүмектей шапшыған қызыл ала қан көз алдында
Мыж-тыж болған, әлдебір сіңірге ілініп, аяқ-қолдың тұқылымен қоса шоршып жүрген қып-қызыл ет, жартылай қанға бояла сорайған аппақ сүйек көз алдында
Бұдан соң не болғанын білмейді.Жадында сақталған келесі үзік сурет дәрі иісі шыққан таза, жылы бөлме, ақ халатты тәтелер
Сөйлемейді, тек ауыздары ғана жыбырлайды
Дүние бойындағы бар дыбысынан айрылған, сілтідей тынады да тұрады
Басында бұл ғажап құбылысқа таң қалған
Екі-үш күннен соң бір жақ құлағы жеңілейгенде ғана аңдады, дыбыстан айрылған өзі екен
Әр адамның аяқ басысына, тысыр еткен дыбысқа, әрбір сөзге үрке қарады
Өзімен бірге жатқан үлкен-кішісі аралас адамдардың, аппақ, тап-таза тәтелердің кім екенін ұқпады
Тіпті, өзінің кім екенін, қайдан кеп, қайдан тұрғанын да есіне түсіре алмады
Төңірегіндегінің бәріне таңырқаумен, үнсіз таңырқаумен болды
Шешесінің қолынан ұстан алған, қашып келе жатыр
Өкпесі өшкен, буындарынан әл кеткен
Бірақ арттан тықсыра қуған әлдебір құбыжықтан зәресі ұша қорқып, шаршағанына қарамай жүгіре берді
Шешесі екеуі бірдей шаршап, бұдан ары жүгірмек түгілі аяқтарын да басып тұра алмай, еңбектеуге көшті
Тұмсығы имек, үшкір, көзі оттай жанады
Қу ағаштың бұтағындай тарбиған ұзын тырнақтарын жайып жіберген, жер бауырлай ұшып келеді
Самұрық самолет мұны қанатының ұшымен қағып жіберді де, шешесін іліп ала жөнелді
Құбыжық құстың тырнағында қол бұлғап, күліп кетіп барады
Біреу лып еткізіп, жерден көтеріп алды
Бауырына баса құшақтап, жұбатып отыр
Ақ халатты тәтелер абыр-сабыр боп қасына жиналып қалды
Бұл жылауын үрдіс күшейтті: шешесінің қан атқылап, сүйектері ырсиған аяқ-қолы көзіне елестеген; әкесінің жалпақ қоңыр белбеуі мен былғары қапты ауыр тапаншасы есіне түскен, өзінің кім екенін ұққан
Бірақ үш ай бойы құлақ, тілден қабат айрылып, өмір мен өлімнің арасында жатқанын, бір құлағы алдыңғы күні ғана ашылып, тілі бүгін, осы жаңа ғана шыққанын білмейтін.Тәтелер жабыла жұбатып, ақыры жылағанын қойғызды
Біреуі жарты шақпақ қант әкеп берді
Екіншісі әлдебір шиқылдақ ойыншық ұстатты
Ананы-мынаны сұрап, сөйлеспек болды
Түсінгендеріне жауап бергісі келмеді
Тек болмай қойған соң бір-ақ сауалға жалғыз сөзбен жауап қайырған.— А..
ақ-ып!— Яков! — деді тәтелердің бірі
Қосылып бәрі жылады.Тәтелер тамаша еді
Айтқанды уақытында естімей қалғанына немесе шала, я жаңсақ ұққанына күледі
Айналасы екі жыл ішінде тұйықталып, тағы тартып кетті
Үнемі саяқ жүреді, үнемі түнеріп жүреді
Келе-келе мүлде тасбауыр боп алды.Ол өзінің алыстан келгенін, бұл — түр-тұлғасы бөлек жат жұрт жайлаған жер екенін білетін
Білетін де өзін жай жетім емес, мүлде бөтен сезінетін
Бірге жүрген балалардың басым көпшілігі өзі түстес екенін мүлде есепке алмас еді.Неге екенін білмейді, үнемі әлденендей өзгеріс, ғажайып іс күтті
Ақыры жаздың жылы күндерінің бірінде тәтелері көп ұсақтың ішінен жастары шамалас он шақты баланы бөліп алып қалды да, олардың ауылға баратынын, ал ауылда әке-шешелері күтіп отырғанын хабарлады
Балалар қуанып шулап, азан-қазан болды
Бірақ ол құлағы сау, тілі бүтін балалар құсап ойнақтап жүгірген жоқ
Осылай болатынын, әкесі мен шешесінің өзін тауып алатынын баяғыда білген.Ауылға баратын бұлар ғана емес екен
Дені ересек, он төрт, он бес жастағылар
Олар өздерін еркін, тәуелсіз кейінге ұстады
Қалталарына қолдарын салып, шырт-шырт түкіріп, бұрқыратып темекі тартып, кердеңдей басады
Алып кетуге келген кісілерді көп елеп, тыңдай қойған жоқ
Жол бойы да, кейде арбадан ескіріп түсіп, алысып, кейде бірін-бірі қуып айдалаға қашып, кейде, тіпті, өзара төбелесіп, жұрттың берекесін кетірді.Он шақты өгіз арбадан құралған керуен аудан орталығына төрт қонып әрең жетті
Арбаға жегілген өгіздер сілекейлері шұбырып, мүйіздерін шайқап қойып, бірқалыпты ілбіген аяннан танбайды
Майы таусылған дөңгелектер сықыр-сықыр етіп, оңды-солды қиралаңдап әрең айналады; шабағын санап отыруға боларлықтай
Бірде тобылғы, көкпек, бірде қалын көде арасымен ирелеңдеген қара жол таусылмайды, ұшы қиырсыз
Бір белестен екінші белеске, бір қырдан екінші қырға жалғасып, шұбатылып жатыр
Балалар өнімсіз мимырт жүрістен әбден қажыды
Алғашқы күндегідей жолды кесе қашқан қоянға, көз көрім беткейде мойнын соза секемденіп тұрған дуадақтарға қарауды да қойды
Тентектер де төбелестен, алыс-жұлыстан тыйылды
Түскі аялда бұларға үш күннен бері қорек боп келе жатқан сабадағы іркіт те таусылды
Үлкендерінің қарны ашып, кішілері шөлдей бастады
Ақыры кеш бата көше тәртібінсіз, бірде іркес-тіркес, бірде ұйлығыңқы, бірде шашыраңқы салынған, өңкей жайпақ төбелі, жатаған үйлерден құралған үлкен селоға келіп кіргенде бәрі қуанды.Ертеңіне таңертең бұларды көруге кісілер келді
Іштерінде әскери киініп, пистолет асынған ешкім жоқ
Түгел өңдері тотығыңқы, қара көз, қара мұрт, қара сақалды, тымақ, шапанды қазақтар
Мына балалар менікі болады деп жеті-сегізден бөліп әкетіп жатты
Көп ұзамай, түндегі елу-алпыс бала түнеп шыққан аткомның кеңсесінде он-он бес ұсақ бала ғана қалды
Сорпа, шалап ішісіп, бұлар кеңсеге тағы бір қонды.Азаннан оянып, қайтадан арбаға міністі
Көбі ұйқысын да ашып үлгермеген еді
Таңғы салқынмен дірілдеп тоңып, әрі қарындары ашып жылай бастаған
Арбамен қабаттасып ат үстінде келе жатқан маңдайы әжім-әжім, шегір көз, жалпақ бет, сирек мұртты қартаң қазақ қазір үйлеріне барасыңдар, әке-шешелеріңді тауып аласыңдар деген соң жылағандарын қойды
Мұртты қазақ қыңқылдаған балаларды кезекпе-кезек алдына алып, жол бойы әңгіме айтып отырды
Зер сала тыңдаған Яков бәрін де естіді, бірақ ештеңе ұққан жоқ
Кәрі қазақтар орысша сөйлемейді екен
Яков жүзі жылы болғанымен орысша сөйлемейтін боз атты кәрі қазаққа да, орысша білгенімен өңі суық, арбамен қатар жүрмей, кейде озып, кейде қалып, үнемі тыпыршумен болған құла атты жас қазаққа да, арба айдап отырған, бір ауыз тіл қатпай, жан-жағына бірде-бір рет бұрылып қарамай, жол бойы ыңылдап өлең айтумен болған мосқал қазаққа да күмәнмен қарай бастады
Әкесі мен шешесі түр-тұлғасы да, тілі де бөтен осындай адамдардың арасында тұрады дегенге сенгісі келмеді.Яковтың күмәны шындыққа айналды
Бірге келген балалардың бәрі де ата-анасын тапты
Өздерін әкелген кәрі қазақ — Рәшиттің әкесі боп шықты
Жол бойы қайта-қайта алдына ала беріп еді
Зигфридтің әкесі — Чапай сияқты ширатылған ұзын бурыл мұртты, оған қоса аппақ сақалы бар, Чапай сияқты арғымақ ат мінген, қылыш орнына сары ала қамшы ұстаған тәкаппар ақсұр шал екен
Шешесін таба алмады.Рас, далаға тастаған жоқ
Ақыр аяғында мұны да біреу ертіп әкетті
Көзі тұнық көк, шашы қызыл жирен, екі бетінен қаны тамған ұзын бойлы, толық ақсары кісі еді
Ал мынау қара көз, қара шашты, талдырмаш дене, орта бойлы, қараторы келіншек
Мамасы орысша сөйлегенде ағын тұратын
Ал мынау — орысша бір-ақ ауыз сөз біледі
Бөтен мама.Бөтен мама мұны қолынан жетектеп, ауыл шетіндегі өз үйіне алып келді
Басқа үйлердей еңселі емес, жапырайған кішкентай қос екен
Үлкен кісі қақ ортасында тұрмаса бой жаза алмайды
Өзін еркін сезініп, қоқиланып қалды.Алдына шеті кетік ағаш тостағанмен кішкене қаймақ, қол басындай жұмсақ ірімшік келген соң тіпті көңілденіп кетті
Жаңа ана үйде отырғанда ас батпап еді, тәбеті ашылып, дымы шығып тұрған сары ірімшікті қарбыта асап, қою, тәтті қаймақты түбіне дейін жалап-жұқтап жеп қойды
Содан соң бір аяқ айранды тағы ішіп алды.— Оһ! Оһ!.
— деді қарнын сипап, мәз боп күліп
Бөтен мама да күлді.— Апа, — деді сұқ қолын шошайтып, өзін нұсқап
— Апа! — Аты Апа екен.— А-па, — деді Яков
Айтуға оңай, тілге жеңіл жақсы сөз
— Ана, — деді екінші мәрте қайталап.Апа қуанып кетті
Яков түсінбесе де көңлі өсіп, марқайып қалды
Әйтеуір бір жақсы сөз айтып тұрғанын сезген.Апа айран ішіп, құрт жеді де бір жаққа кетті
Есік ашық болса да сыртқа шыққан жоқ
Құрым киіз үстінде етпеттеген қалпы, үй-үйден бытырай шығып, әлдеқайда беттеген қатын-қалаш пен кәрі шалдардың артынан қарап жатты
Апа сол жадау топтың орта шенінде кетіп барады
Сәлден соң жардан асып, көзден тасаланды
Үлкендердің соңынан балалар шықты
Ішінде өзімен бірге келгендерден ешкім көрінбеді
Жар жағалай жүгіріп, улап—шулап олар кетті
Тек өзеннің ар жағынан машина ма, трактор ма, әлдененің қақалып-шашалып тырылдаған даусы ғана үзіліп-талып естіледі.Бағзы бір заманда алыстағы, жердің екінші жақ шетіндегі әлдебір қала, әлдебір станцияда жүк поезына мінгені, оның көп тоқтап, аз жүрген, бірқалыпты тарсылдай тербелген мимырт қозғалысы, жүздері түнерген солдаттар тиелген машиналар, мойындарын алға еміне созып, жолды шандата шұбырған танктер ойына оралды
Самолетті көруге құмартқаны, ақыры көргені, жұрттың тым-тырақай қашқаны есіне түсті
Аяқ-қолы мылжа-мылжа, үсті-басынан шапши атқылаған қып-қызыл қанға көміле шорши тулап жатқан шешесі көз алдына келді
Бұрын осы көрініс қиялына оралған сайын денесі түршігіп кететін
Басқа біреу көрген, басқа біреудің басынан өткен
Қорқынышты, бірақ сенімсіз ертегі
Әйтсе де көзіне келген жасын ірке алмады
Жылап жатып ұйықтап қапты.Тағы да түс көрді
Соңында жербауырлай шүйілген самолет
Жегіп ап, мылтығының аузын тіреп тұрып атпақ
Екі аяғын, екі қолын бірдей қырқып түсірмек
Сөйтсе, қуып жүрген өзінің папасы екен
Бұлттан қарғып түсіп, бас сап құшақтайды
Маңдайында бес бұрышты қызыл жұлдызы бар
Маңдайында төрт қырлы қара кресі бар
Айғайлайын деп еді, даусы шықпады
Ал жаңағы қорқынышты кісі тікенекті ернімен бет-аузын тырнап, өне бойын тегіс сілекейлеп сүйе берді, сүйе берді
Маңдайында жұлдыз да, крест те жоқ
Жалғыз көзді, жалғыз қолды жалмауыз
Бағана өздерін әкеліскен Дәуренбек деген кісі екен.— Өк-әй, өк!Яков оянып кетті
Манадан бері іргеден бет-аузын жалаған — тайынша бұқа екен
Арқасынан қағып, бірдеңе деп жатыр
Әйткенмен Яков өне бойы дірілдеп, көпке дейін өзіне-өзі келе алмады.Апа қостың қақ ортасына тезек қалап, от жақты
Сүт пісіріп, оның үстіне су құйып қайнатты да, талқан салып ас пісірді
Өзіне үлкен кесеге, Яковқа кішкене кесеге құйды
Екі кесе де құрсаулы, жамау-жамау
Жамау кесемен ішкен тамағының аты — қара көже екен
Яков сұрап, тағы жарты кесе ішті.Үйде төсек жоқ
Апа бір бұрышқа жиналған дүниелерін алып, жертөсек салды
Яковтың үстіне іріп тоза бастаған, әр жерінен жүні шығып тұрған үлкен көрпе тастады
Жастық етіп бүктелген ескі сырма күртеге басы тиісімен қор ете түсті.Яков алағызып ұйықтай алмады
Маңдайшаның үстіндегі тесіктен бір-екі жұлдыз жымыңдайды
Бейне ауамен дем алып жатқандай, жарығы бір көтеріліп, бір басылады
Осы, солықтаған күйі уақыт өткен сайын әлсірей берді
Оның есесіне жұлдыздар жарқырай түсті
Екеуі де жымың-жымың етіп, қол бұлғап шақырғандай
Әлдекім есік алдында кеп, тың тыңдап тұр екен
Тықыр-тықыр еткізіп, жабықтан қол сұқты
Қолы еркін жетпесе керек, ағыта алмады
Қараңғы үйге кірген көрінбейтін қол екі-үш рет бос қайтты
Белгісіз кісі тағы да тың тыңдап аз бөгелді
Сосын ысылдай сыбырлады.— Сақып..
Дәуренбек! Жол бойы қабағының астымен, түнере қараған
Ұра ма деп ойлап еді, ақсақалдан именген болу керек, ұрмады
Арбаны маңайлаған сайын Зигфрид екеуін тапай жаздап, төне түсіп келетін де, көзімен атып, кері шегінетін
Зигфридті білмейді, Яковтың өзі жол бойы көңлі қобалжып, әбден берекесі кеткен
Енді сол Дәуренбек түн жамылып, оңашада кеп тұр
Яков зәресі ұшып, сіресіп қатып қалды
Дем алуға, қыбыр етуге шамасы жоқ.Дәуренбек тағы бір-екі дыбыстады да, қайтадан жабыққа қол салды
Қостың қабырғасын сықырлатып, құлатып барады
Ақыры Яков ілгектің сырт етіп ұясынан шыққанын ап-анық естіді
Сол сәтінде топсасы шиқ етіп есік те ашыла берді
Жан қорғар амалы түгесілген Яков бар даусымен бақырып жіберді
Үйге кіріп үлгерген Дәуренбек те қалт тұра қалды
Ыңырана қорылдап жатқан Ана да оянды
Яков домалап Апаның бауырына, тонның астына кіріп кетті
Бұдан әрі не болғанын анық білген жоқ
Бар ұққаны, Апа оянып кеткен соң Яковты ұрлап әкете алмайтынына көзі жеткен Дәуренбек ашуланып, аяғымен теуіп қап шөңкедегі көженің қалғанын төкті, шәугімдегі суды ақтарды
Сыртқа шыға бере қамшысымен сарт еткізіп, қосты ұрып кетті
Апа қармалап жүріп шәугім мен шөңкені орнына қойды, есікті мықтап бекітіп жапты, содан соң жүрегі дүрс-дүрс соғып, тонның астына тығылып жатқан Яковты құшақтап, бауырына басып алып ұзақ жылады.Таңертең үйде қалуға қорқып, Анамен бірге кетті
Кеше тырылдаған даусы шыққан нәрсе — астық бастыратын машина боп шықты
Тырылдай жөнелсе Апа ауызда тұрған кісіге бау-бау бидай әпере бастайды
Шаңнан жылтыраған көзі ғана көрінеді
Ерні қап-қара боп, бет-аузы түтігіп жанталасады да жатады
Тек молотилка тоқтап қалғанда ғана тыныстайды
Тұрған жерінде сылқ етіп отыра кетеді
Қайдан келгені белгісіз, Дәуренбек сап ете түседі
Тек басқалар құсап тұқия бермей, Дәуренбектің бетіне тік қарайды
Көптің көзінше өзіне ешкім тиісе алмайтынын білетін
Қырман маңында шегіртке қуып ойнап жүре берді.Кешке ел жатқан соң Дәуренбек тағы келді
Дәуренбек өткен түндегідей әкіреңдеген жоқ
Даусында өтініш, тіпті, жалыныш бар
Тіпті болмай қойған соң өтірік ұйықтай қалған Яковты оятты.Дәуренбек кеткен соң Апа кешегідей жыламады
Сол күрсініспен таңды атырды.Көп ұзамай Яков ептеп қазақша түсінетін дәрежеге жетті
Апаның аты Апа емес, Сақыпжамал екен
Яков Сақыпжамалдың өзінің мамасы емесін білгенмен, бұрынғыша апа деп атай берді
Қаншама уақтан бері ешкім іш тартып көрмеген бала бейтаныс әйелге бауыр басып қалған еді
Жалғыз Сақыпжамал ғана емес, бұрын кейіптері мүлде бөтен көрінетін ауыл қазақтарын да әуелгідей жатырқамайды
Әйткенмен, ауыл өміріне үйреніп қалды.Таң бозарып атар-атпаста үй сыртынан ат дүбірі естіледі
Бригадир Берден.— Сақыпжамал! Ай, Сақыпжамал! — дейді барқырап.Бұл кезде апа ояу
Шөкелеп еңкейген күйі қоламта астында қалған кішкене шоқты үрлеп, от тұтатып, тезек қалап жатады.— Е, қайнаға, — дейді дауыстап.— Көктегір, тұрсаң бопты, — дейді Берден
Жерошақ басында ат ойнатып, он қадам жерде тұрған көрші үйге барады.— Күлиман! А, Күлиман!Ешқандай жауап естілмейді.— Күлиман! Әй, көк соққан Күлиман! Жерік болмасаң тұр енді.Күлиманның тоңқ еткен даусы шығады.— Е, жолын болғыр, ояу жатсаң неге дыбыс бермейсің, күн шықты, — дейді Берден
Ақтабан атты ескіртіп, келесі үйге көшеді.— Бекет, ай, Бекет!Бекеттің де үні естіле қоймайды.— О, жүгірмек! Сенің жасыңдағы орыстың балалары тіленіп соғысқа кетіп жатыр дейді
Бекет!!Әлі дыбыс жоқ.— Тұрасың ба, жоқ па?! Бекет! Ай, Бекет!Сірә, Бекет те дыбыс берсе керек
Берден:— Ой, айналайын, он үште отау иесі деген, тез бетіңді жуып, тамағыңды іш, — дейді де ары қарай жылжиды.— Әй, құдай ұрған Тілеубай..
Елден жырылып қонған жеке шаруа..
Оны да барып оятуым керек пе! — деп көп ауылдан аулағырақ қонған Тілеубайды сыбап бара жатады.Елмен бірге оянып, іргеден сығалап жатқан Яков бәрін де көреді, бәрін де естиді
Бригадир ауылдың екінші жақ шетіне ауысып, ұзап кеткенде ғана орнынан тұрады.Апа сиыр саууға кіріседі
Апасы жерге кішкентай алаша дастарқанды жаяды
Яковқа бір кесе етіп түннен қалған көжені құйып береді
Шайы — қайнап қана шыққан қара судың өзі
Апа терлеп-тепшіп отырып жыртық кесемен төрт-бес шыныаяғын ішіп алады.Шай жиналып бітер-бітпесте үй сыртынан тағы да ат дүбірі естіледі
Бірақ бұл жолы бөгеліп тұрмайды.— Сақыпжамал! Күн көтеріліп кетті!— Күлиман, а, Күлиман! Шұбатылмай тез шық!— Бекет! Осы ырғалғаныңда жарар, шырағым
Мұндағы сен түгілі жер түбіндегі Тілеубай шал да қырманға жетіп қалды
Бол енді! — деп, бір-бір айғайлап өте шығады
Шұбыра ілбіп жұмыс басына қарай беттеседі.Яков әуелде елмен бірге қырманға баратын
Өзін жақын тартқан әйелден айрылғысы келмегеннен, әрі Дәуренбектен қорыққаннан
Келе-келе өз басына ешқандай қауіп жоғын аңдады
Әрі үнемі қырман маңында жүре бергеннен іші пысты
Сондықтан азаннан оянғанымен көбіне үйде қалатын болды
Онша жұғысып кетпесе де ауыл балаларымен ойнайды
Ішінде бірді-екілі ескі таныстары да бар
Әйткенмен тілінін мүкістігі жұрттан оқшауландыра беретін.Бірақ оу бастан оңаша ойнап үйренген Яковтың өз қызығы өзінде еді
Кейде қап алып, тезек теріп кетеді
Апа да, көлденең жұрт та риза боп қалатын
Тіпті, үнемі суық қарайтын Дәуренбектің өзі бірде Яковтың жуан қап тезекті мықшыңдап, әрең көтеріп, қырдан түсіп келе жатқанын көргенде: "Жарайсың, жойытым! Жарайсың, орысым!" деп мақтағаны бар.Қар жауа Сақыпжамал қойға, шеткері қыстақтардың біріне көшті
Отыз-қырық шақырым таяу маңда ел жоқ
Төңіректе ертемен еріп, кешке қораға оралатын қой шиырынан, қар бетіне жамырай шашылған құмалақтан, жортып өткен аң ізінен басқа тіршілік белгісі білінбейді
Күнұзақ қора маңында бір топ алақанат сауысқан жүреді
Түнде тау беттен бөрілердің ұлыған үні естіледі
Сыртқы дүниеден бұл ауылға сыбай жан иесі осылар ғана
Бірақ ауыл адамдарының іші пысар, жалғызсырар жайы жоқ еді.Сақыпжамал қораның күнес жағындағы тал шарбаққа қамалған жаман-жәутік қой-ешкі, тоқты-торымды күтеді: шөп салады, астын тазалайды, бұлақ басына, суатқа айдап апарады
Қойшы Көбеген шалдың дімкәс кемпірінің ештеңеге себі жоқ
Малдың екінші жақ шетінде жұрттың тілі келмегендіктен қазақыланған Жақып деген атты иемденген Яков жүреді
Қора маңындағы жұмысының бір парасын атқарып болған соң Сақыпжамал мұрны тесік ала өгізді сүйреткіге жегіп шөп тасуға шығады
Сүйреткінің үстіне тұрып ап, ашамен әперген шөпті таптағаннан басқа көмегі жоқ
Соның өзін әжептәуір шаруаға балап, мәз боп қайтатын.Бәрі бір үйде тұрады
Ауызғы бөлмеде Сақыпжамал мен Яков
Сыры кеткен төсек, тозған сандық, ескі көрпе-жастықтың жиналу реті солай
Әйткенмен бәрі бірге отырады, бірге тамақ ішеді.Яков кешкі, қой қамап келгеннен соңғы отырысты жақсы көретін.Көбегеннің кемпірі үнемі от жағып, су қайнатып қазан-ошақ маңында жүреді
Сақыпжамал диірмен тартып, не талқан түйіп отырады
Кейде құрт езіп, ара-тұра, тіпті, кеспе жайып жатады
Ортада, қиюы қашқан дөңгелек сары столдың үстінде сынық кесенің түбіне тұтатқан білте шытырлай жанып тұрады
Столдың төр жағында, құрым киіз үстінде тізерлеген Яков, пеш жағында ешкі тулағының үстінде малдасын құрған Көбеген
Бірер шыныаяқ шай-пай ішіп жылынған соң қойшы ата көзін ашып-жұмып, мандайын сипап, онды-солды теңселіп біраз отырады да көмейлеген қоңыр даусымен бастап кетеді.— Ерте, ерте, ерте екен, ешкі құйрығы келте екен, бөрі бақауыл екен, түлкі жасауыл екен..
Үнемі жаңа ертегі айтады.Көбеген шал ертегі айтуға кіріскен сайын:— Пішту, — дейді дімкәс қара кемпір
— Ертегі сенін не теңің!Көбеген кемпірінің үйреншікті сөзіне назар аудармайды
Мұртын сылап, сақалын сипап қойып желдірте жөнеледі.— ..
Баяғыда бір бай бопты, төрт түлігі сай бопты, бір перзентке зар бопты...— ..
Баяғыда бір бекзада елден елді аралап, тектіден текті саралап сұлу қалыңдық іздепті...— ..
Баяғыда жалаң аяқ, жалаң бас бір жетім бала Бағдаттың базарында жүреді екен
"Ақылымның көбі-ай, ақшамның жоғы-ай!" деп жылап...— Сенің бай, бағланын кімге дәрі, бекзада, ханзадаң кімге тұлға, — дейді қара кемпір.— Бағдаттың базары неңді алған
Сорлы-ау, отырмаймысың тыныш қана, көжеңді ішіп
Кімге керек сенін ертегің.Шынында, қазанның маңынан шықпайтын дімкәс қара кемпірдің де, шаруадан қолы босамайтын Сақыпжамалдың да ертегі тыңдауға мұршасы келмейді
Ал әзір тілді еркін үйреніп жетпеген, әрі құлағының мүкісі бар Жақып қанша зер сап тыңдағанымен хикаяның ұзын-ырғасын әрең түсінетін.— ..
Ата-анасымен табысып мауқын басыпты.— ..
Отыз күн ойын, қырық күн тойын қылып, барша мұратына жетіпті.— ..
Елге аға, тонға жаға болыпты.Үлкенді-кішілі төртеу жатар мезгілде бөлектенеді.Кемпір аһылап-үһілеп ескі ағаш төсекке жатады, тынымсыз сарнап, кейде құдайды, кейде адамды қарғап-сілеп түні бойы көз ілмей шығады.Көбеген шал төр алдыңа ұйықтайды
Үлкен қара тонға оранады да, қор ете түседі
Түнде екі-үш рет тысқа шығып, үйді айнала жүріп, айтақтап келеді
Көбегеннің ән салғандай күмбірлеген айғайына қос төбеттің екілене үрген даусы ұласып, тау жаңғырығады.Яков пен Сақыпжамал ауыз үйге, пеш түбіне жатады
Сақыпжамал да Көбегеннің дімкәс кемпірі сияқты, түні бойы мазасызданып шығады
Кейде етпетінен түсіп, әлсіз ыңырсып жатады
Көбегенмен кезектесіп малды байқап, қораны айналып қайтады
Яков өзін ешкім шақырмаса да үнемі Сақыпжамалмен бірге тұрып, қоса шығатын
Жұлдыз тоңған, аспан дірілдеген аязды түнде екеуі қарауытқан тау жаққа қарап қатар тұра қап айтақтайды
Бір қызығы, бұлар айғайлағанда ешқашан ит үрмейтін
Қораның ығында, салам арасында бұйығып жата береді
Қасына барса бастарын болмашы көтеріп, құйрықтарын бұлғаңдатады
Иттердің бұл мінезіне үйренген Сақыпжамал мен Яков оларды орындарынан тұрғызып әурелемейді, — бәрібір үрмес еді
Дауыстары қарлыққанша айғайлап, айғайлап, бойлары тоңазығанда үйге кіреді.Азанда жұрттың алды боп Көбеген тұрады
Күнделікті тіршілік күйбеңі басталады.Яков ертеден кешке дейін тыным таппайтын
Бірақ қи ойған қауырт күндерде болмаса, үлкендер құсап жығыла шаршамайды
Көктем шыға оның да жұмыс астында қалуына тура келді
Бар қиындық Сақыпжамал екеуінің басына түсті.Көбеген қойда
Сақыпжамалдың қыстан сіңіріне ілініп әрең шыққан көтеремдерді бағып-қағудан, саулықтарға шөп салып, қора тазалаудан қолы босамайды
Төлге қарау, оны емізу, күту негізінен Яковтың еншісіне тиді
Қанша ауыр, қанша мазасыз болғанымен қызық
Тіпті, қара кемпір де құдайды қарғағанын азайтты.Күн жылынып, жер аяғы кеңи бастады
Қора төңірегі көктеп кетті.Яков күні бойы қозы, лақпен ойнайтын
Өзін Көбегеннің баласы санай бастады
Сақып пен Көбегеннің асыранды баласы.Бекер екен
Мал жайлауға шыққанда Сақыпжамал шөпауылға көшірілді
Көпеші болды.Яков Көбегенді де, оның ғажайып ертегілерін де ұмытып, жаз бойы тақырда асық ойнады
Бұрынғыдай өзін бөтен сезінген жоқ
Әрине, онда да қатты, анық айтылса
С-з, т-д, р-л тегіс т-д боп шығатын
"Қақта өдім, киыд өдім" — қақса өзім, қиыр өзім
Көлденең естіген жұрт ұқпағанымен, балалар тегіс түсінеді
Аса қажет болмаса, сөйлемеуге тырысады.Шөп біте үйі егінге ауысты.Егін жиналған соң қайтадан баяғы қыстауға көшті.Өстіп тауқыметі мол тіршілік үстінде уақыт өте берді.Үшінші жылы күзде, алғашқы қар жауған күні Көбегеннің кемпірі өлді
Соңғы айда мүлде төсек тартып жатып қалған
ертегің кімге керек, өзің кімге керексің", — деп сандырақтап шығатын.Ауылға мал санауға Дәуренбек бастаған екі-үш адам кеп жатқан
Біреуі қойға шықты да, қалған секеуі Көбегенмен бірге әудем жердегі төбесі ойылған күмбезді ескі зираттың іргесінен қабір қазуға кірісті
Жері тастақ қатты боп, күні бойы азаптанды
Мәйітті ертеңіне таңертең түсірді
Артынша малдың есебін алып, уәкілдер келесі қыстаққа жүріп кетті
Сақыпжамал мен Яков екеуі иен қорада қала берді.Кемпірдің аты бар да, заты жоқ-ты
Сөзіне де, жүріс-тұрысына да ешкім назар аудармас еді
Ешкім елеп, адам қатарына санамайтын
Оны Көбеген мен Сақыпжамал түгілі Яков та сезді
Көбеген көзін жұмып, теңселіп отырып ертегі айтқанын токтатты
Сақыпжамал күнделікті жұмысын жүрдім-бардым істейді
Қыс өтпей қойды.Ақыры көктемге қарсы Яков бұл үйге әлденендей өзгеріс енгенін байқады
Бір күні кешке Көбеген қайтадан ертегі айта бастады.Жатар мезгілде Сақыпжамал төсегін төргі үйге, Көбегенмен бірге салды.Көбеген бір айтқан ертегісіне өмірі оралмайтын
Мал төлдей бастаған шақта ол қасиетінен айрылды
Жаңылысып, осыдан үш-төрт күн бұрын айтып кеткен ертегіні қайта туындатып, кейде, тіпті, бірінің басын екіншісінің аяғына қосып, шатыстырып та алып жүрді
Биязы, момын Сақыпжамалдың да мінезі өзгерді
Ананы-мынаны сылтау етіп, Көбегенге мыжыңдап сөйлеп отыратынды шығарды
Яковқа мүлде суық тартты.Бұрын қара кемпірдің сөзіне мүлде мән бермейтін Көбеген Сақыпжамалдың қабағынан-ақ ығып, ал ол сөйлей бастаса мүлде жасып, мыж-тыж боп отыратын болды
Кешке екеуі екі көрпе жамылып, екі жаққа қарап жатады
Әйткенмен төсекті қатар салып жүрді
Соған орай Яков биыл жайлауға Көбегенмен бірге шығармыз деп жүрген
Бұлар шөпауылға кетті де, Көбеген бір қора қойымен жалғыз қала берді.Көп ұзамай Яковтың да жалғыз қалуына тура келді
Жеккен өгіздері оқалақтап, Сақыпжамал шөп машинаның шалғысына түсіп өлді
Сақыпжамалдың бұрын бала көтермегендігінен, иә жастығынан ба, әлде Яковтың ересектігінен бе, немесе қам көңіл мен мүкіс тіл үйлестік таппады ма — әйтеуір бірі бала, бірі ана боп кете алмаған
Яков — тұлдырсыз жетім де, Сақыпжамал — жамағайын баурын қолына алған жақсы туыс сияқты еді
Кейінгі кезде аралары суып кеткен
Алайда Яков шын жетімдік дегеннің не екенін Сақыпжамал өлген соң ғана көрді.Бұрын үйде барды именбей жейтін; өз үйінде жүргендіктен аштыққа да, тоқтыққа да назар аудармайтын
Енді кісі қолына қарауға, бардың өзін өлшеп ішуге көшті
Бұрын Сақыпжамалдың баласы деп, ешкім шетке қақпайтын, енді ешкім де мұның көңліне қарамайтын болды
Айналасы екі-үш айдың ішінде жүдеп-жадап, азып-тозып кетті.Ел қыстауға қона әлдекімдермен ілесіп
Басқа барар жері де жоқ еді.Көбеген былтыр әскерден келген ойық шеке кісімен бірге тұрады екен
Бет сүйегі сорайып, көзі адырайып, мүлде өзгеріп кетіпті
Өзіне қарата айтылған сөзді көбіне естімейді
Естісе бас изеп, не бас шайқап қана жауап береді
Бірер рет артына мінгестіріп, қой бағуға да ертіп шықты
Яков өзін қайтадан панасы бар, үйлі-күйлі адам ретінде сезіне бастады
Бірақ бұл сезім де ұзаққа бармады
Қыс ортасында Көбеген шал да қара кемпір мен Сақыпжамалдың соңынан аттанды
Ерте тұрып, қой қораның түбінде шылбырға асылып қапты
Оқ астында қанға батып өлген бейтаныс әйел — өзінің туған анасы үшін
Тіпті, өмірін аурумен, азаппен өткізген сөйлеуік қара кемпір үшін
Кісі қолына қарап, біржола жетім қалғаны үшін
Өзін қанша басқанымен тоқтай алмады.Көбеген барлық ертегісімен жер койнына еніп, біржола көзден ұшқан соң-ақ Яков қайтадан қатайып алды; өзін панасыз, бірақ өз бетімен жан сақтай алатын үлкен азамат сезінген
Шынында да, бұл кезде Яков ержетіп қалған еді
Бірақ үнемі таза ауада, жұмыс басында жүргендіктен өзі құралпас балалардан денесі де ірі, күшке де мығым
Сырттай колхоздың еңбекке жарамды мүшелерінің санатына енген.Жаз бойы балакөшшілермен бірге сіңірі созылып, мая салды
Күзгі қара суықта балшыққа батып ескі қораларды жөндесті
Қыс бойы бірде қи ойып, бірде шөп тасып, бір қыстаудан соң екінші қыстауды адақтаумен жүрді
Айналасы үш-төрт жылдың ішінде зіңгіттей азамат болды да шықты.Ес білген соң ата-анасын іздестірген
Өзінің қайда туып, қайдан келгенін
Кім екені беймәлім болған соң осындай фамилия беріпті
Неизвестный — қайдан кеп, қайдан тұрғаны белгісіз деген сөз
Сонда кім? Иванов па? Әлде Петров, немесе Сидоров па? Белгісіз
Ақыры, ойлана келе өзіне фамилия тапты
Осылай жаздырды.Ай артынан ай, жыл артынан жыл өте берді
Яков есімі тілге ыңғайлы Жақыпқа айналып, біржола тұрақтады
Көлденең жұрт көпке дейін қоймай жүрген орыс аты да, әктеп Дәуренбек таратқан жойыт аты да ұмтылды
Көзінің көк екені де, мұрнының үлкен екені де, бет бейнесінің өзгешелігі де оны жұрттан ерекшелейтін белгі болудан қалды
Желге, күнге тотыққан, сырма шалбар, тері тонды көп колхозшының бірі болды да шықты.Жақып ферма бастығы, немесе, бригадир жұмсаған жердей тартынуды, анау-мынау сылтау айтуды білмейтін
Және қолға алған ісін тиянақты атқарды
Не жұмысқа түссе де опырып жібереді
Соны білетін басшылар оны қайда қиынға салады
Қай ара кетілсе, сонда апарып тығындайды
Жұт жылы жылқы бақты, қуаңшылық жылы құдық қазды
Тас тасып, қой қоралар қалады, балшық құйып тұрғын үйлер салды, арық тартып егін суарды; пішен шапты, шөп үйді — істемеген жұмысы қалмады
Біреулер мұны Жақыптың дүлейлігінен көрсе, біреулер адалдығына, еңбекшілдігіне балайтын
Әттең, тілі мүкіс, әйтпесе қазаққа бергісіз деп мақтасатын.Шаңырақ көтеріп үй болса, қатарға қосылып кетер еді, ой, не керек деп өкінісетін
Жанашыр ағайындардың ішінде қыз қарастырғандар да болды.Бұлардың алғаш нысанаға алғаны — Полина дейтін аспаз әйел еді
Осыдан жеті-сегіз жыл бұрын қаладан жазғы жұмысқа келгенде ауыл жігіттерінің бірі алып қашып, жібермей қалған
Бірақ Полина осы ауылға біржола тұрақтады
Күні бойы қазанның маңында жүретін бес-алты жасар қарадомалақ ұлы бар
Өзі де балтырлы, бөкселі, доп-домалақ әйел
Жиырмадан жаңа астым дейді, онысын кім білсін, әйтеуір қырыққа жетпегені анық
"Жақыптың қолы" десті қамқор ағайындар
Бірақ құдалық жайын сөйлескенде Полина: "Құдай сақтасын! Мылқауға қатын боп не қара басыпты
Аулақ! Аулақ!" деп азар да безер болды
Салы суға кетіп қайтқан құдалар ауылда Жақыпқа лайық тағы кім барын ойластыра бастаған.Бұл кезде Яковтың көңлі әйел мәселесінен тысқары — мүлде басқа жақта еді
Сырттай бұрынғы тұнжыраңқы қалпында, бірақ іш пікірі өзгеріп, мүлде бөтен кейіпке түскен.Бұрын мен кіммін, қайда жүрмін, неге жүрмін, бүгінім неге осылай, ертеңім не болады деген тәрізді сауалдар төңірегінде ойланбаған
Мал бағады, шөп шабады, егін жинайды
Кәрісі де, жасы да, еркегі де, әйелі де қысы-жазы тыным таппайды
Яков та сол көптің бірі боп жүре берген
Сөйтсе, басқаша да өмір сүруге болады екен
Мұны жайлаудағы ауылдың іргесінде кілең ақ шатыр құрып, жаз бойы жатқан кен іздеуші геологтардан білді.Геологтар кіл қазақ жайлаған шалғай ауылда жүрген жалғыз орыс ретінде Яковты бауыр санап, іш тартқан
Шақырып қонақ қылғанда да, бейсауат кездесіп әңгімелескен шақтарында да жат өлкеде бұлай жүруінің бекер екенін, қалада тұрмаған күннің өзінде орысы бар, жемісі мол, тұрмысы жеңіл жерлердің біріне кетуі керектігін айта берген
Рас, Яковтың орысша шалағайлығынан жөндеп ұғыныса алмады
Бірақ орыс жігіті орысша білмейді деп ойламаған геологтар Яковтың әрнені қайта-қайта сұрай бергенін, өзі де жарытып ештеңе айта алмағанын құлақтың тосаңдығынан, тілдің мүкістігінен көрген
Әлденеше рет қайталап, байжайлап түсіндірді
Яковтың бар ұққаны: шаһар өмірі нұрлы бейіш; сағатпен ғана істейсің, уақытында тынығасың, сенбі — қысқа күн, жексенбіде жұмыс жоқ, жылында бір ай демалысты былайша тағы аласың: асхана, ресторан — қалаған тамағың әзір, кино, театр — не қызық көрем демейсің
Мұндай ит байласа тұрғысыз жерден кету керек
Созбай, тез кету керек.Осы әңгімелерден соң Яков өмірінде тұңғыш рет өзінің басқа ұлт өкілі екендігі туралы шындап ойлады
Көңіл түкпірінде сақталған бұлдыр суреттерді қайта тірілтіп, ата-анасын еске алды
Бірі, әрине, өлді, ал екіншісі тірі болған күннің өзінде мұнымен ешқашан ұшыраспақ емес
Тек өзін ғана ойлауы керек, тек өзі үшін ғана өмір сүруге тиіс
Қарайлайтын ештеңе жоқ, кетуі қажет
Тумаса да туысқан, қандас бауырларының арасында жүргенге не жетсін
Өз ойлап тапқаны ма, әлде өзгенің пікірі ме — білмейді
Әйтеуір осы ой көңілінен мықтап орын тепті
Қайтсе де кетуге, қалаға кетуге бел байлады.Алайда, бірден кете алмады
Науқан уағында жұмыстан босау мүмкін емес еді
Оның үстіне колхоз қандай қиынға салсаң да көтеретін белді жұмысшысынан айрылғысы келмеді
Науқан уағы біткен соң да сөзбұйдаға сала берді
Үгіттеді, ақыл айтты, қорқытты — болмады
Яковтың аузынан "Қадаға кетемнен" басқа сөз шықпады
Ақыры бірталай машақат кәріп жүріп есебін алды
Ешкіммен қоштаспастан, сол күні-ақ қалаға тартып кетті.* * *Арада жыл өткен
Жақып аудан орталығы Сартерекке келіпті-міс деген сөз тарады
Біреулер: "Байғұстың документі жоқ екен, еш жерге жұмысқа орналаса алмаған соң амалсыз қайтыпты" деді
Енді біреулер: "Документі бар көрінеді, тек орысша білмегендіктен қалаға сыймапты" десті
Колхозда көп ақшасы қалған екен, соған оралыпты", — деді.Көп ұзамай "Беларусь" тракторына мінгесіп, Яковтың өзі де келді
Үстінде шоқпардай етіп галстук таққан ақ нейлон көйлек, аз-мұз қыры кетіп тізесі қалталанған жаңа қоңыр костюм, басында күнқағар пісті қайқиған сұр шляпа
Жаздық ала пальтосын немқұрайды бүктеп, сол жақ білегіне аса салған
Екінші қолында үлкен қара шабадан
Бұрынғы жүзі тотыққан қара Яков емес, еңгезердей сары орыс.Жұрт бірден танығанымен, жатырқай амандасқан еді
Құрбы өсіп қатар жұмыс істеген бір-екі жігітті Яковтың өзі кеп құшақтады
Одан соңғы елмен де шұрқырасып табысты
Шалдардың арқасынан қағып, балалардың бетінен сүйіп, ыржия күліп, былдырлап сөйлеп жүр
Түр-тұлғасы ғана емес, мінезі де өзгерген тәрізді.Екі-үш күн ішінде ауылдағы үйге тегіс қонақ боп шықты
Шабаданның іші толған інжін шәй мен әлекей-шәлекей ойыншықтар екен
Шәй — кәрі шешелерге, ойыншық кішкене балаларға
"Апыр-ай, қала — білім мен мәдениет ордасы деген рас-ау, қараңғы Жақыптың өзі бір жылда осындай дәрежеге жетіпті" деп таңырқамаған адам жоқ
Былтыр бәрі сөгіп еді, енді тегіс қостап отыр: "Е, мұнда не бар, әйтеуір туған жер деп жүре береміз, кеткені жөн болған" десті
Сыйға сый ретінде тәбәрік әзірлесті.Алайда, ешкім күтпеген оқиға болды
Ауылмен көрісіп, қымыз ішіп, ет жеп, аз-маз аунап-қунаған соң Яков бір күні таңертең шабаданының түбінен жаңа көк комбинезон алып киіп, шөп маялауға шықты
Ертеңіне де, арғы күні де кетпеді
Арада бірер ай өткенде жұрт ойламаған тағы бір ғажайып болды: Яков Күлиман кемпірдің қолына кіріп алды
Күлиманның анау жылы балалар үйінен Яковтармен бірге келген Оля деген қызы үйде отырып қалған еді
Түскі үзілісте көп әйелдің ортасында дем алып отырған кезінде қасына барыпты да: "Сен жақсы қатын, мен күшті жігіт, күшті жігітке жақсы қатын керек" депті
Ал куә болған әйелдер т-т-т, д-д-д дегеннен басқа ештеңе ұқпадық деседі
Шыны — сол күні кешке Яков үйленіп шықты
Ертеңіне бригадирден сұранып аудан орталығына барып, неке куәліктерін алып келді
Қолма-қол той ырымын жасады.Сонда ғана Жақыптың ауылға біржола келгеніне, енді ешқайда кетпейтініне жұрттың көзі жетті.АРНАГазетте істеп жүрген кезім
Жеңіс күні қарсаңында майдангерлер өмірінен ерлік жөнінде көркем очерк жазуға тапсырма алдым
Бұрын журналистер назарына мүлде ілінбеген адам туралы тың дүние болуға тиіс
Редактордың кеңесімен бірден Отан соғысы мүгедектерінің қалалық госпиталіне тарттым.Істің мән жайына қаныққан бас дәрігер мені Тоғрыл деген қазаққа сілтеді
Жиырма жыл ішінде алдымнан талай адамды атқардым, бірақ дәл мұндай берік, мұндай қайсар, мұндай өмірге құштар адам көргем жоқ деген сөз менің көңлімде ешқандай күмән қалдырмады
Іздеген кісімнің осы екенін айттым да тезірек табыстыруын өтіндім.Тоғрыл госпиталь багында дойбы ойнап отыр десті білетіндер
Жаңа ғана екі қол, бір аяғы жоқ деп естігем
Көз алдыма, неге екені белгісіз, құлағы жұлынған, түбі тесік ескі самаурын елестеген
Қалай дойбы ойнайды? Жарайды, тасын біреу қозғап беріп тұрсын
Сонда несіне жетісіп ойнайды? Тамақты қалай ішеді, киімді қалай киеді?.
Не тірлік, не өмір!Жерге қазып орнатқан добал стол басында теріс қарап отыр екен
Біз тақай бергенде қарқ-қарқ күлген даусы естілді
Түрі Котовскийге ұқсаған тақырбас, толық қазақ орнынан оқыс тұрып, қолы дір-дір етіп шапанының омырауын түймелеп жатты.— Ойбай, Сәке, кешіріңіз
Қайта ойнайық.— Тағы ұтасың, — деді Сәкең
— Айтқанындай, столға сүйеулі тұрған таяғын алды да, бұрылып жүре берді
Дойбышы әріптесінен тезірек құтылғысы келгендей, ақсаңдай, асыға басып, келесі столға қарай беттеді.— Қап, өзіме де обал жоқ
Ұтыла салу керек еді...Екі үлкен кісінің балалық мінезіне енді біздің күлуімізге тура келді.— Уақа емес
Сізбен дойбы ойнауға мына жігітті әкелдім, — деді бас дәрігер.Тоғрыл сонда ғана бізге бұрылды
Тіпті, қасына дейін боз қылауланыпты
Әлі елуден аспағаны айқын танылады
Мүгедектігі де мен ойлағаннан гөрі өзгешерек сыпатта
Ал екінші қолдың басы ғана жоқ екен
Кәрі жіліктің қос шабағын қышқаш іспеттес етіп, ортасынан айырыпты
Маған өте епетейсіз, еш ыңғайға келмейтін тәрізді көрінді
Мұнымның қате екенін келер сәтте-ақ аңдадым
Тоқаң қос "саусағымен" дойбы тігуге кірісті
Әрине, табиғи саусақтардай нәзік емес, бірақ иесіне қажетті істі өз қадарынша атқаруға машықтанып қалғаны байқалады.Жұмыс үстіндегі адам, дәрігер бөгелмеді, мені таныстырды да, өз жайына кетті.Тоғрыл ақжарқын, ашық кісі екен, тез тіл табыстық
Жараланған соң екі жылға жуық, ұзақ уақыт бойы өлім аузында жатқанын, одан соңғы көрген мехнаттарын, хирургтердің снаряд жарықшағы қалған тұқыл қолдың өзін кеспек болғанын, оған келісім бермей, ақыры ауыр операциямен құтылғанын тегіс әңгімеледі
Өзінің көңіл күйі, қамыққаны, торыққаны, неше рет өліп, неше рет қайта тірілгені, тіпті, азаптан қажып, талай рет егіліп жылағаны туралы да айтты.Неше партия ұтқызғаным есімде жоқ, әйтеуір екі-үш сұхбаттан соң-ақ өзіме қажетті деректі тегіс жиып алдым
Қаламым жүріп, арқам қозып тұрған бір сәтті кез еді, ұзатпай жазып та тастадым
Өзіме-өзім риза боп, көңлім өсіп қалды
ЬІстық-суығымыз басылғанымен, әзір менің жазғыштығыма күмән келтірмейтін әйеліме үш қайтара оқып бердім
Тым құрыса елу-елу бес сом алатынымызды естіп, ол да мәз болды.Бірақ амал не, очеркті редактор жаратпады
Бұл өзі кім, қандай адам, не бітірген? Танк қиратқан ба, дзот бұзған ба? Неше ордені бар? Хош, рухани ерлік көрсетсін
Сонда кім үшін? Өзі үшін, өз өмірі үшін
Ал бұл өмірден қоғамға келетін пайда қандай? Не керек, қанша күнгі еңбек далаға кетті
Оның үстіне газетке қажетті материалды уағында дайындап бере алмағаным үшін сөгіс алдым
Бірақ сөгістің аты сөгіс.Алайда, менің жаныма батқан — зая болған енбек те, көп алдында арқалаған сөгіс те емес еді
Гонорардан қағылған әйелді қойшы, алдап-сулап бір ебін табармыз
Бүгін-ертең жарияланады деп кетіп ем
Басқа пәле тілден деген осы екен ғой
Әлде тастай батып, судай сіңіп дегендей, үнсіз жоғалсам ба екен
Абзалы осы болар еді, бірақ намысым жібермеді
Бар пәлені редакторға жауып, ақталып қайтпақ ниетпен госпитальға тағы бардым.Бұл жолы бақ ішінде серуендеп жүр екен
Протез киген көп жұрт құсап аяғын қадай баспайды, сылтып алады
Қасында, сірә, қала тұрғыны болса керек, интеллигент кейіпті жас жігіт бар
Уақытым тығыз еді, оңаша қалуын күтуге шыдамым жетпей, салып ұрып Тоқаңның өзіне тура беттедім
Шаруасы тәмамдалса керек, бейтаныс жігіт те мені көрісімен кетуге ыңғайланды
Соңғы сөздерін ғана естідім.— Жарайды, аға
Тым құрса он шақты күн жатып кетіңіз
Әйтпесе Балым өкпелейді.Тоқаңа құрметпен сәлем берген маған салқын ғана бас изеп амандық ишаратын жасады да, бұрылып жүре берді.— Телефон соғыңыз, біреуіміз машина әкелеміз, — деді анадайдан дауыстап.Мен аңтарылып қалдым
Бейтаныс жігіттің қазақша сөйлегеніне
Татар ма, башқұрт па, әлде шұбаш па
Тоқаң мені одан әрмен таңырқатты.— Балалар мені көшіріп алғысы келеді, — деді, қалын бұға шоғын айнала бере көрінбей кеткен жігіттің соңынан қарап тұрған күйі
Не амал, сақараға үйренген жандармыз
Көк шалғын, сары қымызсыз күніміз жоқ
Анда-санда бір келгенде ішің пысып өле жаздайсың
Есейсін деп жүрмін, келер жылы Болатымды жіберем
Қолдарында тұрып оқысын.— Бұл жігіт күйеу балаңыз ғой, — дедім мен.— Жоқ, інім, — деді Тоқаң
— Туған інім.— Аты кім?— Рәшит.Інісі
Сірә, әкесі бір, шешесі бөлек болды
Осымен қоя салуға болар еді, бірақ біздің қазекең ат сұрасып бастаса, жеті атадан беріден тоқтамайды
Сол сүйекке біткен әдетпен мен де періп кеттім.— Түрі нағашы жұртына тартқан екен.Тоқаң шарт ашуланды
Үлкендігін сыйлап, кешірім өтіндім
Әлгі іске жарамай қалған мақаланың айыбы тағы бар.Тоқаң сабасына тез түсті.— Ғафу ет, айналайын, — деді сыңар, әрі келте қолын менің иығыма салып
— Саған айып жоқ, көрініп тұрған нәрсе ғой
Бірақ Рәшиттің тегі бөтен деп көзтаныс жұрт та, жай таныс жұрт та айтып көрген жоқ еді
Сұрағаның — білместігің емес, аңғырттығың
Оның мәні былай еді, қалқам...Сөйтіп, Тоқаң маған ата-анадан тұлдырсыз қалған Рәшиттің және тағы бірнеше баланың сонау соғыс кезінде алыстағы қазақ аулына келуі, жаңадан туыс табуы туралы әңгімелеп берді
Көп қазбаламай, шет жағалап қана айтты
Көркемдік, қызғылықтылық жағын қайдам, мен бірден-ақ хикаяның идеялық мәніне назар аудардым
Баспасөзімізде көп айтылып жүрген, бірақ құрғақ айтылып жүрген халықтар достығы дейтін тақырып үшін таптырмас материал
Сол арада-ақ жаңа бір көлемді очерк жазуға, сөйтіп алыс-жақын, үлкен-кіші жұрттан алдыңғы сәтсіздігім үшін кешірім алуға ой кетті
Бірақ әлі де материалым жеткіліксіз еді
Сол алыс түпкірдегі ауылға барып, бәрін өз көзіммен көруге, болашақ шығарманың кейіпкерлерімен жүзбе-жүз танысып, ауызба-ауыз сөйлесуге тиіс едім.Жаңа идея туғанын салтанатты түрде редакторға мәлімдедім
Інісінің үйінде қонақтап жатқан Тоқаңды күтуге де мұршам келмей, — бұл жолы құпия сақтағам: кездейсоқ айтқан әңгімесінің беделді газет арқылы жер жүзіне тарағалы тұрғанынан ол кісі мүлде бейхабар, — қолма-қол аттанып кеттім.Іздеген адамым тегіс бір ауылдан табылды.Бала Зигфрид қазір совхоздың бас зоотехнигі
Мен түсерден бірер жыл бұрын бітіріпті
Әңгімелесе келе толып жатқан ортақ таныстар табылды
Жайдары мінезді, мейірбан кісі көрінді
Баяғының бәйбішелері осындай-ақ болған шығар
Жалғыз баланы ауырсынып жүрген көп жасағыр өз әйелім есіме түсіп, киын емес пе деп ем, күлді
Бәйбішесі өлген соң балаларының қолында қалған Ахмет ақсақал осыдан үш-төрт жыл бұрын дүние салған екен.Яковты шөпауылдан таптым
Онымен не орысша, не ымдасып сөйлесетін шығармыз дегем
Жақсы түсіністік.Осы Яковтың үйінде отырған кезде мені совхоз басшыларының бірі Дәуренбек ақсақал іздеп тапты
Жайлауда жүріп, Алматыдан журналист кеп жатыр деген хабарды кеш естіпті
Ұлы Отан соғысының мүгедегі, осы ауылға көп еңбегі сіңген қадірлі адам көрінеді
Мені қызықтырған істің бүге-шігесінен нақты хабардар
Жетім балаларды алғаш ауылға әкелген де осы кісі боп шықты
Кешегі шиборбай балалар бүгін тегіс зіңгіттей азамат
Бір адам, екі адам емес, бүкіл коллектив боп тәрбиеледік
Енді соның зейнетін көріп отырмыз.— Мына, қарадомалақ, — деді маған Яковтың төрт-бес жасар ұлын көрсетіп, — кім қазір
Ойлап көріңіз, енді он-он бес жылдан соң кім боп шығарын
Бақыт, бері келші! — Бала Дәуренбектің алдына келе қоймады.— Бұл өзі бір қу, — деді отырғандардың бірі
Бақытжан, Алматыдан келген ағаға айтшы, кімсің?— Кімсің, айналайын, айта ғой, — дедім мен де.— Әкем орыс, шешем қалмақ, өзім татар, — деді бала
Күліп жатырмыз.— Әкең де, шешең де қазақ, сен ақымақсың, — деді біреу
Еркелете, зілсіз айтты.— Бұралқы сөз күлуге жақсы, деп кішкене баланы қазірден бастап ата-тек таратуға үйреткендерің жөн емес, — деді екінші біреу.— Айта берсін, — деді Дәукең
Бірақ, балам, әкең орыс болар, орман болар, шешең қалмақ болар, шүршіт болар — өзің советсің
Осыны ұмытпа.Өңі қайтқанмен, даусы әлі қатқыл
Күш-қайраты бойында екені аңғарылады
Турашыл, ашық Дәукең маған қатты ұнады
Ықыласымды таныса керек, Дәукең машинасының билігін маған берді де, қашан жүріп кеткенімше қасымда болды
Өзіме қажет мағлұматтың денін осы кісіден алдым
Тек Ертай мен Нартай туралы әңгімеден ғана тайқақтай берді
Бар болғаны, Берден байғұс өле өлгенше арман қып аһ ұрып кетті, ақсақалға соғыс жұтқан екі баласының күйігінен гөрі кішкентай Ертайдың қазасы қаттырақ батты деді
Қартайған шағында Тілеубай екеуі ағайынды адамдардай қатар көшіп, қатар қонып, бірге жүрді, қазір екі үйден де жан қалған жоқ, түтіндері өшті деді
Ал Ертай мен Нартайдың қазасына келсек, оған не колхоздың басшы ұйымдарының, не мектептің жазығы жоқ, оқыстан, балалардың балалығынан болған іс, қайта қоздырғанмен түк өнбейді деді
Әйтсе де балалардың басына барып қайтуды парыз санадым.Көп зираттың шет жағына қойылыпты
Ұзындығы құлашқа толмайтын қос төмпешік
Кезінде бесіксыпа орнатылса керек, жауын шайып, үстіне боз жусан, қызыл изен шығып кетіпті
Екеуінің басына бір-ақ құлпытас қойылған екен
Таудың ұзыншақ, төртқырлы көк тасы
"Ағайынды Нартай және Ертай Арыстанбеков" деп жазылған екен.Мен бұл балалардың әкесін білетін ем
Газеттің мерекелік номерлерінің біріне интервью алғаным бар
Мені кеңседе емес, өз үйіндегі жұмыс кабинетінде қабылдады
Қасында бес-алты жасар ғана кішкене ұл ойнап жүр
Көзге көрінбейтін жаулармен қылыштасты, айғайлап өлең айтты, кілемге аунады, столдың астына кіріп кетті, ең ақырында сөрелерді ақтарып, суреті мол кітаптар іздей бастады
Қанша сұрастырса да ізін кесе алмапты.Алматыға түскен бетте бірден Арыстанбеков ақсақалға жетпек ем
Қабырғаммен кеңесіп, мұның парықсыздық боларын аңғардым
Қаралы хабар айту да мұрат па екен
"Биыл үлкені отыз беске, кішісі отыз үшке келеді, — деген еді
— Қазір олардың балаларының өзі мына Алтайдай болған шығар
Жарық дүниеде үміттен артық не бар
Қайтадан түтін түтетіп, қайтадан шаңырақ көтеріп отырған аяулы азаматтың көңіліндегі үміт сәулесін біржола үзуге дәтім бармады
Жендет рөлін атқарғым келмеді.Газет берген арнайы командировкамның да орнын толтыра алмадым
Айрылысар сәтте Зигфрид: "Атасын жасырған — нәмәрт
Мен өзімді тәрбиелеп өсірген даланың дархан перзенті — бүкіл семьямыз фамилиясын алып отырған көкем, сіздерше Ахмет ақсақалды ғана емес, фашистермен айқаста испан республикашылдары қатарында қаза тапқан, маған өмір берген ғазиз әкем Вольфганг Вагнерді де мақтан етем
Бұл — менің қалауымнан тысқары нәрсе
Шыққан тегім неміс десем қисынға келер
Жалпы, арғы текті қазу — азаматтың ісі емес
Қазір бәріміз бір өзеннің арнасы, бір атаның баласымыз
Бір семьяның мүшесі, бір ұлыстың ұлымыз
Ескі жараның аузын тырнап қайтесіз", — деген еді
Тек өзінің ғана емес, Яковтың, Рәшиттің, бүкіл қауымның атынан айтқандай көрінген
Қабылдамай кетіп ем, ойлана келе сөзінің дұрыстығына ден қойдым.Әйтсе де, осы сапарда естіген-білгенімді, көзбен көріп, ойша түйгенімді толайымен мансұқ етуге қимадым
Өмірде шын болған адамдардың бәрінің атын өзгертіп, көкейімдегі тірі суреттерді ептеп тұздықтап, повесть пе, әңгімелер циклы ма, әлде, тіпті, роман ба, әйтеуір бірдеңе жазып тастадым
Журналист шықпады, бәлки жазушы боп кетермін
Көтеріп аламыз.Бір жақсысы, оған дейін әлі көп уақыт бар.1973, Переделкино — Алматы