Біздің ауылдың жайлауы Қоржынтомар дейтін жер
Қоржынтомар екі жағы қоржын секілді бүйірлі, ортасы үзіліс -алшақ
Томардың ортасы Қүрақты көл; біздің ауыл ылғи күншығыс жағында отырады
Ауыл отыратын жағында томардың кезең суаты бар
Бала-шаға күн ұзаққа сол суатқа суға түсіп, ішіміздегі бойшандарымыз орталықтағы құраққа да барады; ең жаңа көшіп келген әзірде, құрақтың ішінде, ескі қамыс саңылтырларды судың бетіне жинап үйіп, шағала жұмыртқа салады
Өзіме тете ағам бар; менен екі-үш жас үлкен болғанмен, менің бойым оныкінен аласа емес
Суға түскенде көбіне соған ілесіп, қамысқа барам
кей жерлерде су бетінде калқыған ұя, шағып тастаған жұмыртқаның қабықтары кездеседі
- Балапанын шығарып әкеткен ғой, - дейміз.Кей кездерде ырысымыз жеңсе, қалқыған ұяның үстінен тап-тарғыл болып жатқан шағаланың кішкене сопақ жұмыртқасы кездеседі.Ел биыл жайлауға соңырақ көшіп келген
Екі-үш күннен бері Қоржынтомарды аралап бітірдік
Қоржынтомардың күнбатыс жағындағы өзектің аңғарында Қарақоға дейтін кішірек көл бар
Қарақоғаның суы тайыз, қоғасының арасы түйенің өркешіндей бұйраланып жатқан томар
Сол томарларға шүрегей үйректер жұмыртқа салады
Басқа үйректер де кенже салатын болғандықтан шүрегейдің жұмыртқасы ел жайлауға қанша кешігіп келсе де, уыз болады.Талай аралап алғанымыз бар, томардың қуысына салып бетін шөппен бүркеп кетеді екен...Қарақоға көз ұшында көрінгенмен біздің ауылдан екі-үш шақырым шамасы бар
Оған барған адам кешсіз келе алмайды
Бұрын кол бос кезде кілең бала қосылып, салып ұрып жүре беруші едік.Менің тәугі оқыған жылым ғой, молданың қандайының жақсы, қандайы жаман екенін мен қайдан білейін: менен басқа бұрыннан мектеп көрген балалар өзара: «Өте қатаң молда» деп сөз қылысады
Кенжесі болғандығымнан шығар деймін, бөтен балаларынан гөрі мені еркелеткен секілденетін еді
Киіз үйге шыққан соң мені молдаға тәу апарып бергенде де: - Молдекесі, кенже балам еді, өзі өте қорқақ, тым ұра бермессіз, - деген
Оның үстіне бейсенбі сайын тоң май болса, жұка нан пісіріп,  молдекемді конақ қыламыз
- Молдекесі, шәкіртіңе батанды берші, - деп, келген сайын әжем бес тиындық қара бақырды бармағына қыспай жіберген емес.Осындай мәпелегеннің арқасында мен таяқтан сау болдым
Басқа балалардың бәрі де жұма сайын шақырады, шақырмайтын жалғыз-ақ Түйебай
Түйебайдың әкесі көрші ауылдағы Ермағамбет дейтінде малайлықта
Ата жөнінен бәрімізбен тумалас.Қатыны Есмағамбеттің үйінің малын сауады
Түйебай тентектеу, көбіне шешесінің тілін алмайды
Сол өшін алайын дегендіктен бе, шешесі молдаға тәу апарғанда: - Тентек болса, ұрып-ұрып қой, еті сенікі, сүйегі менікі, - деді
Бәріміз бірге оқыдық, сабақтаспыз, зеректігі бізден кем емес, бірақ бастап оқығаннан-ақ Түйебайға молданың қылығы келіспеді
Алғашқы кездерде «ақымақ, хайуан!» деп сөгетін болды
Жүре-жүре құлағын бұрайтынды шығарды
Бірқатар окыған жиырма шақты баланың ішінде Түйебайдан бұрын таяқ жегені болмады
У-шу болып ауылды басымызға көтереміз.Екінді әлетінде, биені ағытып жатқан шамада, тындатады
Мүдірмей айтып шығып кетсе амал жоқ, әйтпегенде қамшымен сыдырып салады
Бірақ Түйебайдың бір қасиеті, қанша таяқ жесе де, көп жыламайды, мұқап жасымайды
Бір белестің астында апам ауылы бар
Бір күні әжем екеуіміз сонда барып қонып, ертеңіне келдік.Кешірек келсек сабаққа бармайтын едім, екіндіден жоғары болған соң әжем: - Сабағыңа бар, - деді
Бір күн болса да, мойным босап, босаңсып қалған екем, имандығымды қолыма ұстап, еріне басып келе жатыр едім, артымнан біреудің даусы естілді
- Сабаққа барасың ба, - деді, жаныма ентігіп жүгіріп келіп
- Әжем бүгін науқастанып қалып, бұзау кетіп қалған екен, соны жаңа зорға тауып әкелдім, - деді.Кешігіп қалған баланы молданың ұратын әдеті
Мен қорықпаймын, әжем кеше сұрап алған, Түйебайдың сылтауы шамалы, сондықтан оның таяқ жейтініне менің де, өзінің де көзі жетеді.Бетіне қарап: - Молда сені ұрады ғой, - дедім.Үндемеді
Анадайдан балалардың бір шуылдап, бір басылған әндері естілді
Адамның беттегісі келмейді, бірақ амал жоқ.Мен алдында, Түйебай кейін, сәлем беріп кіріп келдік
Молда тізерлеп, тізесінің үстіне кітап қойып, қауырсын қаламмен бірдемені жазып отыр екен
Көзін сүзе қарап, Түйебайға қадала қалды
Ашуланғанда, ортасын қырқып тастағандықтан делдиіп тұрған мұртының жебесі тікірейіп қозғала беретін
Кітабын сандықтың үстіне қойып: - Неге кешіктің? - деді.Түйебай үндемей тізелеп, бүкірейіп отырып, имандығын аша бастады
Үндемеген сайын молданың ашуы үдейін деді
- Неге үндемейсің, доңыз, жат бері, - деп қолындағы екі айыр қамшысымен сандығының жанын көрсетті
Түйебай барып жата алмады, сен тіл алмайтын кім едің деп молда қамшымен осып жіберді.Түйебаймен қатар отыратынмын
Екі айыр қамшының бір тармағы көйлекшең иығыма тиіп кеткенде, ыршып түстім
Түйебай «молдеке» деп өкіріп қоя берді.Басқа балалар таңсық көргендей, алғашқы кезде баяулаңқырап оқыса да, қамшы тарсылы шыққан соң бәрі де дауыстарын үдете бастады
Түйебай өксігін баспай кешке шейін жылады
«Оқы!» деп молда құлағын бұрасада, алақанмен шапалақтасада, жылауды үдетпесе, қойған жоқ.Екінді әлетінде жат сабақ тындатты
«Акымақ!» деп молда қамшысын көтеріп алғанда, жаным шығып кетті ме екен деп едім, еңіреп қоя беріппін
Бірақ ұрмады, басқа балаларды жіберіп, Түйебай екеуімізді алып қалды.Екеуіміз жылап отырмыз..
Бәледен құтылғандай жүгіре басып жөнелдік
Ауылға жақындай бергенде маған қарап көзін жеңімен сүртіп: - Сен ертең келесің бе? - деді
- Шоқынып кетсем де, енді молданың алдын көре алман! -  деп өкіріп қоя берді
Аяп кеттім, менің де көзіме жас келді.Түйебай содан кейін молда бетін көрмеді
Он-он бес күн елде бос жүргеннен кейін әкесі келіп, «оқымайтын болсаң мен сені қойдың соңына салайын» деп апарып біреуге жалдағандығы естілді
Ә дегенше жаздың қызықты кезі кетіп, жұрт шөп шабуға кірісті
Біздің үйдің қостап шығаратын әлі жоқ
Шөп шабарда жылда өзенге көшетінбіз
Көшумен бірге менің оқу мәселем де қозғалды
Бірсыпырасы: «Байдың үйіне тастап кет, оқысын!» деді; әжем онша сыңай бере қоймайды
Әжемнің қалпын сезген соң «қалмаймын» деп қиғылық салдым
Ақырында менің тілегім қабыл болып, үймен бірге кететін болдым.Байдың үйінен көшуге пар өгіз сұрап алды
Құлын күнінде жездемдікі берген торы құнанды ерттеп мініп алып, Тәңірберген шалмен екеуіміз сиыр айдадық
Күн ыстық, бұрқыраған жолдың шаңы тіп-тіке аспанға ұшады
Жолдың күншығыс жағында бір кішкене қара қоға бар
Қара қоғаның басында жусаған қой көрінді
Сиырдың аяңына ішім пысып келе жатқандықтан, құнанымды борбайлап жіберіп, шауып отырып жетіп бардым
Шетте жатқан қойлар дырылдап үркіп жігірісті
Қойдың көл жағынан «шәй-шәйлап» бір бала түре келді
- Түйебай!..Шұрқырастық та қалдық
Өзі жаяу, жалаң аяқ, ерні кезерген, тілінген
Үстінде шоқпыт-шоқпыт кима шапанның жұрнағы бар
Менің жаныма келіп құнанымды мақтады
Әлденеге қызығып, телміріп қарады
Көз қарасында «Сен бақыттысың ғой» деген сөз бар еді
Жазды күні молдадан таяқ жеп, күн бата екеуіміз кайтқанда Түйебай маған осы көз қараспен қарап еді
Онда да «Сен бақыттысың ғой» деген сөзді аузымен айтпаса да, көз қарасы еріксіз білдірерлік еді.Мен көп тұрдым
Мардымды еш нәрсе сөйлесе алмадық
Бірақ, бірімізді біріміз қиып кете алмайтын секілденіп тұрдықМен: - Қойды неге ат мініп бақпайсың, -  дедім
Аты болса екеуіміз жарыссақ, адам айтқысыз қызыққа бататын секілдендік.Ол күрсінді
Молданың ұрып жәбірлегені секілді, байдың да ат бермей, жәбірлегені көрінді
Бірақ «шоқынып кетсемде, молданың алдын көрмеймін» деп айтқаны секілді, «аштан өлсем де, байдың қойын бақпаймын» деп сол сағатында Түйебай айта алмады
Оны айтатын өзінде құдірет жоқ секілденді
Көз ұшындағы белеске шығып артыма қарасам, көлдің кабағына қарай өрген қойының артында, екі көзі менде, Түйебай әлі қараумен тұр екен..