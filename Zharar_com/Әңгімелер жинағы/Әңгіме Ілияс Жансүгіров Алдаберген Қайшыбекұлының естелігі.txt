(Жаркент оязы, Тұзкөл болысы, Аламан ауылының Албаны)Мен шілденің 10-ы күні Шалкөдеден келе жатып дүйсенбі күні Албанның Қарқараға жиналатынын есіттім
Шілденің 11-і дүйсембі күні Албан Қарқараға жиналды
Көп бермеуге қаулы қылып келіп, Серікбай, Айтбай, Тұрлықожа — үшеуіне жауабын берді
«Қатты қатарға алынасыздар», — деді
Аяғында пристав елге «тарқа, не жауап болса да болыстарыңнан естірсіңдер», — деді
Ел тарқады.Мұның алдында «песір», болыстар шет пұшпақтап «іспескі» жазып жүр дегенді жұрт күңкіл қылатын
Әлгі жиналыстан қайтып келіп өзіміздің «песірдің» қолындағы «кінағаны» тартып алып, жыртып тастадым.«Песір» елге өкпелеп, «ел қарсы болды» деп протокол жазып көрсетпекші болып еді
Ел старшын басы бір қозыдан 8 қозы ақша қосып «песірге» бермек болып басты
Мен тағы Шалкөдеге жүріп кеттім.3 — 4 күннен соң қайтып келе жатып Қарқараға Әбдіқалықты шақыртып кеткенін және мені іздеп жүргенін естіп, үйге келдім
Болыстан білейін деп болысыма келіп едім, «сені ұлық бізге тап деп жатыр, айналайын, ұлыққа барайық», — деген соң екеуміз ұлыққа келдік
Пристав бізді Кравченковқа жіберді
Келісімен мені екі солдат бағынға алды
Әрі-беріден соң Кравченков шақырып, жауапқа алды.— Ұзақтікінде бие сойғанның ішіндемісің? — деді
Қағазға қол қойдырып алып, мені Әбдіқалықтың қасына абақтыға тықты
Бір күні кешке жақын Қарақолға бізді жаяу, өздері атпен үш солдат конвойлатып айдады
Сол күні жолда Қарақолдан бір арбалы орыс келіп «қырғыз бүлінді» деп хабар қылды
Бірақ отан солдаттар не қыларын білмей жолда тоқтап тұрғанда Қарқарадан жасауыл келіп, бізді қайта әкеп абақтыға тықты.Ол күні жаттық
Ертеңіне біздің үстімізге 12 тараншыны әкеп жапты
Базардағы барлық саудагерлер, адамдар нәрсесін тасып, ұлықтың үйін айнала жиналды
Ертеңіне кешке бізді ел жатарда абақтыдан Жаркентке қарай 15 солдат айдап шығып кетті
Тобымызбен томпылдатып өгізше қуып келеді
Жардың жағасына жеткенде Маңсыр деген бір тараншы болдырып, оны өзге он бір тараншы алмаулап отырысты
Қарқараның тоғанынан өткенде әлгі тараншыны алып жүре алмады
Ол жерге жығылып, аузын ашып жатқанда бір солдат ат үстінен мылтықтың істігімен найзалап..
Тараншының құлындағы даусы шығып бақырды
Біздің иманымыз ұшты.Таңға жақын Кегендегі пошта станциясына айдап келді
Бізді бір беті ашық қораға қамап қойып, солдаттар шай қайнаттырды
Шайдан бір-бір ожау шай ішіп, таңдай жібіттік
Серікбай, Әбдіқалық «Біз жүре алмаймыз
Ақыр өлтіресің ғой, осы жерде өлтір», — деп отырысып алысты
Орыстар ұрмай-соқпай аз балдырласып алды да «жүріңіздер, әлгі арбалы тараншыға жетелік
Соның арбасына сендерді түсірем», — деп жалынғандай болып алып жүрді.Қайқыға жақындағанда Серікбайлар тағы жүре алмады
Демалған жерде солдаттар мылтығына оқ, салып, тасты, шиді атысып күліп отырды.Тағы айдады
Мен Серікбайды демеп алып жүрдім.Сонда күн сәске
Артымызда келе жатқан солдаттың мылтығы тарс еткенде, алдымызда келе жатқан бір тараншы жалп ете түсті
Аттамай, Серікбай екеуміз қабат жығылдық
Аздан соң, Серікбай: «Ай, Әбдіқалық, көтер басыңды!» — деп екі-үш айқайлап жібергенде, мен шошаңдағанымда Әбдіқалық: «Қозғалма!» — дегенін білем
Не заматта бас жағымнан сайманын салдырлатып бір солдат аттан түсті
Кеудемде жаным бар-жоғын білмеймін
өне бойым шымырлап, өліп бара жатқан секілденем
Құлақ шекеме бірдеңе шақ ете түсті..
Әбдіқалықты тінткендей болды да, менің алқымымнан көтеріп, менің қойны-қоншымды тінтті
Мен аузымнан тілімді шығарып жіберіп дем алмадым
Тінтіп болып мені сылқ еткізіп тастай берді
Мен естен айрылдым...Қанша жатқанымды білмеймін
Көптен соң ың-дың басылған кезде басымды көтерсем, бір жақ шекем томардай болып, көзім шытып кеткен екен
Сипасам — көзім қатқан қанды топырақ
Құлақ оқта кеткен екен.Басымды жұлып ала сала Ақшоқының тауына қарай жан-далбаса ұшырдым
Біраз жүргесін бір шилеуітке келіп бұғындым
Шапанымды көлеңке қып жығыла кетсем, ұйықтап қаппын
Ілбіп жүріп бір бастау (тұма) тауып, су ішіп, ол алдым
Күн бата оянып, жаяу жүріп келе жатсам, екі атты кісі жолығып, мені мінгестірді
Ертеңіне Көміршінің сазына үркіп барған елдің артынан жеттім.Ел онан ары және үркіп, Құлжа ауданына барды
Бір қызымның арқасында қыстай Қытай жерінде жан бағып шықтым
Мекалай түсіп, құрият болған соң, 17-жылдың жазына қонысқа жаяу шұбап келдік.Қарқарадан айдалған 15 кісіден бағанағы алғашқы жатқан Маңсыр тараншымен мен құтылдым
Серікбай, Әбдіқалықтың моласы сонда
Бәрінің сүйегін жинап, сол жерге көме салыпты.(Қолжазба араб қарпінде
ҚP Орталық мемлекеттік архиві: Қор — Р-1368; тізбе — 1; іс — 56).FacebookTwitterGoogle+OdnoklassnikiMail.RuVKWhatsAppБасқа да жазбаларӨзім аман болайынШолжыңДаукесБүлдіргеннің дәміТүтік аузындағы түйнекАйшаның әуресіСергелдең ойыТауықсыз да таң атадыҚұдайдың құлағы жоқМен ұқыпты адаммынСоқан салған оңай жолҮндемеген адамЕскірген ермектерІшмерезСөлпекбаевтың сөлекет істеріПікірлер (0)Пікір қалдырыңызЕсіміңізді жазыңыз...Пікіріңізді жазыңыз..
nationalgeographic.kzЖАҢАЛЫҚТАРПремьер-Министр: Педагогика мамандығына түсу үшін «талас» болу керек27.10.2018 15:01Алматыда Қазпоштаның фулфилмент орталығы қызметін бастады22.10.2018 19:15Қазпошта ШҚО-да «Е-ПИК» жобасын енгізуде22.10.2018 19:12АҚШ тауарларына тапсырыс беру тиімді болды22.10.2018 19:06Ақтауда Қазпошта бөлімшесі ашылды19.10.2018 19:33Сертификат алу
Сертификат, алғыс хат пен диплом алу жөнінде мәлімет НАҚЫЛ СӨЗДЕРБір сөзге сабыр ете алмаған көп сөз есітеді.- Ахнәф бин ҚайсҰлт десе, кеттің неге тұра қашып? Дін десе, білім...- Бағлан ЕрғалиӘрбір шешен-дана емес, Әрбір шеше-ана емес.- Бағлан ЕрғалиҰлы істерді ойласпайды, бастайды.- Бальтасар ГрасианЖүк тиесең — кетерсің, ниет етсең — жетерсің.- Шалкиіз Тіленшіұлы