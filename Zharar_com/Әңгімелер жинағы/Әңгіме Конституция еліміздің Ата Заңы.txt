Конституция – еліміздің Ата Заңы         Елдің ішкі тұтастығын сақтау үшін белгілі бір ережелер керек
Осы мақсатта Қазақ елі егемендігін алғаннан бастап, ішкі тәртіпті реттеуге тырысты
Конституциямыз қысқа мерзімде әзірленіп, халық талқылауынан өткен соң қабылданды
       Ата Заңымыз – тарихи жеңістің, халқымыздың арман-мүддесін заң жүзінде айқындаған, бүкіл әлемге Қазақстан деген азат елдің бар екендігін паш еткен беделді құжат
Конституциямызда тәуелсіз еліміздің даму бағыты, басқару жүйесі, билік тармақтары жария етілген
Қазақ халқының заң жүйесі сонау XVI ғасырдағы «Қасым ханның қасқа жолынан» бастау алады
Одан кейінгі «Есім ханның ескі жолы», «Жеті жарғы» сынды дала заңдарының негізінде құқықтың мемлекет құру идеясы Қазақ даласында жүзеге аса бастады
      Конституция әрбір Қазақстан азаматының заңда белгіленген мүмкіндіктерін қамтамасыз етуші
Кез келген азамат Конституциялық құқығын пайдалана отырып, заң шеңберінде әрекет ете алады
Конституция – еліміздің негізгі Заңы
Мемлекетіміздің ішкі, сыртқы саясатының негізгі бағыттарын көрсетуші
Республикамызда енгізілгелі жатқан кез келген заң Конституцияға сүйене отырып жасалынады
Ата заңымыз қазақ халқының бейбітшілік сүйгіш, толерантты халық екендігінің көрінісі
Ұлтына, нәсіліне, дініне қарамай, азаматтарының құқығы ардақ тұтылған еліміз татулықтың өрнегі
Конституциямызда еліміздің демократиялық мемлекет екендігі көрсетілген
Демек, Конституциямен өмір сүру – демократияның ең жоғарғы сатысында болуды көрсетеді
Ата Заңымыз – халық таңдауы болғандықтан оны әрдайым құрметтеуіміз керек
Адам өмірі мен бостандығы ең жоғары құндылық деп бағаланған Конституциямыздың қоғам өмірінде алатын орны ерекше
Адам өмірінің басты құндылық екендігінің дәлелі Конституциямыздың 9-бөлімінің екеуі адамның бостандығы мен азаматтардың құқығына арналған
     «Біздің міндетіміз – Конституцияға ерекше құрмет білдіру» - деп Елбасымыз Н.Ә.Назарбаев атап өткендей еліміздің тарихын қалай құрметтесек, Ата заңымызды солай қадір тұтуымыз қажет
Конституцияға құрмет көрсетіп, оның баптарын мүлтіксіз орындамайынша, қоғамдағы келісім мен тәртіпті сақтау мүмкін емес
Демек, Отанымыздың болашағының жарқын болуы тәртіпке бағынуымызда
Батыр бабамыз айтқандай:                                                                                                         Тәртіпсіз ел болмайды,                                                                                                                                                                                                                   Тәртіпке бағынған құл болмайды
         Қорытындылай келе, Ата Заң – біздің күнделікті жүріс-тұрысымызды реттейтін, қауіпсіздігімізді қамтамасыз ететін ең маңызды құжат
Елдің дамуына үлес қосқысы келетін азамат сол құжатқа мойынсұнып оны құрметтемейінше, елдің дамуын ойлау мүмкін емес
Әрбір азамат оны қадірлеп- қастерлеуге, ардақ тұтуға міндетті