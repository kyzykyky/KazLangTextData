Мерекелік іс-шараларға байланысты өткізілетін бағдарламалардың іс-жоспарын талқылап, бекіту үшін ұжымда шағын жиналыс өтіп жатыр еді
Жиналысты басқарушы сөйлеп отырған, кенет жаңадан келген қызметкер:- Мына бір тақырыпқа кішкене өзгеріс енгізуге болмайды ма? - деді.- Қай тақырыпты айтасыз? - деді жиналысты басқарушы.- Мына "Тілім - тірегім" деген тақырыпты айтамын.- Ол тақырып сізге несімен ұнамай тұр?!- Сәл жаттандылау естілетін секілді
Кішкене өзгеріс енгізуге болмайды ма?- Несі бар, әп-әдемі-ақ тақырып! - деді жиналысты басқарушы
- Біз жыл сайын осы тақырыппен өткізіп жүрміз ғой.- Тым болмаса, екі сөздің орнын ауыстырып көру де ойларыңызға келмеді ме?Жиналысты басқарушы шошып кетті:- Сіз сөйлем мүшелерінің орнын ауыстырып жібергеннен кейін не болатынын білесіз бе?!- Не болады екен?!Бірақ ешкім де не болатындығын айта алмады.- Ал мына "Тәуелсіздігім - тұғырым" деген тақырыпты ше? - деді жаңадан келген қызметкер.- Ол тақырыпты не деп өзгертейін деп едіңіз?!- Тым болмаса, "Тұғыр үстіндегі тәуелсіздік" деп өзгертіп көрмедіңіздер ме?- Құрметтім! - деді жиналысты басқарушы
- Сіз тым тереңдеп барасыз! Тәуелсіздік тұғыр үстінде тұрады ма, әлде өзі бірдеңеге тұғыр болып тұрады ма, оны шешетін сіз емес!- Оған бола несіне абыржисыздар? - деді жаңадан келген қызметкер
- Бұл бар болғаны мерекелік іс-шаралардың тақырыбы ғой
Сіздерді түсінбей отырмын.- Мен де сізді түсініп отырған жоқпын! - деді жиналысты басқарушы
- Ол тақырыптарға неменеге шүйліге қалдыңыз?! Біз жыл сайын осы тақырыптармен өткізіп жүрміз ғой
Үлкендер алда, жастар артта, қол шапалақтайтын жерлерінде қол шапалақтайды.- Тым болмаса, бағдарлама жаңа әндермен байытылып отырар деп үміттенем.- Жоқ! Өзінің тақырыптық әндері бар
Сол әндерді айтатын бекітіліп қойылған әншілері бар.Жаңадан келген қызметкер ауа жетпегендей қарманып барып, жұтынды.- Ең болмаса, сол әншілер үстеріндегі көйлектерін ауыстырып отыратын шығар?- Ешқашан! Жыл сайын сол бір көйлекпен шығады.- Тамара апайға қиындау тиіп жүр, - деді әлдекім
Қыз күніндегі көйлегі тарлық етіп жүр.- Ол кісіге жаңадан көйлек тіктіру де ойларыңызға келмеді ме?- Одан бірдеңе шыға қояр ма екен? - деді жиналысты басқарушы
- Ол кісінің өмірдегі ең ұлы мұраты - сол үстіндегі көйлегімен зейнет демалысына шығып кету.Жаңадан келген қызметкер басын шайқады.- Сіз бұл жерге жаңадан келген қызметкерсіз, - деді жиналысты басқарушы
- Жаңадан келген қызметкерге кейбір нәрселер оғаш көрінуі мүмкін
Алайда бара-бара үйреніп кететін боласыз
Әлі-ақ өзіңіз де осы ырғақпен ән сала бастайсыз.- Сонымен іс-шаралардың тақырыбын бекітеміз бе? - деді жиналысты басқарушы
- Бекітілсін дегендеріңіз қол көтеріңіздер.Бәрі қолын көтерді
Жаңадан келген қызметкер де қолын көтерді.- Жақсы, - деді жиналысты басқарушы
- Енді бастыққа барып бекіттіріп ала қояйын.- Ештеңені өзгертіп жіберген жоқсыңдар ма? - деді бастық
- Бір жаңалық енгіземіз деп, бірдеңеден қателесіп кетіп жүрмейік.- Жоқ, Сәке! Ештеңені өзгерткен жоқпыз
Бәрі де бәз-баяғысынша.Қол қойып берді