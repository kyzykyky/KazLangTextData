Өз жолына түсіп алып сүрлеу соқпағымен кіп-кішкентай Құмырсқа келе жатыр еді, кенет алдынан пенде шыға келді
Пенде Құмырсқаны бір-ақ мыжып өлтіре салсам ба екен деп ойлады
Сол оймен пенденің дәп-дәу бәтеңке киген аяғы көтеріліп келе жатыр еді, осы кезде Құмырсқа:- Ей, пенде, тұра тұр! Айтатыным бар, - деді.- Не айтайын деп едің? - деді пенде Құмырсқаға сайқымазақ дауыспен
Сөйтті де, өзі жүресінен отыра қалды: - Ал айт, айтатыныңды! Әйтпесе, мыжи салам!- Жақсылық жаса, - деді Құмырсқа.Пенде Құмырсқаның сөзіне күйіп-пісті:- Сол ма айтайын дегенің?! Сол да жаңалығы бар сөз бе?!- Жақсылық жасасаң, өзіңе пайдасы тиеді, - деді Құмырсқа.- Сауабы тиеді десейші, - деді пенде мырс етіп
- Соны мен білмейді деп ойлайсың ба?!- Оны айтып тұрған жоқпын, - деді Құмырсқа
- Жақсылық жасасаң, әмияныңнаң бір түйір алтын теңге тауып аласың.Пенде Құмырсқаның сөзіне ішек-сілесі қатып күлді:- Кіп-кішкентай болып алып сен де мені алдағың келеді, иә? Сенімен сөйлесіп отырған мен де ақымақ
Мен сен түгілі, өзім сияқты пендеден алданбаймын ғой.- Сенбесең, сынап көр, - деді Құмырсқа
- Бірақ сол бір түйір алтын теңгені қанағат ет.Сөйтті де, Құмырсқа пендені айналып өтіп, өзінің жолына түсіп жүре берді.Пенде сол күні жақсылық жасады
Бірақ үйіне келе жатып: "Қайдағы бір Құмырсқаның сөзіне сеніп, алтын уақытымды босқа кетіргенімді айтсайшы
Одан да сол уақытымды өзіме пайдасын тигізер бір іске жұмсасам нетті?" - деп өкініп келе жатты.Пенде кешкісін әмиянын ашып қалып еді, ішінде жарқырап жатқан бір түйір алтын теңгені көріп қуанып кетті
"Алтын теңге тауып алдым! - деп айғай салды пенде
- Бұл енді менікі! Менің ақшам!Сонан соң пенденің көңіл-күйі түсіп кетті
Бағанағы Құмырсқаның "соны да қанағат тұт" деген сөзін тарс есінен шығарып: "Неге алтын теңге біреу-ақ? Мен бүгін екі адамға жақсылық жасап едім ғой", - деп томсырайып өкпелеп отырды