Жоспары:І.Кіріспе бөлім:а) Қазақ  билеріІІ.Негізгі бөлімә)Төле биб)Ер Қазыбекв)Тілді ӘйтекеІІІ.Қорытынды бөлімг) Ұлыларды ұрпақ ұмытпайдыҰлы жүзім-құнарым!Орта жүзім-жыр-әнім!Кіші жүзім қыраным!Айбынды алаш - ұраным!(Ерболат Құдайбергенов) Қазақ билері — ерте заманда осы күнгі соттың да, тергеушінің да қызметін атқарған
Билер өздерінің бір ғана сөзімен небір шытырман даулы мәселелердің дұрыс шешімін тауып отырған.Қазақ билері әділ және елге сыйлы болуға тиісті болатын
Өз әділдігімен елге танымал болған қазақтың атақты билері:Төле би (1663—1759 жж.) Қазыбек би (1667—1764 жж.) Әйтеке би (1644—1700 жж.)Қазақ халқының бұл билері елді үш жүздің бірлігін сақтауға шақырды
Төле би Әлібекұлы (1657-1756 жж.) Қазіргі Жамбыл облысындағы Шу өзенінің жағасында, Жайсаң жайлауыңда дүниеге келген, 1756 жылы Шымкент облысы, Леңгір ауданының Ақбұрхан ордасында қайтыс болған
Қазақтың қоғам қайраткері, атағы жер жарған шешен, Ұлы жүздің бас биі, "Жеті жарғыны" жасаушылардың бірі
Құдайберді әулетінің өкілі болып табылатын Әлібекұлы Төле биге дейін ешкім би де, бай да болмаған
Төле бидің ата-бабалары қарапайым шаруалар екен
Төле би өз халқының шешендік-поэтикалық өнерінің дәстүрлерін жастайынан бойына сіңіріп өскен, зерделі, сауатты адам болған
15-20 жасынан билердің бас қосқан жиналысына қатысып, өзінің әділдігі мен шешендік өнері арқасында таныла бастайды
Ол кезде қазақ пен жоңғар хаңдықтары үнемі жауласып жүретін
Тәуке хан өлімінен кейін Қазақ хандығы ыдырай бастады
Ұлы жүзді басқарып отырған Төле би жоңғар басқыншыларына біраз уақыт кіріптар болады
Оларға салық төлегеніне қарамастан, Төле би саяси басқаруды өз қолына алды
Қазақтардың басын біріктіріп, оларды жоңғар бұғауынан құтқаруда Төле би маңызды рөл атқарды
Кейбір мәліметгер бойынша, Төле би Абылай сұлтанның өрлеуіне де ықпал еткен
Төле би, Орта жүздің бас биі Қазыбек Келдібекұлы және Кіші жүздің бас биі Әйтеке Байбекұлы үшеуі Әз Тәукенің бас кеңесшісі болған
Төле би Тәуке ханның Түркістанды Қазақ хаңдығының астанасы қылу, үш жүзді бір орталықка бағындыру, бір ғана Қазақ хандығын күшейту, туыс қазақ, қарақалпақ, қырғыз және өзбек халықтарының жоңғар-ойрат басқыншыларына қарсы әскери одағын құру туралы шараларды жүзеге асыруға белсене атсалысты
Сонымен бірге, Төле би Ұлы жүз бен Ресей арасында байланыс орнатып, дамытуға көп еңбек сіңірді
1749 жылы немере інісі Айтбай бастаған елшілікті Орынбор губернаторы И
Неплюевке жібере отырып, ол Ресей қол астына өтуге дайын екендігін мәлімдеген
Неплюев 1749 жылғы 26 қыркүйектегі жауап хатында Ресейге қосылуға деген ниетін құптай отырып, екі ел арасындағы сауда байланыстарын дамытуды қолға алуды ұсынған
Қазақ хандығының ыдырау және жоңғарлардың басқыншылық соғыстары кезеңіңде Төле би басшыға тән қасиетін таныта білді
Жоңғарлар жағдайды пайдаланып, қазақ халқын жойып жібергісі, ал тірі қалғандарын қуғын-сүргінге ұшыратқысы келді, Төле би Қабанбай, Бөгенбай және Жәнібек батырлармен бірге бітұгас халық майданын құрып, азаттық жолында күрес жүргізді
Халық ауыз әдебиетінде Төле би туралы көптеген тарихи аңыздар сақталып қалған
Халық арасында Төле би айтты деген мақал-мәтелдер, нақыл сөздер кең таралды
Шымкентте, Түркістанда және Ташкентте билік басында болған Төле би сәулетті ғимараттар салуға да белсене атсалысты
Төле би есімі күллі қазақ тарихына қатысты ірі оқиғалармен тығыз байланысты
Төле би өзі 12 жыл билік жүргізген Ташкентте, атасы Жүніс ханның қасына жерленген
 Қазыбек би Келдібекұлы (1659-1765 жж.) Қазақтың атақты биі
Қазақ жүздерін басқаруды реттеу ниетімен Тәуке хан Ұлы жүздің биі етіп Төле биді, Кіші жүзге Әйтеке биді, Орта жүзге Қазыбек биді тағайындайды
Халық ауыз әдебиетінде сақталып қалған аңыздар мен кейбір архивтік мәліметтер бойынша, Қазыбек би Келдібекұлы "Тәуке хан зандарының жинағын" өңдеуге қатысқан
Тәуке, Сәмеке, Әбілмәмбет және Абылай хандар тұсында мемлекет басқару ісіне белсене араласьш жүрген Қазыбек би ішкі және сыртқы саясат мәселелерінде ықпал ете алатын
Ол — жоңғар басқыншыларына қарсы азаттық күресті ұйымдастырушылардың бірі
XVIII ғасырдың 40-жылдары Абылай хан жоңғарлар қолына түсіп қалған шақта, оны тұтқынынан босатып алуға белсене атсалысты
XVIII ғасырдың 60-жылдары Цинь империясы Қазыбек биді өз жағына шығару мақсатымен елшілерімен бірге көптеген бағалы сыйлықтар жіберген
Бірақ Қазыбек би Қытай жағына мүлде карсы болған
Ол Абылайды Цинь империясымен қарым-қатынас жасамауға шақырған
Ел ішінде Қазыбек биді Қаз дауысты Қазыбек деп атап кеткен.Әйтеке би Байбекұлы (1644-1700 жж.) Әбілқайыр ханға дейін Кіші жүздің сөзін ұстаған қазақтың биі
Есім хан тұсында Самарқанды билеген Жалаңтөс батырдың жақын туысы
Байбекұлы Әйтеке Қазақ хандығының Тәуке хан тұсында ең беделді билерінің бірі бола отырып, "Жеті жарғы" зандарын жетілдіруге қомақты үлес қосты
Бұл зандар жинағы қазақ қоғамындағы феодализмді нығайту бағытында маңызды рөл атқарды
Әйтеке би ресми түрде хан кеңесшісі болды
Ол орталықтандырылған біртұтас қазақ хандығын құру жолында белсене атсалысты
Төле және Қазыбек билермен бірге Тәуке ханнан Абылайға дейін қазақ мемлекеттігінің эстафетасын алып өткен секілді
Қазақ елінің үш жүзінің бірлікте, тату өмір сүруінің қамын ойлаған қамқоршы болцы
Өзін дана, әділ би, аузы дуалы шешен, ішкі және халықаралық күрделі мәселелерді шешуде төреші, жоңғар басқыншыларына табанды қарсылық көрсетуді ұйымдастыру жолында үлкен үлес қосқан озық ойлы қайраткер ретінде таныта білді
Әйтеке би 25 жасынан бастап алғашында Ордабасыда, сонан кейін Күлтөбе мен Ұлытауда жыл сайын өткізілетін үш жүздің басшылары мен беделді адамдары бас қосқан жиындарға тұрақты қатысып тұрды
Тәуке ханнан бері дәстүр тапқан бұл жиындарда ұлт бірлігін нығайту мәселелері талқыланып, Жүздер мен рулардың арасындағы өзара келіспеушіліктен туындайтын даулар шешілетін болған
Қызу айтыс-тартыстар ушығып кетер тұста тоқсан ауыз сөздің тобықтай түйіні іспетті жұрт тоқтасар бәтуаны Әйтеке би айтады екен дейді
Ол Ташкенттен 75 шақырым жердегі Қауыншы және Шыназ ауылдарының маңында жерленген
Менің туып өскен жерім - егеменді Қазақстан
Қазақстанның байлығы өте көп және қазынаға бай ел
Біздің еліміздің табиғаты өте сұлу
Биік-биік асқар тау, мөп-мөлдір көлдер, неше түрлі өсімдіктер мен дәрілік қасиеті бар шөптер өседі
Қазақстан жерінде аңдар мен құстар, неше түрлі жануарлар жасайды
Сол жерде біздің ата-бабаларымыз, батырларымыз, ақындарымыз, ғалымдарымыз туып өскен
 Қазақстандай жері шұрайлы, шөбі шүйгін өлкені мен әрқашан да мақтан тұтамын.Қазақстанның кең даласындай байтақ дала еш жерде жоқ шығар
«Отаның-алтын бесігің», «Отаны жоқтық – нағыз жоқтық»- деп дана халқымыз бекер айтпаған
Өз Отанын сүю, өз ана тілін ардақтау - әрбір азаматтың бірінші міндеті
 Ал біздің халқымызда атамекенді ардақтау сезімі өте терең деп ойлаймын
халқымыздың басынан қандай қиын кезеңдер өткенде де ата-бабаларымыз елімізді сыртқы жаудан қорғай білген
Өз елі үшін жанын да, барын да аямаған
Халқымыздың осы бір қасиеті жанымызға ана сүтімен тарап, ана тілімен дарып, ақ нанымен бекуі тиіс
Өйткені Отан біз үшін оттан да ыстық.Қазақ халқының тарихында «Қара қылды қақ жарған», еліміздің ынтымағы үшін күрескен кемеңкер үш бидің орны ерекше
Халықтың осы үш би жөнінде: «Атақты қазақ үш биі, Онан өткен Әйтеке  Бірінші әзіз Төле еді Таудай сөзге тарыдай  Бұзылмайтын сөз айтқан Қию тауып сөйлейді  Шешеннен шешен демегі Қанша ділмәр дегендер  Және де әзіз киелі Ширегіне келмейді
 Босатқан буын, жүйені Бұл үш бимен тең емес  Қаз дауысты Қазыбек
Қазақтың мінсіз билері»  Үш бидің ел тыныштығы, оның бақытты келешегі, тәуелсіздігі үшін қауіп-қатерді елемей, бастарын бәйгеге тіккен осы шынайы отаншыл сезімі, ынтымақ- бірлігі басқалаларға да ықпал етіп, қазақ халқын бір мақсатқа жұмылдыра түскен
Бүгінгі бақытты өміріміз осындай бабалар арқасы екенін түсініп, үш биіміздей ұлыларды, елім деп еңіреген батырларымызды ұрпақ ешқашан ұмытпауы қажет деп білемін.Үш биге қойылған мүсін ұрпағының оларға деген құрметінің бір белгісі деп түсінемін.І.Кіріспе бөлім:а) Қазақ  билеріІІ.Негізгі бөлімә)Төле биб)Ер Қазыбекв)Тілді ӘйтекеІІІ.Қорытынды бөлімг) Ұлыларды ұрпақ ұмытпайды