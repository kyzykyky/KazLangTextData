Салт-дәстүр — әр ұлттың, халықтың діні мен сеніміне, тұрмыс-тіршілігіне сәйкес ғасырлар бойы жинақталып, өмірдің өзі туғызған ғұрыптардың жиынтығы.Салт-дәстүр ұлт үшін өмір, қоғам заңы болып негізделіп, сана, тағылым, тәрбие, тіршілік ережесі ретінде ел зердесіне рухани байлық — өнеге тәжірибесін құраған
Бұл талаптар мен ережелерді халық бұлжытпай орындаумен бірге оны құрметтемеген, сақтамаған адамдарды сол заң негізінде жазалап та отырған
Өткен заманда қазақ қоғамы үшін салт-дәстүр бұлжымас заң рөлін атқарды
Мысалы, той, наурыз көже, қыз ұзату, қонағасы, шашу, ерулік ата салты болып саналады
Салт-дәстүрдің ел арасындағы тәлімдік, тәрбиелік, халықтық мәні зор
Халықтың атадан балаға көшіп, дамып отыратын тарихи әлеуметтік, мәдени-тұрмыстық, кәсіптік, салт-сана, мінез-құлық, тәлім-тәрбие және рухани іс-әрекетінің көрінісі дәстүр арқылы танылады
Салт-дәстүр байлығы — мәдениеттің байлығы
Мысалы, ата-ананы, үлкенді құрметтеу, байғазы, көрімдік, сүйінші, кәде сұрау, сәлем беру, ат тергеу, құрдастық қалжың, т.б
Әдет, ғұрып, ишара, ырым, тыйым, дағды бәрі осы салт-дәстүр көрінісі
Қаз дауысты Қазыбек бидің сөзімен айтқанда: «Біз қазақ деген мал баққан елміз, бірақ ешкімге соқтықпай жай жатқан елміз
Елімізден құт – береке қашпасын деп, жеріміздің шетін жау баспасын деп, найзаға үкі таққан елміз
Ешбір дұшпан басынбаған елміз, басымыздан сөз асырмаған елміз
Досымызды сақтай білген елміз, дәм тұзды ақтай білген елміз» - деген.Әдет - Ғұрыпқа байланысты салт – дәстүрлерді айтсақ: Туған жерге аунату
Әдетте, басқа жақта тұратын ер-азаматтарды туған жеріне келгенде оны сол жерге аунатып алатын жақсы дәстүр бар
Біріншіден, «сен осы жерде тудың, ұмытпа, перзенттік парызыңды өте» деген мағынада
Екінші, «туған жер – ата-анаң, Отаның, оның жақсы қасиеттері бойыңда, ойыңда жүрсін» деген тәлім жатыр.Балаларға қатысты салт – дәстүрлерді айтсақ: Балаға ат қою - ата-ана үшін жауапты іс
Қазақ халқының ерекше бір көңіл бөлетін ғұрыптарының бірі - өмірге жаңа келген бөпеге ат қою
Әрбір ата-ана өзінің баласына әдемі әрі мағыналы есімді қоюды қалайды
Сондықтан болар ырымшыл халқымыз перзентіне қол бастаған батырлардың, сөз бастаған шешендердің, ел бастаған билердің, жез таңдай, күміс көмей әнші-жыршылардың атын қоюға тырысады.Қазақ халқы шаңырақты, бесікті, табалдырықты қасиет тұтқан
Бұл үшеуін ешқашан аяқпен баспаған
Бұл үшеуі қашанда бірімен бірі байланысып, ұштасып жатады
Осынау қасиетті үш затты қатты тозып, тым ескірген кезде де аяқтың астына тастамай, өртеп жіберетін болған әрі күлін де аяқасты қылмай, көміп тастаған
Менің елім салт-дәстүрге бай оны айта берсем көп.