Ерлікке тағзым жасау әрбір азаматтың қасиетті борышы
Жылма - жыл ақпан айының ортасында біз ауған соғысында қаза тапқан жауынгерлерді еске алып, олардың рухтарының алдында бас иеміз
Өйткені бұл соғыста 18 - 19 жасар өрімдей жас жігіттер жазықсыздан - жазықсыз құрбан болды.Ауған соғысы - КСРО Қарулы күштерінің Ауғанстанға басып кіріп, оның ішкі істеріне қол сұғуы салдарынан тұтанған соғыс
1978ж Ауғанстанда сәуір айында билікке таласқандар арасында төңкеріс болып, оның арты аяқталмас соғысқа айналды
Бұл қасірет елдің тек өз ішінде ғана емес, оған сырт мемлекеттердің қатысуымен де ұзаққа созылды.Аса құпия қаулымен бекітілген шешімнің салдарынан Орта Азия Республикаларының түпкілікті ұлтынан жинақталған арнайы әскер құрамы жасақталды
Бұйрық бойынша жасақ "мұсылман" ұлты өкілдерінен құрылуы керек болды.Батальонға аулымыздан бір отбасының " көзінің ағы мен қарасы" болып отырған жалғыз ұлы Ташенов Құрманбай да алынады
Бұл жағдайдан ата - анасы мүлдем хабарсыз болатын
Құрманбайлар Ауғанстанға жеткеннен кейін ғана ауылға хабар келген
Олар жаз бойы арнайы мамандықтар бойынша дайындалыпты 
Әрине ,бәрі де жасырын түрде болатын
"Жалғыз баласы бардың, шығар -шықпас жаны бар" деген сөзді халқымыз босқа айтпаса керек
Ата - анасына қосылып, бүкіл ауыл болып , күндіз - түні құдайдан тілеуін тіледі.Бұл соғыс ешкімге абырой әпермеді
Жаңа билік ауған жеріне үстемдігін жүргізе алмады
Балшыққа белшесінен батқан  басшылар  енді  былғанбай  шығудың  жолын  іздестіре  бастады.Өздерінің "Ауған халқы үшін күресте жеңіліс тапқандығын" мойындады
Талайдың тағдырын	тәлкекке  салған Ауған соғысы 10 жылға	созылды .Жауынгерлердің	бірі	ғана  міндеті - бала  жастан санамызға сіңірген патриоттық тәрбие - Отан алдындағы борышын өтеу, қабылданған антына берік болу еді
Әттең, қаншама қазақ отбасы қасіретке душар болды
Бұл соғыста көптеген отбасының шаңырағы шайқалды
Қайсыбір ана боздағынан айырылса, кейбір әйел жесір, кейбір бала әкесіз, кейбір отбасы панасыз қалды
Енді ғана азамат атанып, әскер қатарына алынған жігіттеріміз ауған даласында жан тапсырды
Ал кейбіреулері із - түзсіз жоғалып кетті
Аяқ - қолдан айрылып, қан төгіп, мүгедек болғандар қаншама?!Елбасымыз Н.Ә.Назарбаевтың ауған соғысы туралы: "Ауған соғысында қыруар қаржы шығындалды, мыңдаған өмір қиылды, бәрібір кеңес әскерлеріне бұл елді тастап шығуға тура келді
Халық үшін бұдан асқан қасірет бар ма?"- деген ойлы сөзі бар.Жиырма бес жыл
Биыл ауған соғысының аяқталғанына 25 жыл толып отыр.Бірталай уақыт өтсе де, соғыстың зардабын тартып жатқандар қаншама?Аллаға шүкір! Осындай қиыншылықтарды көзімен көріп басынан өткізіп, аман - есен отбасына оралған ағамызды бүкіл ауылымыз, бүкіл оқушылар әр жыл сайын құрметтеуде
Әңгімелерін тыңдап, ұлтжанды азамат болуға талпынудамыз
"Біз көрген қасірет, көз алдымда жоқ болған жолдастарым ешқашан да есімнен шығар емес", - дейді ағамыз өз сөзінде.Бүгінгі жастар, біздер, ағаларымыздың Отан алдындағы борышын адал орындағанынан, олардың патриоттық сезімінен тағылым алуымыз керек
Қорыта келгенде, әр халықтың, әр адамның қасиетті борышы - Отаны үшін жанын пида қылған азаматтарды мәңгі есте сақтап, құрметтеу 
Тарихта ерекше орын алатын " Ауған соғысы - жүректе жазылмайтын жара" ретінде азаматтардың бойында мәңгі есте сақталып қалатынын ешқашан ұмытпайық дегім келеді
Себебі олар берілген тапсырманы орындау кезінде мерт болды, ерлік жасады
Ерлік пен елдіктің тамаша үлгісі болып қала береді.Ей, ұрпағым! Батыс жақтан сол бір жыл, Қасірет алып соғыс деген үн келді
Әлемімнің болса да ортақ ай, күні, Ұмытылар ма қаралы жыл әйгілі
Жамылды елім сонау бір жыл бір сәтте Қасірет пен қайғыны
Аш қасқырдай жанарлары қанталап, Жау төнгенде Отаныма анталап, Кеттім мен де жау шебіне ең алғаш, Ел тілегі,ел үмітін арқалап
           «Тыңдаңыздар! Тыңдаңыздар! Бүгін таңғы сағат төртте неміс басқыншылығы тұтқиылдан шабуыл жасап, Отанымызға соғыс ашты.Барша азаматтарды Отанымызды қорғауға шақырамыз» -деп Левитанның радио арқылы сөйлеген сөзінен кейін бақандай төрт жылға созылған, тарихта болмаған ірі-ірі, жойқын шайқастарымен белгілі Ұлы Отан соғысы басталды
Кеңестер елімен «соғыспау» туралы жасалған шартын опасыздықпен бұзған фашист әскерлері соғыстың алғашқы сағаттарынан бастап-ақ кеңес әскерлерінің маңызды орындарын жаппай бомбалады
1941 жылы 22 маусымда басталған Ұлы Отан соғысына ел басына күн туғанда, біздің ата-әжелеріміз, аға-апаларымыз да қолына қару алып, елін,жерін қорғау үшін майдан алаңына аттанды
Иә, соғыстың алғашқы күндерінен бастап-ақ сан миллиондаған адамдар Отанын жаудан қорғауда кеудесін оққа төседі, жанын қиды
Осындай қиын қыстау кезеңдерде  «Біздің ісіміз-әділ, жау талқандалады, біз жеңіп шығамыз!»  деген үндеу майдан шебінде жүрген әрбір сарбазға күш бергендей жігерлендіре, рухтандыра түседі
Ақыры, біз Жеңіске жеттік! Қанішер неміс басқыншыларымен шайқасқан Кеңес әскерлерінің үміттері мен сенімдері ақталып, армандары орындалды
               Бірақ, бұл Жеңіс бізге оңайлықпен   келген жоқ
1418 күнге созылған сұрапыл соғыста Жеңіс күнін жақындатқан, қара түнек фашизмге қарсы жан аямай күрескен миллиондаған ата-әжелеріміз мерт болды, мүгедек болып қалды
Соғыс салған зардап әлі күнге дейін толық жойылған жоқ
Келешек ұрпағы үшін, Отаны үшін, елі мен жері үшін аянбай соғысқан батырларымыздың қан кешкен әрбір қадамы, жеңісті жақындата түскен әрбір күні ұмытылмайды!               Осы сұрапыл соғыстағы жеңістің басты себебі, әрине, халқымыздың Отанға деген сүйіспеншілігі, қайтпас қайсар ерлігі, отаншылдық қасиеті
Сын сағатта Кеңес Одағын мекендеген барлық халық  бір жеңнен қол, бір жағадан бас шығарып,  Отанын қорғады
            Осыдан 71 жыл бұрын, Кеңес армиясының қатарында ел қорғауға аттанып, зұлым жаумен шайқасқандардың ішінде қазақстандықтарда болды
            Адамзат баласына үлкен қасірет, қайғы әкелген бұл соғысқа Қазақстан жерінен бір миллион үш жүз алпыс алты мың жауынгер аттаныпты, ал алты жүз мыңы майдан даласынан қайта оралмады
Хабар- ошарсыз кеткен адамдардың сүйегінің қай жерде шашылып қалғанын немесе қайда жерленгенін туыстары да білмейді
Соғыс жалмап аға-іні, бауырды, Зар жылатты тыныш жатқан ауылды
Жалғызынан айырыпты ананы, Әкесінен айырыпты баланы
          Иә, соғыста қираған қалалар мен ауылдар әлдеқашан қалпына келтірілді
Бірақ, соғыс салған жара әлі жазылған жоқ
Соғыс кезінде жақын адамынан айырылмаған жанұя жоқ шығар, сірә! Сұм соғыс салған зардаптар бүтіндей бір әулеттердің түбіне жетіп,ошағын өшіріп, ананы жесір, баланы жетім қалдырды
Адамзат баласын табанына таптағалы аласұра ұмтылған фашизмді талқандауда Қазақстан азаматтарының жасаған ердіктерін елемей кету мүмкін емес
Болашақты қара түнектен арылту, азаттық алу үшін бостандық сүйгіш жұрт Отан үшін қан төгіп, жер жастандырылды
Қазақ елі басына күн туғанда шыбын жанын қу шүберекке түйген батыл, қаһарман халық болған
Ұлан- байтақ даласының біртұтам жері үшін қорқыныш сезімін жүрегінен суырып тастаған қазақ халқының айқас алаңдарында қаймықпай соғысқанына, өшпес ерлік көрсеткеніне жүз қазақтың Кеңестер Одағының батыры атағын алғаны дәлел болып отыр
«Азияда қазақ деген малшы халық бар
Олар малын бағып жүре берсін.Кейін олар біздің ұлы Германияны етпен қамтамасыз етеді»,деп бір империялық идеяның қасіретін бүкіл халыққа тартқызған – Адольф Гитлер өзінің «Майн Кампф» («Менің күресім») кітабында қазақтар жайлы жазған
Бірақ, жауыз Гитлердің бұл ойы іске асқан жоқ
Өйткені, бір жағадан бас, бір жеңнен қол шығарып отырған Кеңес Одағының әскерлері орыс, қазақ, украин деп бөлінбей ортақ жауға бәрі бірдей қарсы тұрды
Бұлт түнеріп аспаннан, Талай көзден жас тамған
Тұтқиылдан жау тиіп, Қырған соғыс басталған          Қанқұйлы соғыс өрті ел еңсесін тіктей бастаған шақта лап етті
Елді дүр сілкіндеріп, тәтті ұйқысынан оятқан суық хабар тірлігі сүттей ұйыған Қобда жеріне де келіп жетті
Туған жерін қорғау үшін қарша бораған  ажал оғы мен тозақ отына мойынсұнып, мыңдаған жас арманшыл жерлестеріміз майдан алаңына аттанды
Осылардың жартысынан көбі ұрыс даласында ерлікпен көз жұмды
           Облысымыздың орталығында құрылған 312-атқыштар дивизиясының және 101-ші ұлттық бригада жауынгерлерінің қатарында Мәскеу түбіндегі фашист басқыншыларына қарсы күресте Қобдалықтар асқан ерлікпен көз жұмды
        Қобда  жері -  батырлардың мекені! Осындай атаудың астарында  сонау Қобыланды, Абат, Исатайлардың батырлық  рухы жатса керек
 Осы әйгілі  батыр бабалардың даңқты жолын Қобдалықтар Ұлы Отан соғысы жылдарында да лайықты жалғастырды
Батырлар мекені аталған Қобда жерінен сегіз бірдей Кеңес Одағының батыры шығуы басқа еш жердің майдайына жазылмаған айрықша абырой
Ал Ұлы Отан соғысында Кеңес Одағының Батыры атағын алған екі қазақ қызының бірі – жерлесіміз Әлия Молдағұлованың соғыс тарихында өшпес із қалдырған теңдесі жоқ ерлігі киелі өңіріміздің шоқтығын биіктетті
Әлия туған топырақ қазақ тарихында белгілі мекен еді
Қарақобда мен Сарықобда қосылып,  үлкен Қобда арнаға түсер жердің жанындағы Абат – Байтақ мазарының құпиясын әлі ешкім ашқан жоқ
Ұлы Қобда сонау Қиылмен қосылып, Елекпен жанасқан жерінде киелі Қобыланды жатыр
Кешегі өткен Махамббет пен Исатайдың жорығы да осы маңайда болғаны рас
Осы өлкеде Әлияның дүниеге келуі де сол бір ерлік дәстүрінің сақталуы сияқты болып көрінеді
Қобыланды батырдың қылышы,  Бекет атаның аса таяғы, Исатай батырдың денесі жатқан бұл өңірде батыр тууының өзі-заңдылық.........Биыл Ұлы Жеңіске 71 жыл толып отыр
Жеңіс! 1945 жылдың 9мамыры күні дәл осы шаттық хабарды естіп тұрып, бүкіл әлем теңселіп кетті
Жер жүзі халықтарының жүректері қуаныштан лүпіл қақты..
Кеңес Одағының тұрғындары 5 жыл бойы күндей күркіреген соғыста – 1418 күн мен түндерде, бүкіл жігерімен Жеңіске ұмтылған..
Миллиондаған адамдар мүгедек болып қалды
Миллиондаған адамдар бет алдына босып кетті
Бірақ бәрібір Берлингтегі рейхстаг үстінде жеңіс туы желбірей көтерілді
Осы жеңісте Қазақстаннан шыққан қаһарманмен жауынгерлердің қанымен, жанымен мына жарық өмір үшін аянбай ұмтылған зор үлестері бар еді
Біз Жеңіс күнін жақындатқан, қаратүнек фашизмге қарсы жан аямай күрескен әрбір жауынгерге қарыздармыз
Бұл екі сөз бір-бірінен толықтыра түседі
Ұлы Жеңіс біздің халқымыздың орасан зор құрбандықтарымен келген қасіретті арифметикасы
Соғыс салған зардап әлі күнге дейін толық жойылған жоқ
              Олардың Отан үшін қан кешкен әрбір қадамы, жеңісті жақындата түскен әрбір күні ұмытылмайды
Өйткені, ерлік шежіресі ұрпаққа ұлағат, ертеңгі күнге үлгі боларлық сабақ
  Біз соғыстан кейін туған ұрпақ кешегі Ұлы Отан соғысы жылдарындағы аға ұрпақтың – қазақтар мен қазақстандықтардың жанкешті ерлігі туралы тек оқулықтардан, көркем әдебиеттен және кинотуындылардан ғана білеміз
Жеңістің 71 жылдығы қарсаңында Ұлы Отан соғысында қаза тапқан боздақтардың рухына бас иіп, олардың ерлігінің саяси – кейінгі буынның азаматтық парызы
Соғыста біздің аталарымыз ежелден еркіндік аңсаған ер қазақтың өршіл рухын, батырлығын әлемге паш етті
Қазақ ұлты ұландарының антқа адалдығын көрсетті
Отан соғысы майдандарында, жау тылындағы партизандар мен Еуропа елдеріндегі қарсыласу қозғалысы қатарында шайқасып, фашизм концлагерьлерінде қаза тапқан өжет, қайсар қандастарымыз рухына бас иеміз
Әрине соғысты, оның қорытындыларын бағалауда әр ұрпақтың өз көзқарасы болуы мүмкін
Уақыттың тарихи-саяси оқиғаларды бағалауға, саралауға өз таңбасын салуы – табиғи құбылыс
Бірақ олар түбегейлі, принципті мәселеде өзгермеуі керек
Көлемі, қаталдығы, адам және материалдық шығыны жағынан екінші дүниежүзілік соғыс адамзат тарихындағы ең жойқын соғыс болды
Ол дүние жүзі халықтарының бестен төртінің тағдырына әсер етті
Соғыс қимылдары әлемнің 40 мемлекетінің аумағында жүрді
Ең соңғы деректер бойынша бұл алапатта 60 мил
Кеңес Одағының адам шығыны ресми түрде 27 мил
           Әлем 1941 жылы соғыста кім бастап, оған адамзат тарихында бұрын-соңды болып көрмеген қандай қатер төніп тұрғанын бірден сезді
Бүгінгі ұрпаққа Ұлы Отан соғысындағы Кеңес Одағы мен оның халықтарының жеңісінің факторлары туралы айту парыз
Ол соғыстағы жеңістің қайнар көздері, негіздері мен қозғаушы күштері туралы ондаған, тіпті мыңдаған еңбектер жазылған
Қазақстанның Ұлы Жеңіске үлесі айрықша болды
Республикамыз халқы қаһарлы жылдары тас- түйіндей бекілді
Қазақстан халқының соғыс қажеттеріне жұмылдырылуы 24% жеткен
Ал екі майданда бірдей соғысқан Германия халқының соғысқа жұмылдырылуы 12 % болған
Осы деректен-ақ тылдағы еліміз залқына қандай ауыртпалық түскенін айқын көруге болады
Салмақ әйелдер мен жасөспірімдерге түсті
Соғыс жылдары өнеркәсіпте еңбек еткендердің 50% жеңіл, сондай- ақ тамақ өнеркәсібінде 85-90%, ауыл шаруашылығында 80% астамы әйелдер болды
Жастар жұмыс істейтіндердің 35-40% құрған
Республика малшылары Қызыл Армияға 110 мың ат берді, бұл 10 атты әскер дивизиясын құруға жетті
Халқымыз осының бәріне ерекше төзімділік көрсетіп, тағдыр талқысымен келгендерге қол ұшын берді
Ұлы Отан соғысы жылдарындағы ерлігі үшін 500 қазақстандық Кеңес Одағының Батыры атағын алды
Соңғы мәліметтер бойынша, бұрынғы Кеңес Одағының 27 миллиондай адамын жалмаған сұрапыл соғыста Қазақстаннан 1 миллон 600 мыңдай жауынгер жауларға қарсы жан аямай шайқасты
             Одақ бойынша 12 мыңнан астам жауынгерлер, командирлер, қолбасшылар, партизандар, қарапайым халық өкілдері 1934 жылы белгіленген ең жоғарғы атақ – Кеңес Одағының Батыр атағын иеленеді
Солардың қатарында осы үлкен атаққа қазақ ұлтының 103 азаматы ие болыпты
Бұрынғы деректерде, тіпті тарих оқулықтарының беттерінде бұл сан бірде 97, бірде 98 болып беріліп келген болатын
Ұлы Жеңіс әкелген құндылықтар туралы айтқанда ойға ең алдымен сол бір қантөгіс, жиһангерлік соғыстан аман қайтқан ағаларымыз бен апаларымыздың соғыстан кейінгі қоғамдық өмірдің әр саласында атқарған адамгершілік, тәрбиелік, отансүйгіштік, жас ұрпаққа қамқорлық, әділеттілік пен тазалықтық қорғаушысы болған ерекше миссиясы туралы айту парыз
Иә, майдангерлер қай салада да үлгі болды
Бүгінгі Тәуелсіз Қазақстанның әлеуметтік-экономикалық жүйесіне, Қазақстанның индустриялы, аграрлы ел болып қалыптасуындағы басқару мектебін құрудағы рөлін айту парыз
Отан соғысынан қайтқан жеңімпаздар аса құштарлықпен, адалдықпен, іскерлікпен еңбек етті
               Соғыстың от-майданында жүріп «алты малтаны ас етіп», «толарсақтан қан кеше жүріп», елге жеңімпаз ретінде оралған олар соғыстың ерлік рухын, адам бойындағы бар қасиетке сын болған алапат қиыншылықта өзінің азаматтық арына дақ түсірмей, тіпті дәлірек айтсақ қазақ ұлты ұландарының ерлігі мен мәрттігі, жанкештілігі мен төзімділігі туралы бүгінгі ұрпаққа жеткізген кешегі өткен Бауыржан Момышұлы мен Қасым Аманжолов, Жұбан Молдағалиев бастаған жазушылар мен ақындардың шығармашылық ерлігін, бүгінгі ортамыздағы қайырымдылық пен әділдіктің, патриоттықтың жыршысы мен күзетшісіндей Әбдіжәміл Нүрпейісов, Әзілхан Нұршайықов, Мұзафар Әлімбаев, Қалмұқан Исабаев және басқаларды айту парыз
              Біз өз аталарымызды мақтан тұтамыз, өйткені, олар біз үшін, Отан үшін қасық қандары қалғанша күресіп, бізге жеңіс сыйлады
Қанша жылдар өтсе де, бұл соғыста ерлікпен қаза тапқан әрбір батырларымыздың тарих төрінен орын алатыны және ұрпақтары мәңгі жеңіс алауын сөндірмей, Отан үшін от кешкендерді әрқашанда жүрек түпкірімізде ұстаймыз