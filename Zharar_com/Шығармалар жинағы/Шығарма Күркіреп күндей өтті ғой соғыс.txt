71 жыл! Бұл бір адамның тұтас өмірі
Соғыстың біткеніне, Жеңіс таңы атқанына, жұртшылықтың бейбіт өмірдің дәнін егіп, дәмін татқанына тура 71 жыл
Ер етігімен су кешіп, ат ауыздығымен су ішті
Бейбіт күннің бұқарасы белін буып сапқа тұрды
Он сегізге енді толған өрімдей жас пен елуге жеткен егде еркек қолына қару алып, Отанды қорғау үшін  майданға аттанды
Бой түзеп,  қыз дәуірін  қызықтайтын бойжеткендер  беліне қару асынып, ер- азамат басын тіге бермейтін батырлық көрсеткені қаншама?  Шығыстың қос шынары - Әлия мен Мәншүк қазақтың қыран қызы Хиуаз  Доспановалар ерлігі  елге белгілі
Соғыс сан милион адамның өмірін қиды
Жас балаларды  жетім, әйелдерді жесір атандырды 
Адам қолымен тұрғызылған әсем қалаларды тау-тау үйіндіге айналдырды
Ел ішінде аштық орнап, сан мыңдаған жауынгер тұтқынға түсті
Адам баласының басына келмеген зұлымдықтардың, азат пен айуандықтың неше түрін көрсетті
Адамдардың тағдыры аяқ астына тапталды
Тұтас ауыл күлге айналып, бүтін қалалардың қабырғасы күйреді
Бұғанасы бекімеген бала ересек атанды
Бесік тербетіп бала жұбатып отыратын ана  қолына кетпен, күрек ұстап, егін егіп, дән суырды, құрық алып мал бақты
Жұмыстан қолдары қалт еткенде майдандағы жауынгерлерге жылы киім тігіп, шұлық тоқып, байпақ басты
Жасөспірім балалардың өзі сабақ арасында солдаттың бір күндік тамағын табуға қарекет жасап, балық аулады, шаруаға араласты
  Тылдағылар «Бәрі де майдан үшін» деген ұранмен ұйқысыз түндерді, күлкісіз күндерді бастан өткізді
Майдандағы қызыл армия қатарына 1200000-ға жуық қазақстандық аттанды
Түн ұйқысын төрт бөліп, жанынан түңіліп  жаумен айқасты
«Отан үшін!» деп ұрандап, жаумен шайқасты
Жан алып, жан беріскен ұрыстың  қақ  ортасында «Біздің ісіміз әділ, біз жеңеміз!» деген сеніммен шайқасты
Жүрек жұтқан ерлер кеудесін оққа төседі
   Кеңестер одағының  халқы Отанымыздың жүрегі деп санаған Москва үшін шайқаста қазақстандықтардың үлесі көп болды
Қазақстандық генералмойор И.В.Панфилов пен комиссар А.С.Егоров басқарған 31 атқыштар дивизиясының аты аңызға айналды
Бұл дивизияның политругы В.Г.Клочковтың: «Россия – кең-байтақ, бірақ шегінерге жол жоқ, артымызда – Москва», - деген сөзі ақтық сертте естілді
Сертінде тұрған қырандар Москва түбінде қасық қаны қалғанша шайқасты
Бірақ бір сүйем жерді жауға берген жоқ
Осы қиян кесті ұрыста Б.Момышұлы басқарған батальон жаумен болған шайқаста ерліктің тамаша үлгісін көрсетті
Москва облысының  Бородино селосының түбінде неміс штабына басып кіріп  немістердің көзін жойған Төлеген Тоқтаровқа Кеңестер Одағының Батыры атағы берілді
Автоматшылар тобын басқарған Мәлік Ғабдуллин ерекше ерлігі үшін Кеңестер Одағының батыры атағын алды
Бородино селосының түбінде Амангелді батыр Имановтың ұлы Рамазан Амангелдиев 13 фашистің көзін жойды
Батыр атағын  алғандардың қатарында маңғастаулық Мәди Бегенов, Жұмағали  Қалдықараев, Біләл Қалиев пен жауынгерлік «Даңқ» орденінің толық иегері Кемел Оңғалбаев бар
Біздің жерлестеріміз майдан даласында ерлікпен шайқасты
Жауынгерлік ерліктері үшін  жүздеген мың қазақстандық медаль-ордендермен марапатталса, 500-дей адам Кеңес Одағының Батыры, 100-ден астам адам «Даңқ» орденінің толық иегері атанған
Төрт қазақстандық екі мәрте Кеңес Одағының Батыры атанды, олар Талғат Бегелдинов, Сергей  Луганский, Иван Павлов және Леонид Беда
        Кеңес Одағы Батырларының қатарында қазақтың екі қызы мерген Әлия Молдағұлова мен  пулеметші  Мәншүк Маметова бар
            Біздің  Құшата ауылының ұстаз ардагерлері Кадиров Махмуд, Шүленбаев Ыдырыс Байкенжеұлы, Айтуреев Әбілқасым, Рақымжанов Тәжібан,  Жұматаев Әужентай,  Түркістандық батырларымыз  Расул Исетов, Файзулла Юлдашев, Құрманбай Ырысбеков, Абдулла Үсенов отан қорғауға өз үлестерін қосты
         Соғыс кенеттен басталғанмен Қазақстан бүкіл Кеңес Одағы сияқты, алғашқы күннен бастап  жұдырықтай жұмылды
Сол соғыста қыршыннан қиылған боздақтардың  алдында бүгінгі ұрпақ мәңгіге  борыштар! Сол борышты  өтеу үшін соғыста қаза тапқан батырларымыздың ерлігін, кейінгі ұрпаққа жасаған жақсылығын ұмытпай, жадымызда мәңгі сақтауымыз керек
           Оқ пен оттан тірі шыққан асыл сүйекті ардагерлеріміздің қатары күн өткен сайын азайып келеді
Оларға үкіметіміз бен жергілікті басшылар тарапынан  жасалып жатқан жақсылықтар аз емес
Әрбір майдан және тыл ардагерлеріне қанша құрмет көрсетсекте көптік етпейді
Қазіргі таңда атамекенге оралып жатқан  ардагерлеріміз де баршылық
Осындай қариялар мемлекет қамқорлығына алынып,  жайлы үймен , жақсы жағдаймен қамтылып , бақуат тіршілік етіп жатыр
Отан алдындағы борышын  артығымен  өтеген ақсақалдар өмірі мен өнегесі жас ұрпаққа тағылым болары сөзсіз
Жеңістің 71 жылдығына әзірлік барысында  түрлі  шаралар қолға алынуда
Себебі, ерлік пен еңбектің өтеуі - елдік құрмет!  Ұлы Жеңіске байланысты өз  өлең жолдарымды арнағым келеді
 Құтты болсын жеңіс күні ағайын,                    Осындай бейбіт өмір сыйлаған, Көптен күткен  ұлы күнде жар салайын!         Ағалар мен апаларға мың алғыс
           Ата-баба аңсап күткен бұл күнде,                   Біз балалар бейбіт өмір қалаймыз, Бейбіт күн жарқырасын ағайын
                    Қазақтарды қыран құс деп санаймыз
Жеңіс күнін қарсы алайық бәріміз                 Тек бейбіт күн жасасын әлемде,  Ән саламыз жасымыз да кәріміз
                   Тәуелсіздік  таңы атсын  бар елде!Алайда тарих қойнауына кеткен сол зұламат жылдар жайлы ел дегенде езіліп, жұрт дегенде жұмылып, жерге тер төгіп, халыққа қан төгіп қызмет еткен, Отан алдындағы борышын адал өткерген майдангерлеріміздің, тыл ардагерлерінің естеліктерінен қанықпыз.Анасы бауыр еті баласынан, отбасы тірегі мен сүйеніші болған азаматынан айрылған, жас аруды жесір, жас баланы жетім етіп, даланы қанға бөктірген соғыс - Фашистік Германияның, оның басында тұрған Гитлершілердің қанқұйлы әрекетінің жемісі екеніне тарихтан қанықпыз
Жер жаһанды жалмап, "тұлымдыны құл етсем, бұрымдыны күң етсем" деген дұшпанның басты мақсаты орындалмады
Елі үшін аянып қалуды ерлігіне сын, жұрты үшін аянуды жігіттігіне сын деп ұғынар ерлер барда қай дұшпанның болмасын пиғылы орындалмақ та емес еді.Тумысынан ерлік білекте емес, жүректе екенін ұғынып өскен қазағымның ұл-қыздары да Отан қорғау жолында жан алып, жан берісті
Ықылым заманнан бері ата-бабасының үкілі найзасының ұшымен, жүректен шыққан ерлік ісімен аман сақтап келген туған жерін жау табанына таптатуға олардың намысы жібермеді.Тағдырдың өзі Ұлы Отан соғысының қаһармандарын біздің елімізде туғызып,олардың атағын өзімізде ғана емес, өзге елдерге де шығарғаны - ерлік қазақтың қанына сіңген асыл қасиет екенінің тағы бір дәлелі.Ерлік пен елдікті жырлаған батырлық дастандарды естіп өскен аға буын қазақтың қасиетті ұғымы намысты ту етіп, жауға қарсы тайсалмай ұрыс салды.Күркіреп өткен күндей болған сол зұламат жылдар десе, есімі ауыздан шыққаннан-ақ естіген құлаққа көп нәрсені ұқтырып, кейбіреулерді күні бұрын бұқтырып тұратын бірегей тұлғамыз Бауыржан Момышұлы есіме түседі
Қаншама халық сарыла күткен жеңісті жақындатуға зор үлес қосқан батыр бабамыздың еткен ерлігін, айтқан сөздерін оқып отырып әр кез тәнті боламын
Ол кісінің ерлік, қолбасшылық істеріне, фотосуреттеріне қарап отырғанда, таспаға жазылып алынған дауысын естігенде қазақ халқының байырғы ерлік бітімін көз алдыма әкелемін
Ата-бабамыздың ақ алмастай жарқылдаған жігер-қайраты да, батылдық пен батырлыққа құштарлығы да Бауыржан атаның бір бойына тоғысқандай.Арпалыспен өткерген ауыр жылдарда сол кездегі Отанның жүрегі саналған Мәскеу қаласын қорғау жолында генерал Панфиловтың шәкірті болған батальон командирі Бауыржан Момышұлы әскери талантын, қолбасышылық, қала берді зор адамгершілік қарым-қасиетін көрсете білген екен
Сол жылдары аға лейтенант, батальон командирі не бары екі жыл ішінде полковник атағында бола тұра дивизия командирінің генералдық қызметін атқаруы қанға сіңген қазақы асыл қасиеттің белгісі емей немене?! "Адамға деген қалтқысыз сүйіспеншілік оның бітім-болмысымен біте қайнасқан айрықша қасиеті болатын"- деп еске алады белгілі майдангер жазушы Тахауи Ахтанов
Ұрыстың оттай қайнаған ортасына көзжұмбайлықпен қойып кететін ержүректігі батыр атамыздың қарауындағы жауынгерлерге деген риясыз сүйіспеншілігі мен отаншылдық асқақ сезімнен туса керек
Ел аузында халық даналығындай болып тарап кеткен Бауыржан Момышұлының:"Тірескеннің тізесін бүктірген-ер,Белдескеннің белін сындырған-ерЖағаласқанның жанын жаһнамға тапсырған - ер" деп келетін сөзі бар
Осы сөздегі нағыз ердің асыл қасиеттері ер бабамыздың өз өн бойынан табылғаны сөзсіз.Бұқсаң өлім қанжарын сұғатын,именсең табанының астына салып езетін аласапыран соғыста ел қорғаны болған ерлерден менің туған жерім де кенде емес
Кеңес Одағының батыры атағын алған 497 қазақстандықтың ішінде өңірімізден үш айтулы азамат ерен ерлік пен табандылық арқасында Кеңес Одағының батыры атағын алды
Олар жерлестері ардақтап көше атын берген П.П.Журба, В.В.Бунтавских, А.С.Крахмаль
Батыр атанбаса да майдан жолын қарапайым қазақ ауылынан бастаған жерлесіміз Қ.Тастанбеков жеңіс күнін Берлинде қарсы алды.Ол кісіні "Берлинге жеткен қазақ" деп мақтанышпен айтуға болады деп ойлаймын.Таяқтан тайсалмасаң, семсерден сескенбесең ғана жеңдім деуге болатын алмағайып соғыста Отан үшін от кешкен жерлестерімнің ісі бүгінгі ұрпаққа өнеге
Олардың есімі ел есінде мәңгі сақталуы тиіс
Байқасақ, Ұлы Отан соғысы, ондағы тізе бүгіп тірі жүргеннен, тіке тұрып шаһит болуды қалаған жандар ел жадынан біртіндеп өшіп бара жатқандай ма..
Ерлер есімі ел есінде мәңгі сақталуы тиіс қой
Балаң көңілмен қазіргі таңда қазақ патриотизімін, ұлттық рухты аспандата көтеру мәселесі алдыңғы кезекке қойылған шақта қанға сіңген асыл қасиет - ерлік пен намыстың, ұлтжандылықтың айрықша үлгісін көрсеткен қазақстандық майдангерлердің аты дәріптеліп, ұрпаққа танылғаннын қалаймын.Ел тірегі болу үшін ер боп туған адал ұрпақтың ел басына сынақ болған сұрапыл соғыс жылдарындағы төзімділігі мен өмір үшін өлгенше күрескен табандылығы, қайраты мен каһармандығы болмаса, бүгінгі жарқын болашаққа батыл қадам жасап, өркендеу жолына түскен тәуелсіз мемлекетіміз де болмас па еді, қайдам..
Сол себепті де ерлерімізді ел үшін, ұландарымызды ұлт үшін дәріптейік