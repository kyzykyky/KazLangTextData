Мен оның күнін сүйем, түнін сүйем,Ағынды өзен, асқар тау, гүлін сүйем.Мен оның қасиетті тілін сүйем,Мен оның құдіретті үнін сүйем!Ф.ОңғарсыноваМенің Отаным – кең байтақ қазақ даласы, қасиетті Қазақстан
Желбіреген көк Туымыз, Әнұранымыз бен Елтаңбамыз бар тәуелсіз егеменді мемлекетте өмір сүретінімді үлкен мақтанышпен айтамын
Жер көлемі жөнінен Қазақстан әлемде тоғызыншы орынды иеленеді
Жер қойнауымыз пайдалы қазбаларға өте бай
Қара алтын – мұнай өндіру жөнінен алдыңғы қатарда тұратын алып мемлекетпіз
Осындай кең байтақ елімізде бірнеше ұлт өкілдері тату-тәтті, бір-бірімен достық қарым-қатынаста өмір сүреді.Мен де Отанымның гүлденуіне өз үлесімді қоссам деймін
Ол үшін ата-анам мен ұстаздарымның ақылын тыңдап, үлгілі, озат оқушы атанып,  өскенде өз еліме пайдам тиетін жақсы азамат болуым керек.Өсе бер, өркендей бер, менің Қазақстаным!Әрбір адамға өзінің отбасы ыстық болса Отан да адам баласына сондай ыстық
Отан үшін отқа түс күймейсің деген мақал бар
Расында да егер Отан үшін жаныңды қисаң ол үлкен абырой.Өзі өлседе аты ешқашан өлмейді
Отан деген сенің туып өскен кіндік қаның тамған жерің
Отанға деген сүйіспеншілік, анаға деген махаббатпен тең
Дүниеге келіп осында өсіп жатырмын
Қазақстандай елім болғанына мақтанамын
Қазақстанда жүз елуге жуық ұлт өкілдері тұрады«Отаным» деген жас жүрегімнен шыққан асыл сөзді мақтанышпен, асқақтықпен айта аламын
Ата-бабамыздың азаттық жолындағы ерен ерлігінің арқасында осынау арман еткен заманға тер төге, көп күш жұмсай жеткен елімді мақтаныш етемін
Талай жылғы ұлы дүбір, дүрбелеңнен кейін жарқын болашақтың таңы атып, еркіндік пен теңдік есігін айқара ашты
Еліміздің күні оңынан туып, жарық жұлдыздар шоғыры ұлттық намыс пен арымызды тудай желбіретті
Әрине, бұл күн оңайлықпен келмегені белгілі
Еліміздің арыстары талай жылдар басын тау мен тасқа ұрып, тар жол тайғақ кеше жүріп, еліміздің болашағы, келер ұрпақтың бақытты ғұмыры үшін аянбай күресіп табандылық пен асқан қайсарлық, шыдамдылық пен беріктік танытты
Барлық саналы ғұмырын ұлт мүддесіне арнаған бес арыс, ұлы Отан соғысында елім деп жанын пида еткен қайтпас қыран алаш азаматтары, жүректері оттай жалындаған желтоқсан қаһармандары
Айта берсе жалғаса берер елінің асыл ұландары, асқақ рухты азаматтарының ерен ерлігінің арқасы деп білемін
Еліміздің көгінде тәуелсіздік туы желбірегеннен бері өшкеніміз жанды, өлгеніміз қайта тірілді, ата-баба дәстүрі көш түзеді, халқымыз еңсесін тіктеп жарқын болашаққа қол созды
Содан бері атқан оқтай зулап, табандатқан 22 жыл өтті
Қазақстанның жиырма екі жылдық ғұмырына көз салсақ, ауыз толтыра айтарлықтай, көкірегіңді мақтаныш сезімі кернеп еске аларлықтай жеткен жетістіктері, асқан асулары мен бағындырған жаңа белестері бар
Бүгінгі Қазақстан Астанасын бас қала етіп, дамыған мәдениет пен экономиканың, білім мен ғылымның орталығына айналдыра, елінің тұрақтылығы мен бірлігін сақтап, дүние жүзіне танытуға күш салуда
Бұған мемлекетіміздің Біріккен ұлттар ұйымына, Еуропадағы қауіпсіздік пен ынтымақтастық ұйымы сияқты халықаралық қауымдастықтарға мүше болып дүние жүзі елдерімен тығыз байланыс орнатуы және осы жолда атқарып жатқан қыруар істері дәлел бола алады
Кемеңгер Елбасымыздың «Қазақстан – 2050» бағдарламасы өз бағытымен жүзеге асса, келешекте Қазақстан мемлекеті дүние жүзіндегі ірі мемлекеттер қатарына қосылады деген сенімдемін
«Отан - оттан да ыстық» деген дана халқымыз, адам баласының жүрегінде ең бірінші, ақ сүт берген туған анасына деген сезім орын алса, екінші, Отанға деген жалынды, ыстық сезім орын алады екен
Мен өз Отанымды, туған жерімді, құдіретті елімді сүйемін және мақтан етемін
Өз елімнің дамуына теңізге тамған тамшыдай болса да үлесімді қосамын деп ойлаймын
Барша Қазақстандықтарды елімнің мерейлі мерейтойымен құттықтай отырып, ашық аспан көгінде қалықтаған қырандай еркіндік пен даму, асқан бақыт және шексіз қуаныш, биік белес пен шығар шың тілеймін