Ұлы ұран тау қырандай саңқылдады, Дабысын ұлан-байтақ ел тыңдады
Сонау алыс ғасырлар түкпірінен Түсі суық найзалар жарқылдады
Қасым Аманжолов     Міне, уақыт өте келе сұм ажалымен жалмаған соғысқа қарсы отан үшін күреске шығып ерлік көрсеткен бабаларымыздың нәтижесінде биыл Ұлы Отан соғысының жеңісті күндерін жетпіс бірінші рет атап өткелі отырмыз
Дегемен, азаттық пен бейбіт өмірді тарту еткен осынау Ұлы Жеңістің оңайлықпен келе қоймағанын еске түсірсек
Сол кездегі кеңес халқы ержүректілігі мен төзімділіктерін паш ете отырып, соғыстың алғы шептерінде қайсарлықпен шайқас жүргізді, ерліктің сан үлгісін көрсетті
Сонымен қатар өздерінің тылдағы қажырлы еңбегімен жеңісті шыңдаған, станоктың қасында, егін даласында, күні-түні  мал бағып, тынымсыз жұмыс істеген жұмысшылар, ауыл адамдары бүгінгі күніміздің кепілі болғанды
Әкелерін, ерлерін, ұлдарын және сүйіктілерін көзінен жасы сорғалай жүріп төзімділікпен күткен, олардың орнын жоқтатпаған аналар мен жұбайлар, қалыңдықтар мен қыздарды  атап өтпесек болмасты
Ұлы Жеңіс күні өздерінің әкелері мен ағалары қанын төгіп, жанын қиып бақытты өмірін қамтамасыз еткен Ұлы жеңістің құрдастары елі мен жері үшін жанын пида еткен, туған-туысқандарына, жақын-жарандарына, туған жеріне, ауылына оралмай қалған қаһарман ерлерді бүкіл елі болып еске түсіреді
Соғыс – күйретуші күш! Дәл солай! Барды жоқ ететін, тауды жер ететін
Жер бетіндегі тіршілік атаулының бәрін жалмап жұтатын тажал
Соғыс – адам баласы үшін ең үрейлі, ең қорқынышты сөз
Өйткені, соғыс атаулы адамзатты қырып-жоюға бағышталған
Талай рет үстемдік, байлық үшін адам қаны суша аққан
Арыға бармай-ақ, 50 миллионнан астам өмірді жалмаған соңғы Ұлы Отан соғысын алайық
Кімге қажет болып, не мақсатты көздеп еді сол соғыс? Әдетте, соғысты әділетсіздік, жауыздық, қанішерлік бастайды ғой
Қарапайым халыққа қасірет туғызған, қарғыс арқалаған соғыс ешқашан жеңбек емес
Иә, содан бері жарты ғасырдан астам уақыт өтсе де, ешнәрсе де ұмытылған жоқ
Бұл сол кездегі кеңес халқының ержүректілігі мен төзімділіктерін паш ететін, тарихта мәңгі қалатын күн
 Неменеңе жетістің бала батыр,  Қариялар азайып бара жатыр  Бірі мініп келместің кемесіне,  Бірі күтіп, әнеки, жағада тұр,- деп тебіренген Мұқағали мұңында жұмырбасты пенде үшін теңдессіз құндылық,  ұрпақаралық қимастық, сыйластық сезімдері мөлдіреп тұр
 Солардың жанымен, қанымен, терімен, көз жасымен, күшімен, ісімен, ерлігімен, атаның туын жықпай, ананың намысы үшін, туған жердің топырағын жауға таптатпай, еңіреп жүріп жауды жеңіп, тауын шағып, туын жағып, жеңістің таңбасын басқан күн – Жеңіс күні
Бұл күннің толғағы ашшы болса да, туғаны бар халқы үшін қуаныш болған күн
Оққа ұшқан қарулас жолдастарының аманатын арқалап, аман оралған ардагер аталарымыздың өздері қорғап, қамқор болып оралған арттағы қалың елдің қамығып жеткен Жеңіс күнін, біз де ұмытпаймыз, тарих та ұмытпайды
        Ұлы Отан соғысы халқымызға төнген ең ауыр күндер болды
Төрт жыл, 1418 күн мен түн бойы өз жері мен отаны үшін, келешек ұрпақ үшін жанталас соғысып жатты.Ұлы Отан соғысының әлі сарғайып үлгермеген қатпарлы парақтарына үңіліп қарасақ қазақтардың қанды қырғында қаймықпай соғысқанына анық көзіміз жетеді
Ердің ері шыдайтын жаңбырша жауған оқ пен қарша бораған бомбаның арасында олардың нәзік жүректері тасқа айналып, гүл ғұмырлары ажалдың қанды тырнағына ілікті
Қыз жігітімен, ана баласымен қоштасты
Қырда қойшы қойын тастады, қолындағы таяғын қаруға айырбастады
Ойда диханшы трактордан түсіп, танкіге отырды
Сол жылдардың бозбала, бойжеткендері ақын болуды, инженер болуды, оқымысты болуды армандаған еді.Ұлы Отан соғысы тарихының беттерін парақтаған адам жеңіс сағатын соқтыруға Қазақстанның қосқан үлесі телегей-теңіз екенін байқар еді
Осы бір аяқ астынан басталған әділетсіз арпалысқа Қазақстаннан бірнеше миллион адам соғысқа аттандырылған-ды
Отанға деген ыстық сүйіспеншіліктерінің жалынымен майдан даласына аттанған талай қазақ боздақтары сол арпалыста оралмастан қыршынынан қиылды
Бұл соғыс қайғы-қасірет әкелмеген бірде-бір отбасы болмады..
Бірінің әкесі, бірінің ағасы қаза тапты..
Қаншама жас боздақтар оралмай қалды...Ішінде ақын да, әншісі де бар еді
Қауызын ашпай көктей қырқылған сол жастардың ішінде, әттең дариға-ай, қанша Абай, қанша Шоқан кетті екен ...Фашистік Германия тізе бүкті..
Бірақ сол сұм соғыс өзімен бірге  қаншама миллион адамның өмірін алып кетті
Қаншама миллион адамды ажал құштырды, қаншама адамның болашағына балта шапты
Талай ғасырлар бойы жасалған материалдық және мәдени қазынаны құртты
      ...Ел басына күн туса, ер етікпен су кешер            Жеңіс… Арман болған, Жеңіс! Иә, оны сан миллиондаған адамдар төрт жыл бойы минуттап, сағаттап сарыла күтті
Ақыры олардың  үміті мен  сенімі ақталып армандары орындалды
Әйткенмен, ол Жеңіс оңайлықпен келген жоқ
Жеңіс жолында да Отан үшін от кешіп миллиондаған асыл  азаматтар мерт болды
Жауымен жан аямай шайқасып, ерліктің ерен үлгілерін көрсетті
Ана жарын жоғалтып жесір,бала ата-анасын жоғалтып жетім атанды
 Ал, тылда қалған қарт аналар бесіктен белі шықпаған  балалар соғыстың қайғы қасіретін арқалай жүріп тынбай еңбек етті
Шығанақ Берсиев сияқты еңбек ерлерімен қатар иықтарына үлкен ауыртпалық түскен еңбек даласында миллиондап жұмыс істеген әйелдерсіз, жасөспірімдер мен қарттарсыз Жеңіс күнін көзге елестету мүмкін бе еді?! Бірақ ешкімнің сағы сынбады, жігері жасымады
Олардың бойындағы отаншылдық сезімі, қолына қару алып сапта тұрған көптеген ұлт өкілдерінің тізе қосқан бірлігі мен ерлігі жеңісті жақындата түсті
Сол сұрапыл соғыста батырларымыздың сақтап қалған байтақ жеріміз бүгінгі күні дүние жүзі таныған, әлем мойындаған мемлекет болып қалуы біз үшін үлкен мақтаныш, жетістік
             Бүгінде біздің азаматтық міндетіміз – болашақ ұрпақты Отанын сүюге, елінің, жерінің адал патриоттары, достық пен бірлік туралы түсінік беру арқылы отансүйгіштікке тәрбиелеу
Қазір Республикамыздың дүние жүзінің алдыңғы қатарындағы мемлекеттердің бірі болып, ең бастысы, елімізде бейбітшілік пен ынтымақтың өріс алып, халқымыздың тыныштықта бейбіт өмір сүріп келе жатуы - тұңғыш президентіміз Нұрсұлтан Әбішұлы Назарбаевтың адал да ұтымды тактикасының, үлкен парасат пен биік талғамының арқасында
Сондықтан біз, ХХІ ғасыр жастары, осындай байтақ елде тұрып жатқанымызға бақыттымыз! Мың жылда бір-ақ көрінетін кометалардай сыры да, сезімі де терең, тұңғиық дана тұлғаларымыз фәни өмірден баз кешіп, бақилық болып жатыр
Әйтсе де, Баубек пен Бауыржан батырлығы, Әлия мен Мәншүк ерлігі, Қаныш пен Әлкей білімі, Мұхтар мен Ғабит, Ғабидендердің үні, Дінмұхаммедтің парасаты – бүгінгі ұрпаққа өнеге
Тоқсан ауыз сөздің тобықтай түйінін мына өлең шумағымен аяқтасам деймін: Жауды жеңіп табанға сап,  Жермен-жексен еткен ерім
 Қуан,қуан, күлші сақ-сақ  Шын жеңіске жеткен елім!