Менің туған өлкем - Қазақстан Республикасы
Қазақстанның байлығы өте көп және қазынаға толы
Еліміздің табиғаты неткен сұлу десеңші! Мөлдір суын, жайқалған жасыл шөбін, асқар тауларын сүйемін
Сонымен қатар, аңдар, мен құстар, жануарлар өмір сүреді
«Әркімнің туған жері – Мысыр шаһары» демекші, менің кіндік қаным тамған жер – Асықата
Туған жерімді қатты жақсы көремін
Осындай өлкеде туғаныма мақтан етемін
Туған жерім күннен күнге көркейіп келеді
Бау-бақшасы, таза ауасы, ақ алтын ақ мақтасы, егінді даласы, малға толы өрісі - біздің мақтанышымыз
«Туған елдей ел болмас, туған жердей жер болмас»- деп, ата-бабаларымыз бекер айтпаған екен ғой
Елімнің кең даласындай  байтақ дала еш жерде жоқ шығар.Сондықтан мен үнемі туған елім, жерім, ауылым туралы жырлауға еш ерінбеймін
Өскенде туған еліме, оның көркеюіне өз үлесімді қосамын
Өз үлесімізді қосқанымыз Отан алдындағы  борышымызды атқарғанымыз.Елбасымыз Н
Назарбаев:- «Еліңнің ұлы болсаң, еліңе жаның ашыса, азаматтық намысың болса, қазақтың ұлттық жалғыз мемлекетінің нығайып көркеюіне жан теріңді сығып еңбек ет
Жердің де, елдің де иесі өзің екеніңді  ұмытпа!» - демекші, туған жеріміздің көркеюіне атсалысайық
Біз еркін және өркендеген елде өмір сүріп келеміз
Тәуелсіздіктің арқасында біз бақытты ұландармыз
Халқымыз басынан қандай қиын-қыстау күндерді өткізген кезде ата-бабаларымыз ақ найзаның ұшымен, ақ білектің күшімен жерімізді сыртқы жаулардан қорғап қалды
Өз елі үшін жанын да, барын да аямаған
Ерліктері ешкімнің есінен кетпейді
Осындай еңбекпен жеткен жерімізді сақтап аялау, кейінгі ұрпаққа аманат етіп жеткізу бәрімізге үлкен  міндет
Әр күнімізді бағалай отырып, еліміздің гүлденуіне, өсіп-өркендеуіне барымызды салайық!Туған өлкем байлығы мол қазынам,Сол байлықтың шуағында шомылам.Бәрінен де артық көрем мен сені,Бар қаладан қымбатсың ғой сен маған.Су мен тасын, өзен-көлін сүйемін,Аң мен құсын арыстандай көремін.Туған өлкем ол менің жер жәннатым,Осындай елде туғаныма мақтанамын – деп ақындар жырлағандай, осындай байтақ даламызды  аялайық та, сүйе білейікКөркем табиғатымен, жайсаң тұрғындарымен ерекшеленетін Амантоғай ауылының мен үшін орны бөлек
Амантоғай ауылы - менің туып-өскен мекенім
Жайдары жандары, өзен-көлі, кең жазыққа ие байтақ даласы, табиғатты әсем етіп өрнектеген жануарлары, бәрі-бәрі маған ерекше ыстық болып сезіледі
Бұл жерде менің ой-санам қалыптасып, болашағымның іргетасы қаланды
Алғаш дүние есігін осы жерде айқара ашып, жарқын өмірге де осы жерде аяқ бастым
Алғашқы сезген иісім де кең даланың, яғни осы киелі мекеннің жұпары болатын
Алғаш аяқ тіреген жерім де осы даланың топырағы
Бұл киелі мекен адам жанын сергітіп, адамға рухани күш-қуат сыйлайды
Бой сергітер әсемдігіне қарап бейне бір жұмақ мекен дерсіз
Бұл жерде әрбір атқан таңмен нұрлана оянатын дала әдемілігіне қарап еріксіз езу тартып, шаттана, шабыттана түсесіз
Табиғаттың шебер суретші екеніне көз жеткізесіз
Бұл мекеннің суы мол, шөбі шүйгін
Мұндай қасиетті мекенде өмір кешіп жатқан әрбір адам өзін өте бақытты сезінері сөзсіз.Амантоғай ауылында 1441 адам тұрақтаған
Ел экономикасының өркендеуіне үлес қосып жатқан бұл елдімекен көптеген ауылшаруашылық салалары қарқынды дамыған
Мал шаруашылығы ауылымыздың басты шаруашылығы болып табылады
Өлкеде төрт-түлік малдың барлығы дерлік өсіріліп, бағылады
Мал шаруашылығы бойынша ауылымызда көптеген ірі шаруа қожалықтары бой көтерген
Олар бүгінде көптеген мал өсіріп,кең байтақ даланы тиімді пайдаланып,өз еңбектерінің жемісін көруде.Қосымша шаруашылық ретінде-бау-бақша шаруашылығы дамыған
Сонымен қатар дәнді-дақылдар өсіретін бірнеше кәсіпкерлер жұмыс жасайды.Бұл өлкенің атап көрсетер ерекшеліктері көп
Әр мезгіл айқын байқалып, өзіндік ерекшелігімен ерекшеленеді
Мен сол ерекшеліктерді қаламмен суреттеп көрдім:Күзде дала қоңырқай түске боялып, адам жанын ерекше күйге бөлейді
Күзде жауған күз жаңбырлары дала үшін де айтарлықтай пайдалы болып саналады
Жаз бойы сайран салатын құстар жылы мекенге бағыт алып,кең даламен қимастықпен шулай қоштасады
Адамдармен қатар басқа да тіршілік иелері қыстық қамын жасаумен әлек болады.Қысы қыңыр мінезді болғанымен,кең дала төсіне қарап қыңырлықты ұмытасың
Айналаға ақ кілем төселіп,жаның кіршіксіз тазалықты,пәктікті сезеді
Ақ мамыққа із түсіре жүгірген дала аңдарының ізі бейне бір кілем үстіне сырылған оюдай болып табиғатқа ерекше өң беріп тұрады
Боран дыбысы табиғат күйімен үндесіп, жаз құстарының орнын алмастырып тұрғандай күй кешеді.Қыстан кейін келетін көктем мезгілі бұл мекенде ерекше байқалады
Табиғатпен бірге адам жаны жаңарып, табиғаттың әсем көрінісіне қарап ерекше күйге бөленесің
Қайта келіп жеткен құстар әні құлақ құрышын қандырып, айналаны әсем әуенмен жандандыра түседі
Осы сәтте күн де кең даланы жылуымен жылытып, нұрымен нұрландыра түседі
Көктемнің алғашқы жауыны жерге сіңіп жер бетін құлпырта түседі
Жайқала өскен дала гүлдеріне қарап еркіндікті, шексіз сұлулықты байқайсың
Көктеммен бірге келетін жақсылықтың, байлықтың,берекенің мерекесі-наурыз мейрамы бұл мекенде жоғары деңгейде аталып өтіледі
Ат шаптырып,дастархан жаю, ұлттық ойындар мен салт-дәстүрлерімізді өткізу біздің ауыл үшін жыл сайын атқарылатын істер
Осы арқылы біз салт дәстүрлерімізді дәріптеп, насихаттаймыз
Бұл игі іс салт-дәстүрлеріміздің тасада қалмауы, ұлттық санамыздың сөнбеуі үшін өте қажет
Бұл мезгілдің тағы бір ерекшелігі төрт-түліктің төлдейтін уақыты
Ел ішін береке мен мерекеге толтыратын бұл мезгілді асыға күтеміз.Адам жанын сергітер тағы бір мезгіл-жаз мезгілі
Жаз мезгілі өзге мезгілдерден күннің ыстықтығымен ерекшеленеді
Бұл мезгілде балалар суға шомылып, қуанышқа бөленеді
Күннің жылуы ерекше таралатын бұл мезгілде ауылдың әрбір адамы көтеріңкі көңіл-күйде жүреді
Балалар доп қуысып мәз-мейрам болып жүреді
Алаңсыз балалық шақтың дәлелі айқын байқалады
Маған бұл мезгілдің кешкі уақыттары қатты ұнайды
Қызарып батқан күн көрінісі адамға шабыт сыйлап,адам бойында ерекше бір сезім қалдырады
Әрбір шаңырақ қыстық қам жасап, азық дайындайды
Бұл мезгіл кез-келген іс жасауға өте қолайлы кезең болып табылады.Табиғатымыздың тағы бір байлығы-өзені
Бойына құс қонып,жағасын құрақ жапқан бұл өзен - Жалдама деп аталады
Бұл өзен үлкен аумақта созылып жатыр
Ауылдың жанында орналасқан бұл өзенге жаз бойы балалар шомылып, балық аулап қызықтайды
Өзенде балықтың көптеген түрлері кездеседі
Жалпы айтқанда бұл өзеннің күллі тіршілік атаулына тигізер пайдасы орасан.Сонымен қатар ауыл ортасында 200 ге жуық баланы біліммен сусындадып отырған білім ордасы жұмыс жасайды
Бүгінде бұл білім ордасы болашақ ұрпақтың сауатты, білімді болуы үшін қызу жұмыс үстінде
Мектептегі білім беретін ұстаздар өте мейірімді, ақкөңіл және білімді
Олар барлық еңбек күшін болашақ азаматтар мен азаматшаларды тәрбиелеуге,оларға білім беруге жұмсайды.Себебі, олар өз шәкірттеріне үлкен сеніммен қарайды.Мектеп оқушылары өнерден де кенде емес, әрбір оқушы өзіндік қабілетімен, талантымен ерекшеленеді
Түрлі өнерге бейімделген бүлдіршіндер мен жасөспірімдер мектеп абыройымен қатар ауылымыздың атын асқақтатып жүр
Білім ордасы спорттан да қол үзбеген
Түрлі спорттық жарыстарда топ жарып, белсенділік танытады
Әрбір оқушы бойындағы қабілетті ашудағы ұстаздардың атқаратын рөлі ерекше.Мектептен басқа ауылымызда бірнеше ірі ғимарат бой көтерген
Олар әр сала бойынша қызмет етеді.Соның бірі қасиетті орын саналатын - Мешіт ғимараты
Бұл ғимарат халық игілігі үшін жұмыс жасап жатыр
Ауыл тұрғындары әр жұма сайын осы мешітте бас қосып,мұсылмандық парыздарын атқарып жатады
Бұл ғимарат біздің өлкенің сәні болып табылады
Ал қасиетті Рамазан айы келіп жеткенде ораза тұтқан барлық адамдар осы орында бас қосады.Ауылымыздың тағы бір ерекше ғимараты-мәдениет үйі
Бұл өнер ордасы-талайдың талантын ұштап үлкен өмірге өнермен бірге қанат қақтырған
Өнер ордасында әр мереке сайын мерекелік іс-шаралар жүргізіледі.Іс-шараларға ауыл тұрғындарымен қатар, мектеп оқушылары ұйымдаса атсалысады
Сонымен қатар мәдениет үйінде ауылдық кітапхана орналасқан
Тұрғындарға, жеткіншектерге рухани тәрбие беретін бұл кітапхананың берер пайдасы көп.Ауыл халқына қызмет ететін тағы бір мекеме - аурухана
Осыдан 2 жыл бұрын бой көтерген бұл мекеме халықтың көңілінен шығатындай қызмет көрсетіп жатыр
Бұл мекемеде ақ халатты абзал жандар халық денсаулығының жақсы болуы үшін талмай қызмет етіп келеді.Осындай өнерлі, рухани бай адамдар мекендеген киелі мекенде қаншама ақын-жазушылар туып өсіп, қаншама ақын-жазушылар киелі өлкені ән-жырына қосып, шығармаларында тілге тиек еткен
Жергілікті ақын-жазушылар өз шығармаларында туған жерінің табиғатының әсемдігін, жұртының шексіз мейірімділігін, түрлі байлықтарын жан-жақты баяндап, суреттей білген
Олар дала төсінен шабыт ала отырып көркем шығармаларын дүниеге әкелді
Көркемдігі шексіз табиғат сыйлаған шабыт олардың өзіндік дара жолын салуына ықпал етті.Туған жер жайлы сөз қозғағанда айтуға сөз жетпес
Оның әдемілігін,әсемдігін сөзбен айтып жеткізу әсте мүмкін емес
Туған жердің кереметтілігі шексіз
Туған жерге деген махаббатта өзге сезімнен бөлектеніп, ерекшеленеді
Жырақ кетіп сәл алыстасаң жүрегің туған жерді аңсап,туған жерім деп тулайды
Мен осындай керемет өлкеде туғанымды, кең далада еркін өскенімді, осындай ғажап мекенде  өмір сүретінімді мақтан етемін
Мен туған жерімді шексіз махаббатпен сүйемін
Мен осындай туған өлкеммен мақтанамын!!!Мен, Байғанина Аружан, Қазақстан Республикасының жас азаматшасы, туған өлкеме деген  үлкен құрметпен,  асқақтаған патриоттық сезіммен эссе жазғалы отырмын
Осыған түрткі болған еліміз орналасқан Орта Азияның қайталанбас ұлан-ғайыр, ұшы-қиыры жоқ, гүлі құлпырып өскен, ажарлы, көрікті де бай табиғаты
«Қараңызшы, мына Қазақстан даласы қандай адам айтқысыз әсем және бай
Мұндағы байлық қанша десеңші!» көптеген ақын-жазушылар өзінің бүкіл ғұмырын осы табиғатпен байланыстырып, бар еңбегін де соған арнаған
Сондықтан Орта Азия табиғатының бүкіл сұлулығын қазақ әдебиетінен де көруге болады
Мысалы, қазақтың ұлы ақыны, кемеңгер ойшылы, қазақ жазба әдебиетінің негізін салушы Абай Құнанбаев жылдың төрт мезгіліне табиғат лирикасын жазды
Әрқайсысын суреттеп, әр мезгілдің өз ерекшелігін, сұлулығын көрсеткен шебер адам
Ол табиғат аясында өсіп, оны сүйе білді
Абайдың «Желсіз түнде жарық ай», «Күз», «Қыс», «Жаз» деген өлеңдерін оқығанда, табиғаттың әр мезгілінің кескінін аса шеберлікпен суреттегенін көре аласыз
Жаратылыстың ыстық жазын, түсі суық, тұманды күзін немесе бет тістеген аязы мен қарлы боранын өзіңіз көріп тұрғандай боласыз
Менің туған өлкемде Абай жырлаған табиғаттың төрт мезгілі де орын алады.Қазақстанның Солтүстік қақпасына айналған менің туған  жерімнің табиғаты да әдебиетіміздің асыл мұрасына айналған шығармаларға арқау болды
Ерке есілдің сән салтанатын Сәбит Мұқанов та сипаттайды
«Есіл...Шілденің шамырқанған сарша тамыз кезінде Есіл өлкесі адамның көзіне күндік жерден шалынады.Күн сәскеден көтеріле, сумаңдай аққан мөлдір толқынды сағым Есілдің алабына сыймай,қазанда қайнаған сүттей аппақ күміс көбігін кең кемерден көпіршіте төгеді.Төгілген сағымның толқыны тулап, шиыршықталып аспанға шапшиды
Шапшыған толқынды сағым сай – салаларды өрлеп,қанатын кең жазады»
Керемет сипаттау! Осы сипаттау арқылы әрбір өскін бала табиғатқа сүйсіну арқылы өзін табиғат бөлшегіне ұқсата алады
 Мұнда Есіл бойының табиғаты, жеке көріністері жазушының тіл көркемдігімен керемет суреттелген.Мен өзімнің эссемді эмоциямен бастап жібердім
Бірақ эссе тақырыбын ашуда  өзектілігі, біріншіден, біздердің, болашақ жастардың,  Отанға деген қызметі, Отан мүддесі үшін үлес қосу – кішкентай туған өлкеңе деген махаббаттан басталуы, екіншіден өз-өзімізге деген сүйіспеншіліктің арқасында ғана мұратқа жетуге болатынында
Эссе мақсаты туған өлкеңнің тарихына, табиғатына махаббатты негізге ала отырып, Отансүйгіштік қасиетпен үйлесімділікті табу
 Ал, енді Жаңа Қазақстанның оқушылары, біз үшін жаңа міндет – жаңа сан алуандықтарды негізге ала отырып, Жаңа Қазақстанды жаңа жарқын болашаққа жеткізу
Отан махаббаттан басталатын болса біз махаббатпен алға қадам бастауымыз керек
Себебі, махаббат – адам бойындағы жалпыадамзаттық құндылықтардың діңгегі
Шынымен де,  елімізге деген махаббат кенеттен пайда болады да, ешқайда ешқашан ғайып болмайды
Отан тақырыбы осымен өзекті деп түсінемін
Отан тақырыбын ашуда туған өлке арқылы бойымыздағы жалпы адамзаттық құндылықтарды дамытамыз.Туған өлкем Шал ақын ауданы
Еңбегі еліне сіңген, өлеңдері бүгінгі күні әр азаматқа үлгі боларлық ақын
Ақын өлеңдері мектеп бағдарламасында бар, республикамыздыі әр оқушысы оқып, үлгі тұтады
Шал ақынның  өлең, жырларынан өз дәуірінің өмір көріністері айқын аңғарылады
Бұлардың бәрінде дерлік жақсылық пен жамандық, әділдік пен зұлымдық, ынсап пен тойымсыздық, ақылдылық пен аңғалдық, ізгілік пен надандық, байлық пен кедейлік тәрізді кереғар жайттар кең қамтылып сөз болады.Тағы бір өленінде айтқаны: босағасын алтыннан соқсаң-дағы перзент сүймей адамның мейірі қанбас
 Ел болудың басты шарты – отбасында перзент болуы
Ел болу үшін қазақ дәстүрі бойынша отбасында баланың көптігі керек
Халық санын (қазақ санын) көбейту бүгінгі Қазақстанның демографиялық мәселесі
Ата-ана – қазақ халқының дәстүрлі құндылығы, ол түркі халықтарының қасиетті құнды жері – Мекке және Мединеге теңестіріледі:Ата менен ананды құрметтесең,Мекке болып табылар үйдің іші.Жас ұрпақ ата-анасын тыңдап өссе, ел азбайды.Ұрпақ ұштастығы – халықтың дәстүрлі құндылығы
 Шал ақын өлеңдері бүгінгі күні де маңыздылығын жоймаған, арта түскен деп білемін
Мен мақтанамын!Өлкеміздің ақындары мен ғалымдары қаншама...
Олардың әрбіреуі туған өлкемізге қызмет еткен ұлы тұлғалар деп білемін
Біз бүгінгі ұрпақ олардың аттарын жатқа біліп қана қоймай, еңбектерінің бүгінгі күні өзектілігі мен маңыздылығын ашуымыз керекпіз деп түсінемін
Жоғарыда таңқалдырған табиғаты туралы айттым, енді сол табиғатты қорғау біздің қолымызда.Кез келген мемлекеттің сенген қырандары – жастар
Жаңа Қазақстанды жаңа жарқын болашаққа жетелеу үшін бойымызды рухтандырып жүрейік, жүрегімізде махаббат сезімі болсын, себебі өмірде ең ғажайып дүниелер махаббаттан тарайды.«Қазақстан 2050» бағдарламасында «Қазақстан – жасыл желекті, мөлдір сулы өлкеге айналуы тиіс» деп Нұрсұлтан Әбішұлы Назарбаев айтқан
Мен өзімді жасыл желекті, мөлдір сулы өлкедегі өсіп тұрған ағашқа ұқсатамын
Еліміздегі әрбір ағаш Қазақстан табиғатын қалай көркейтсе, мен де республикамыздың дамып гүлденуіне өз үлесімді қосуға тырысамынШіркін, әр адам үшін туған жер - дүние есігін ашып, ананың ақ сүтінің балдай дәмін сезіп, алғаш рет тәй-тәй қадам басқан, кіндік қаның тамған тұғырлы өлке
Ол жер – сенің алтын ұяң, уақыты келгенде сен де қанаты қатайған балапандай ұшып, оны қалдырасың да, жаңа өмірге бет бұрасың
Бірақ, сол жерде өткізген бала күндерін жылы естелік болып жүрегіңе мәңгілікке қалады
Сол себепті, сенің өз туған өлкеңмен байланысың ешқашан үзілмес, керісінше алыстаған сайын жан-жүрегін елжіреп, сағынышпен күйінгендей боласың
Менің туған жерім – Қостанай облысының Алтынсарин ауданы
Негізінде бұл жерге алғаш рет қоныс аударған нағашы әжем болатын
Шамамен  1995 жыл болса керек: әжем бұрын-соңды естімеген шағын ғана ауылға көшіп, өмірінің жаңа кезеңін бастады
Бір қызығы әжем Ыбырайды пір тұтқан екен, қатты құрметтеп, балаларына өлеңдерін, әңгімелерін түнде ұйықтарда оқып беретін болған
Оған қоса, бүгінгі күнде мен Ыбырай Алтынсарин атындағы мектептің оқушысымын, бұл сәйкестік пе, әлде тағдырдың жазғаны ма, білмеймін, бірақ, өз басым оның барлығы бекер емес деп білемін.Сол жылдары  анам оқуда басқа ауылда болды, Алтынсарин ауданына тек тұрмыс құрған соң оралды
Ал 2005 жылдың көктемінде Қостанай облысының, Алтынсарин ауданында дүниеге мен келдім
Балалық шағым сол жерде өтті, сондықтан естеліктер есімде үзік-үзік сақталған
Еш нәрсеге уайымдамай, еркін өмір сүрдім, бастысы – бақытты болдым
Аулада ойнап, көршілердің тәтті алмаларын жұлып, күліп жүргенімнің көрінісі есімнен шықпай, әрдайым жылулық сезіміне бөлейді
Қазіргі күнде мен қалада тұрамын, сол себепті туған өлкеме сирек барып тұрамын
Соған қарамастан, барған күнімде, туған жерімнің тап-таза ауасын жұтып, биіктігі аспанменен таласқандай болып көрінетін ағаштардың арасында серуендеп, тынығып, ләззат аламын
Шынымен де, атамекенімде менің жаным тынышталады – мазалап жүрген ойлармен қоса керек емес уайымнан ойымды босатамын, еркіндіктің дәмін сезінгендей күй кешемін
Неліктен? Өйткені, бұл жер – мендік, менің жақұтым.Отаным кішкентай болғанымен, оған деген махаббатым өлшемсіз
Ұзын көшелердің бойымен тізбектелген шағын үйлер, үйіміздің жанында орналасқан өзен, ондағы қаздар мен аққулар, көгорай шалғын арасында ойын қуып жүрген сәттерім – бәрі де менің махаббаттымның шексіздігіне апарады
 Еске алған сайын, бұл жер – мен үшін аса қымбат әрі киелі екенін қайта-қайта аңғарамын
Мен үшін туған жер тірі адамдай, жай адам емес, жүзі жылы, маған күлімдеп күн нұрын шашатын, өз көзқарасымен жанымды ыстық шайға салған қанттай ерітетін, мені сезе білетін ерекше жан
Кейде оған барып, сәлемдеме жібермегеніме еріксіз өкінемін – қалайша жаныма жақын Отаныммен жүздесуге уақыт таппай қаламын?! Сонда да, оның өнін қанша сирек көрсем де, оған деген махаббатымның жалыны ешқашан өшпек емес.«Туған жерім-ай, сенде өткен ғұмыр қандай ғажап!» деп анда-санда сағыныш сезіміне батып, оның менің өмірімдегі рөлі қандай маңызды екенін қайта түсінемін
Осы жердегі өмірім мені көпке үйретті, бойыма асыл қасиеттерді дарытты
Сол үшін, Отан-анамның алдында басымды иіп, туған жерге тағзым етемін!