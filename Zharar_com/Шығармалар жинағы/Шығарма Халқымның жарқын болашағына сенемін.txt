Осыдан 71 жыл бұрын, дәл осы күні таң қылаң бере фашистік Германия Кеңестік Социалистік Республикалар Одағына шабуыл жасады
             Соғысты бірінші болып қарсы алғандардың  қатарында   Кеңес Одағының  батыс шебін күзеткен ондаған мың қазақстандық-шекарашылар болды
Атақты Брест   гарнизонының өзінде 1941 жылдың көктемінде біздің 3 мыңдай жерлесіміз қызмет еткен,     шілде айында олардың көпшілігі әскерден елге қайтулары керек  болған
 Бірақ  жаудың  шабуылы олардың бұл жоспарларын күл-талқан етті
Соғыс өрті ішке қарай тез еніп,    Брест қамалының тірі қалған қорғаушылары партизандар қозғалысына қосылды
   Олардың қатарында 190 қазақстандық болған және олардың көбісінің сүйегі беларусь жерінде  қалған
              Соғыс кенеттен басталғанымен, Қазақстан, бүкіл  Кеңес Одағы сияқты, алғашқы   күннен бастап жұдырықтай жұмылды
Республиканың түкпір-түкпірінде әскери  комиссариаттарға еріктілер ағылды
 Кеше ғана мектеп партасында отырған бозбалалар  мен бойжеткендер де,  қала  мен ауыл тұрғындары да соғысқа сұранды
               Қазақстан армия мен флот үшін офицерлік кадрлар және резервтік  күштер дайындауға да  лайықты үлес қосты
1941-1945 жылдары  әскери оқу орындарына 42 мыңнан астам жас қазақстандық  жолданды, ал Қазақстанның аумағында сол жылдары жұмыс істеген 27 әскери оқу орны толық емес мәлімет бойынша 16 мыңдай офицер дайындап шығарған
                   Біздің  жерлестеріміз майдан даласында  ерлікпен шайқасқан
Жауынгерлік ерліктері үшін жүздеген мың қазақстандық медальордендермен марапатталса, 500-дей    адам Кеңес Одағының Батыры, 100-ден астам адам - Даңқ орденінің толық иегері атанған
 Төрт қазақстандық екі  мәрте Кеңес Одағының Батыры атанды, олар - Талғат Бигелдинов, Сергей Луганский, Иван Павлов және Леонид Беда
               Кеңес Одағы Батырларының қатарында қазақтың екі қызы - мерген Әлия Молдағұлова мен пулеметші Мәншүк Мәметова бар
Рейхстагқа  Жеңіс туын тіккендердің бірі қазақ жігіті Рахымжан Қошқарбаев
Жаудың тылында  партизандардың  қатарында да   қазақстандықтар шайқасқан
Ал танымал  қолбасшы,  әскери жазушы Бауыржан Момышұлын, 28 панфиловшылардың ерлігін білмейтін қазақ жоқ шығар
                  Ұлы Отан соғысы..
Бұл сол кездегі кеңес халқының ержүректілігі мен төзімділіктерін паш ететін, тарихта мәңгі қалатын күн
Бұл күнді соғыстың алғы шептерінде қайсарлықпен шайқас жүргізіп, ерліктің сан үлгісін көрсеткен ардагерлер тойлайды
 Неменеңе жетістің бала батыр, Қариялар азайып бара жатыр Бірі мініп келместің кемесіне, Бірі күтіп, әнеки, жағада тұр, - деп тебіренген Мұқағали мұңында жұмырбасты пенде үшін теңдессіз құндылық ұрпақаралық қимастық, сыйластық сезімдері мөлдіреп тұр
                 Қариялар азайып бара жатқанын әсіресе олардың ортасында Ұлы Отан соғысынан аман орталған ақсақалдарымыздың қарасы жыл санап азайып барады емес пе?! Солардың жанымен, қанымен, терімен, көз жасымен, күшімен, ісімен, ерлігімен, атаның туын жықпай, ананың намысы үшін туған жердің топырағын жауға таптатпай, еңіреп жүріп жауды жеңіп, тауын шағып, туын жығап, жеңістің таңбасын басқан күн – Жеңіс күні
Бұл күннің толғағы ашшы болса да, туғаны бар халқы үшін қуаныш болған күн
Оққа ұшқан қарулас жолдастарының аманатын арқалап, аман оралған ардагер аталарымыздың өздері қорғап, қорған қамқор болып оралған арттағы қалың елдің қамығып жеткен Жеңіс күнін, біз ұмытсақ та тарих ұмытпайды
                  Біз Ұлы Отан соғысындағы Ұлы Жеңіске ештеңеге теңеспейтін ғажап күшпен жеттік
Қаншама халық бір тудың астына бірігіп  күштерін бір арнаға салды
                  Сол кездегі Кеңес Одағының басқа халқымен бірге жауды талқандап, жеңіске жету ісіне Қазақ халқы да өзінің лайықты үлесін қосты
Қазақстандық жауынгерлер Брест қамалынан бастап Берлинге дейін барды
Олар Сталинград түбіндегі шайқаста, Днепр өткелінде, Москва мен Ленинград үшін болған ұрыстарда ерен ерліктер көрсетті
                  Қазақ ел басына күн туғанда толарсақтан саз кешетін жауынгер халық
Ұлы Отан соғысының қатпарлары парақтарына үңіліп қарасақ, қазақтардың қанды қырғынға қаймықпай соғысқанына ашық көзіміз жетеді
Оған мысал айқас алаңдарында өшпес ерлік жасаған бес жүз қазақтың Кеңес Одағының батыры атағын алғанын айтсақ та жетеді
                   Кеңес Одағының батыры атағын кеш алған Бауыржан Момышұлы атамыздың   торқалы тойдың қуанышы өзі сүйген халқы үшін ерекше болмақ
Найзағайдай жарқылдаған отты ой бар қаһарлы сөйлесе де қайырымы мол, өз мүддесін, ұрпақ мүддесін ойлаған, қара қылды қақ жаратын әділдіктен жаралған ойы тұңғиық, қимылы қылыш Бауржан Момышұлы есімі, ерлігі жадымызда мәңгі қалып, өнегесі болашаққа күш, қайрат, рух береді
"Ер есімі – ел есінде”, - демекші, бізге жарқын болашақ, бақытты ғұмыр сыйлаған аталар, апалар ерлігі ешқашан ұмытылмайды
Солардың қасиетті рухы бүгінгі бейбіт тірлігімізге нұрындай мәңгі шуағын шашпақ
                   Ұлы жеңіс құтты болсын, ардақты халқым менің!                   Иә, оны сан миллиондаған адамдар төрт жыл бойы минуттап, сағаттап сарыла күтті
Соғыстың алғашқы күндерінен бастап-ақ Кеңес халқы жан-тәнімен Отанын қорғады
Әрбір село, әрбір қала үшін кескілескен ұрыс болды
Қанішер неміс басқыншыларымен Кеңес азаматтары  аянбай шайқасты
Ақыры олардың  үміті мен  сенімі ақталып армандары орындалды
Бірақ ол Жеңіс оңайлықпен келген жоқ
Жеңіс жолында да Отан үшін от кешіп миллиондаған асыл  азаматтар мерт болды
Жауымен жан аямай шайқасып,ерліктің ерен үлгілерін көрсетті
Ана жарын жоғалтып жесір,бала ата-анасын жоғалтып жетім атанды
Фашистердің тұтқын лагерінде қаншама  ана мен бала айуандықпен азаптап өлтірілді
Ал, тылда қалған қарт аналар бесіктен белі шықпаған  балалар соғыстың қайғы қасіретін арқалай жүріп тынбай еңбек етті
                Бірақ ешкімнің сағы сынбады, жігері жасымады
Олардың бойындағы отаншылдық сезімі, қолына қару алып сапта тұрған көптеген ұлт өкілдерінің тізе қосқан бірлігі мен ерлігі жеңісті жақындата түсті
Сұрқия соғыс біздің Қазақстаннан да аттап өтпеді
Жүз мыңдаған отандастарымыз соғыстың алғашқы  сәтінде–ақ майданға аттанды
Жауға атылған он оқтың тоғызы Қазақстанда жасалды
                Осы қан майданда мерт болған ерлердің  рухына, бүгін арамызда биік шыңдай болып жүрген аталарымызға басымызды иіп тағзым етуіміз керек
Олардың саны күннен –күнге азаюда 
Сұрапыл соғыста «ел басына күн туғанда, етегімен су кешкен»  ерлер мен бірге қолдарына қару алып, Әлия мен  Мәншүк  апамыз да асқан ерлікпен қаза тапты
Қасиетті жеріміз, бейбіт жатқан еліміз, құлақ естіп, көз көрмеген апатқа ұшырады
Еліміздің жауынгерлері қасық қаны қалғанша шайқасты
Міне осынау елімізге лаң салған алапаттың жеңіспен аяқталғанына биыл 71 жыл толып отыр
Ешкім де, ешқашан да ұмытылмақ емес
Осы намысқой қазақтың көксегені бүгін де орындалды деп ойлаймын
Ендеше, бүгінгі ұрпақ бақытты ұрпақ
Қазақ болып туғандарыңды мақтан етумен қатар, ұлты үшін  намыс пен күш- жігерін арнайтын, арлы жас болып өсу бақытын тілеймін
                Сонымен, ардагерлер, ұстаздар, ата-аналар, оқушылар, Ұлы Жеңістің 71 жылдық мерекесі құтты болсын! Нық басайық анағырақ табанды,Тең ұстайық ,ширақ аттап қадамды
Кетер есе, құрыш білек жауынгер, Рухты бол жеңілмейтін табанды!                Мектеп қабырғасынан алған білімді тиянақты да сапалы  ету өз қолымда екенін де білемін
Егемендігімізді  бойтұмардай  сақтауды да ана тілімізді дәріптеуді де, тарихымызды бағалауды  естен шығармаймын
Мен сенің атыңды  жер бетіне жар салар перзентіңмін, Тәуелсіздікті  мықтап қолға ұстайтын балаңмын деп сеніммен айтқым келеді
               Мен тәуелсіз елімнің гүлденіп,көркейе беруіне өз үлесімді қосамын
Халқымның жарқын болашағына сенемін