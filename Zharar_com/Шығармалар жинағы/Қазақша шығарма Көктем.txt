Көктем – жылдың төрт мезгілінің бірі
Көктем наурыз, сәуір, мамыр айларын қамтиды
Қыс мезгілінен кейін келетін жазға дейінгі кезең
Күнтізбелік, яғни астрономиялық көктем күн мен түннің теңесуінен басталады
Күн мен түн уақыттарының теңесуі көбінесе наурыздың 20-сына келеді.Қазақ халқының дәстүрлі күнтізбесі бойынша жыл басы Көктемде 22 наурыздан, табиғаттың жандануымен басталады
Астрономиялық тұрғыдан Көктем 93 күнге (22.3 – 22.6) созылады.Көктемде күн ұзарып, ауа райының жылуынан қар еріп, тоң жібиді, жауын-шашын мол жауады, соның салдарынан көбінесе су тасиды
Көктемде жалпы тіршілік иелерінің жандануы, тірілуі басталады, жәндіктер мен хайуанаттар қысқы ұйқысынан оянып, тіршілігін бастайды, мал төлдеп, жыл құстары оралады, жер бетіне көк шығады, жеміс ағаштары бүршік атып гүлдейді
Жер жырту, ағаш отырғызу, егін егу, т.б
ауыл шаруашылығы жұмыстары жүргізіледі.Қазақстан Республикасы аумағында географиялық ерекшеліктеріне байланысты Көктем оңтүстік аймақтарда ерте, солтүстік аймақтарда кеш келеді
Қар жамылғысы оңтүстік аймақта ақпан, Орталық Қазақстанда наурыз, солтүстікте сәуір айында ери бастайды.Бір жылда төрт жыл мезгілі болады
Әр жыл мезгілінің өз ерекшелігі бар
соның ішінде маған ұнайтын жыл мезгілдерінің бірі – көктем
Себебі бұл кезеңде табиғат жаңарып, жан-жануарлар көбейеді.Көктем айларында көптеген мерекелер аталып өтіледі
Осы мезгілге сай көктемнің алғашқы мерекесі аналар күні
Жер дүниенің жаңару күні «Наурыз», ғарышкерлер мерекесі, бейбітшілік мейрамы, Ұлы жеңістің мерейлі тойы – осы көктемнің еншісіндегі атаулы күндер
Көктемнің басқа жыл мезгілдеріне қарағанда ерекше өзіндік орны бар.Мен жыл мезгілдерінің ішінде көктем айларын ұнатамын
Күн жылынысымен біз мектеп ауласын тазалап, бүкілқалалық сенбілік күні әрқайсымыз өз ауламызды тазалаймыз
Ағаштар отырғызамыз, түрлі гүлдер егеміз
«Тазалық – денсаулық кепілі»,- деп қазақ атам тегін айтпаған
Ендеше әрбіріміз өз қаламыз бен оқитын мектебімізді, ауламызды көгертуге атсалыссақ нұр үстіне нұр болары сөзсіз! Сондықтан тазалық пен көгерудің көзі - көктем айын жақсы көремін!