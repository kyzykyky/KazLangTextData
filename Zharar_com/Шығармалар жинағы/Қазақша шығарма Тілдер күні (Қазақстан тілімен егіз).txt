Себебі мен ынтымағы жарасқан, бірлігі ұласқан елде тұрамын
Бақыт бірлігі мен ынтымағы бар елге қонады екен
Демек, мен бақытты жерде туған елімнің бақытты перзентімін
Достығы дархан елімнің аты – Қазақстан! Туған елім – тірлігімнің айғағы.Тілім барда айтылар сыр ойдағы,Өссе тілім, мен де бірге өсемін,Өшсе тілім, мен де бірге өшемін! – деп, ақын Әбілдә Тәжібаев ағамыз жырлағандай тіл қай елде болса да қастерлі, құдіретті
Ол достықтың кілті, ынтымақтастықтың бастауы, ырыс – берекенің алды, ұлттың әрі жаны, әрі ары
Тіл жай сөз емес, өмірдің талай сынынан өткен, өскелең талаптарға сәйкес өрістей түскен толыққанды ақиқат десек, жаңыла қоймаспыз.Тілсіз қоғамның қандай түрі болса да өмір сүре алмақшы емес, ол тілдің өзі қоғам бар жерде ғана пайда болып, өмір сүреді
Демек, қоғамнан тыс, бөлек тіл жоқ
Тіл әрбір адамға ана сүтімен бірге еніп, қалыптасады.Тіл байлығы – әрбір елдің ұлттық мақтанышы
Ол – атадан балаға мирас болып қалып отыратын баға жетпес мұра.“Тіл туралы” заңдағы “Қазақстан халқын топтастырудың аса маңызды факторы болып табылатын мемлекеттік тілді меңгеру – Қазақстан Республикасының әрбір адамзатының парызы” – деген
Әрине ұлттың ең бірінші, ең қасиетті сипаты – оның ана тілі
Сонымен бірге ұлттың өмір сүруінің бірінші шарты
Конституциямыздың жетінші бабының бірінші тармағында Қазақстан Республикасындағы мемлекеттіктіл – қазақ тілі деп анық жазған, Ата Заңымыздан туындаған “Тіл туралы” Қазақстан Республикасының заңында да осы жағдай берік қамтылған
Біздің азаматтық парызымыз – тіл заңындағы талаптар да жүйелі түрде жүзеге асыру
Ол тілдерді қолдану мен дамытудың 2001-2010 жылдарға арналған мемлекеттік бағдарламаларынан да көрініс тапты.“Тіл – біздің тұтастығымыз”, “Тіл тағдыры – ел тағдыры” деп те айтып жүрміз
Сондықтан әр адам өз ана тілін көзінің қарашығындай қорғауға, оның орынсыз шұбарлануының қандайына болса да қарсы тұруға тиіс.Туған тілдің абыройын асқақтату – әрбір адамзаттың абзал борышы
Біздің барша ұлттық келбетіміз бен болмысымызды, салт-санамыз бен дініміз осы ұлттық мәдениет пен тілімізде жатыр.Тәуелсіз елдің елдігі жас ұрпағын парасатты да білімді, іскер де қабілетті, отансүйгіш те ұлтжанды тұлға етіп қалыптастыруда мемлекеттік тілдің атқаратын қызметі орасан зор
Егеменді ел болып, ес жиып, етек жия бастаған бұл күндері осындай ойға қонбайтын, солақай сорақыларды көбен көріп, қолмен ұстай отырып қазақ тілі мәселесі жөнінде толғанбай тұра алмаймыз.Тіл – таусылмайтын байлық
Қанша тіл білсең, өзгеден сонша кез биіксің
Дегенмен, алдымен туған еліңнің мемлекеттік тілін білуге міндеттісің.Қазақ тілі - өте бай тіл
Ол шаруашылықтың бар саласын өркендете түсуге себепші күш, халқымыздың мәдени дәрежесін көтере беруші пәрменді құрал, жұртшылықты жаппай отаншылдық рухта тәрбиелеудің құралы, қуатты қаруы
Амал не, осындай әдемі туған тіліміз бола тұра өзге тілде сөйлейтіндер де көп болды
Тіпті туған тілден безетін сорақыларды да көргеніміз бар.Төл тілде сөйлеуден безу ақ сүт беріп, асыраған анаңды ұмытумен бірдей
Осы кезде Паустовскийдің: “Туған тіліне жаны ашымаған адам – жәндік,” – деп, ашына айтқаны ойға келеді
Ана тілін ұмытқан адам өз халқының өткенінен де болашағынан да қол үзеді
Олай болса, тілді шұбарлау – арды шұбарлау, көңіл тұнығын лайлау.Ұлттың мәдениеттің гүлденуі мен адамдардың тарихи қалыптасқан тұрақты қауымдастығы ретінде ұлттың өзінің болашағы ана тілдің дамуына, оның қоғамдық қызметінің кеңеюімен тығыз байланысты
Сондықтан туған тілге деген сүйіспеншілік бала кезеңнен басталуы тиіс
Айналаңды танып білу, туған тіліңді білуден басталады.Биыл көк байрағын көтерген Тәуелсіздікке 25 жыл
Жиырма жылда еліміз дамып, еңсесін көтеріп, басқа елдермен терезесі теңелді
Халық болып, ел болып Ата Заңымыз қабылданды
Аспан түстес Туымыз, халықты елдікке ,бірлікке шақыратын Әнұранымыз, Елтаңбамыз бар
Қастерлі де қасиетті тіліміз бар.Осының бәрі – Тәуелсіздігіміздің айғағы , биік шыңы
Асқарлы биік таулар, мөлдір таза бүлақтар, кеңжайлау, жұпар иісті ауасы бейбіт өмірімізге әсем көрік беріп тұрғандай
Міне, мен осындай заңғар биік, достығы мызғымас берік Туған жерімді сүйемін! Құтты болсын елдігің.Туған елім, топырағыңа не жетер? Өз басыңа нелер келді, не кетер? Отанынсыз тірі жандар не етер, Отаным жоқ, жетіммін мен деп өтер
Таң шапағың аймалайды жүзімді, Сағындым мен қысың, жазың, күзіңді
Жүрегіме мәңгі салған ізіңді, Елестетіп бір тамшы жас үзілді.