«Тәуелсіздік - тарихтың мәңгіге берген еншісі емес,  халықтардың мамыражай өмір сүруіне берілген  кепілдік те емес: аңғал болмағанымыз абзал»     Нұрсұлтан Назарбаев              Меңің туған жерім – Қазақстан Республикасы
Бұл – бай тарихпен, көне мәдениетпен және әдемі, ерекше табиғатпен толы ел
Көбі мемлекетіміздің әсем тауларына, көлдеріне таңқалады
Әсіресе біздің туған өлкеміз – Бурабайды, аңызға толы көркем жерді халық көріп кетуге армандайды
Ғасырлар бойы қазақ хандары және батырлары жерімізді жаулардан қорғаған
Олар қанмен тер төгіп, аяулы еліміз үшін өз өмірлерін де берген
Жоңғарлардың шапқыншылықтары, Ұлы Отан соғысы қазақ халқы үшін өте қиын болды
Қазақстанның әр азаматы 1991 жылғы 16 желтоқсан күнін есте сақтауға міндетті
Бұл күн Қазақстан Республикасы тәуелсіздік күніне айналды
Осы күнді ата-бабаларымыз ұзақ уақыт бойы күткен
Бірақ тәуелсіздік алу оңайға түскен жоқ
1986 жылы 16 желтоқсан күні алматы жастары алаңға шықты
Үкімет оларды күшпен қуып таратты
Көптеген жастар аяусыз қырылды, ал қалғандары жазаға тартылды, 246 студент оқу орнындарынан шығарылды
Бұл оқиға тәуелсіздік алу жолының бірінші қадамы еді
Қазіргі Қазақстан – егемен, демократиялық және дамыған мемлекет
Әрине, бізге әлі  алға ұмтылу, ғылымды дамыту және жемқорлықты жою керек
Біраз жылдан соң Қазақстанның оданда жоғары көтерілуіне сенемін
Біздің елбасымыз – Нұрсұлтан Әбішұлы Назарбаев – адал, дана адам, өте еңбекқор
Ол еліміздің дамуына, көркемдеуіне көп күш салып жатыр
Бұл кісінің арқасында қазақ халқының көп мүмкіндіктері пайда болды
 Қазақстанда өз мемлекеттік рәміздері бар: ту, елтаңба, әнұран
Олар тәуелсіздікті, егемендікті, дәстүрлерді, бейбітшілікті көрсетеді
Тәуелсіздік – бүгінгі күннің өмірі ғана емес, сонымен қатар, еліміздің болашағы
         “Әр адамның ана тілін білуі – парыз, білмегені – ұят”, - деген Нұрсұлтан Әбішұлының сөздеріне сүйенуіміз керек
Себебі әр адам өз елінде тұрып, туған дәстүрлерін, мәдениетін, ал бастысы – ана тілін білуі міндетті
Менің ойымша, қазақ ата-бабаларымыз ғасырлар бойы құрастырған, қасиетті  туған тілін білмеу, құрметтемеу – өте арзыз, намыссыз, төмен, әрі ұят
Туған тілін үйрене алмаған адам, басқа тілді де ешқашан меңгере алмайды деп ойлаймын
«Барлық игіліктерден ең ұлы – тәуелсіздік», - деп Годвин айтқандай, біз тәуелсіздігімізді сақтап, құрметтеп, онымен мақтануымыз керек
Өйткені көптеген халықтар өз елін, жерін, тілін, дінін, қайтаруға армандайды
Біз де ата-бабаларымыздың еңбегін бағалап, ұлы батырларымызды ұмытпауымыз керек!