Сенен артық қасиет жоқ-ты, жер, тегi,Сен ұрпақтың күлiп атар ертеңi,Тағдырыңды тапсыр маған, туған жер,Көркейтуге мiндеттiмiн мен сенi – деп белгілі ақын Әбу Сәрсенбаев жырлағандай мен де туған жерімді көркейтуге өз үлесімді қоссам деймін..
«Отаным» деген жас жүрегімнен шыққан асыл сөзді мақтанышпен, асқақтықпен айта аламын
Ата-бабамыздың азаттық жолындағы ерен ерлігінің арқасында осынау арман еткен заманға тер төге, көп күш жұмсай жеткен елімді мақтаныш етемін
Талай жылғы ұлы дүбір, дүрбелеңнен кейін жарқын болашақтың таңы атып, еркіндік пен теңдік есігін айқара ашты
Еліміздің күні оңынан туып, жарық жұлдыздар шоғыры ұлттық намыс пен арымызды тудай желбіретті
Әрине, бұл күн оңайлықпен келмегені белгілі
Еліміздің арыстары талай жылдар басын тау мен тасқа ұрып, тар жол тайғақ кеше жүріп, еліміздің болашағы, келер ұрпақтың бақытты ғұмыры үшін аянбай күресіп табандылық пен асқан қайсарлық, шыдамдылық пен беріктік танытты
Барлық саналы ғұмырын ұлт мүддесіне арнаған бес арыс, ұлы Отан соғысында елім деп жанын пида еткен қайтпас қыран алаш азаматтары, жүректері оттай жалындаған желтоқсан қаһармандары..
Айта берсе жалғаса берер елінің асыл ұландары, асқақ рухты азаматтарының ерен ерлігінің арқасы деп білемін
Еліміздің көгінде тәуелсіздік туы желбірегеннен бері өшкеніміз жанды, өлгеніміз қайта тірілді, ата-баба дәстүрі көш түзеді, халқымыз еңсесін тіктеп жарқын болашаққа қол созды
Содан бері атқан оқтай зулап, табандатқан 25 жыл өтті
Қазақстанның жиырма бес жылдық ғұмырына көз салсақ, ауыз толтыра айтарлықтай, көкірегіңді мақтаныш сезімі кернеп еске аларлықтай жеткен жетістіктері, асқан асулары мен бағындырған жаңа белестері бар
Бүгінгі Қазақстан Астанасын бас қала етіп, дамыған мәдениет пен экономиканың, білім мен ғылымның орталығына айналдыра, елінің тұрақтылығы мен бірлігін сақтап, дүние жүзіне танытуға күш салуда
Бұған мемлекетіміздің Біріккен ұлттар ұйымына, Еуропадағы қауіпсіздік пен ынтымақтастық ұйымы сияқты халықаралық қауымдастықтарға мүше болып дүние жүзі елдерімен тығыз байланыс орнатуы және осы жолда атқарып жатқан қыруар істері дәлел бола алады
Кемеңгер Елбасымыздың «Қазақстан – 2030» бағдарламасы өз бағытымен жүзеге асса, келешекте Қазақстан мемлекеті дүние жүзіндегі ірі мемлекеттер қатарына қосылады деген сенімдемін
«Отан - оттан да ыстық» деген дана халқымыз, адам баласының жүрегінде ең бірінші, ақ сүт берген туған анасына деген сезім орын алса, екінші, Отанға деген жалынды, ыстық сезім орын алады екен.Қазiр адамдар тiрлiктiң қамымен, балаларының болашағы үшін оқу-білім іздеп, мектебі бар жерлерге қоныстанды
Сол үшін де туған жерінен шалғайға кетуге мәжбүр болды
Сөйтсе де, олардың  қай-қайсысы болмасын, “туған жерiм не болды екен?” деп, алаңдап, ата-баба мекенiн аңсап, сағынумен жүргені өтірік емес
Дәм бұйырып жатса, жүрегiн қолына ұстап, туған жеріне алып-ұшып жетері сөзсіз...Өйткені, олар  кең даланың ауасын, сарқыраған суларын сағынады
Қыс өте, жайдары көктеммен келген жұпар ауасын, бусанған жер иiсiн, көгалын сағынады
Асық атып, балық аулаған, топырағына аунап, күн көзіне қақталған, асыр салып ойнаған, бірге жүрген достарын сағынады
Жалпы, туған жерге деген адам баласының сағынышы шексiз, атамекенін аңсамайтын адам бұл өмiрде жоқ шығар! Аңсамаса, сағынбаса «Туған жерім-байтақ елім» демес еді, әнге салып, жырға қоспас еді.Мен өз Отанымды, туған жерімді, құдіретті елімді сүйемін және мақтан етемін
Өз елімнің дамуына теңізге тамған тамшыдай болса да үлесімді қосамын деп ойлаймын
Барша Қазақстандықтарды елімнің мерейлі мерейтойымен құттықтай отырып, ашық аспан көгінде қалықтаған қырандай еркіндік пен даму, асқан бақыт және шексіз қуаныш, биік белес пен шығар шың тілеймін