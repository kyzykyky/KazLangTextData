Жасасын Жеңіс!                                        Бақытты елім күле бер! Тәуелсіз болып болашағына жүре бер!                                Болмасын соғыс!                                                                     Болмасын соғыс!                                                                                                                   Болмасын!                Соғыс! Соғыс – адам баласы үшін ең үрейлі, ең қорқынышты сөз
Өйткені соғыс атаулы адамзатты қырып – жоюға бағышталған
Соғыс миллиондаған адамдардың өмірін қиып, жүздеген қала мен елді – мекендерді тып –типыл етті
Сөйтіп соғыс әр үйге, әр отбасының өміріне жазылмас жараның ізін қалдырды
Ұлы Отан соғысы Кеңес Одағы халықтарының тарихындағы қасіретті бет қана емес, сонымен қатар ол халықтарымыздың теңдесі жоқ ерлігі мен қажыр-қайратының , бірлігінің дәлелі
       Ұлы Отан соғысы халқымызға төнген ең ауыр күндер болды
Төрт жыл, 1418 күн мен түн бойы өз жері мен отаны үшін, келешек ұрпақ үшін жан қилы соғыс жүріп жатты
Таң алдында, тәтті ұйқыда жатқан Отанымыздың шекарасынан ұрланып өткен жау оғымен адам баласының тарихында  болмаған бі ғаламат соғыс басталды
Сол түні жау тәтті ұйқыңды ғана бұзған жоқ
Зұлым жау бейбіт өмірге бүлік әкелді
Қыз жігітімен, ана баласымен қоштасты
Қырда қойшы қойын тастады, қолындағы таяғын винтовкаға айырбастады
Ойда диқаншы трактордан түсіп, танкіге отырды
 Аналар қоштасқанда асылымен,     Арулар қош айтысты ғашығымен     Балалықтың базарын ерте жауып, Талай жұмыс істеді бала өркен
   Миллиондаған адамдар мерт болды
Миллиондаған адамдар мүгедек болып қалды
Миллиондаған адамдар бет алдына босып кетті
Бірақ бәрібір Берлингтегі рейхстаг үстінде жеңіс туы желбірей көтерілді
Осы жеңісте Қазақстаннан шыққан  қаһарманмен жауынгерлердің қанымен, жанымен мына жарық өмір үшін аянбай ұмтылған зор үлестері бар еді
            Соғыста  қазақстандықтардан жасақталған әскери  бөлім  ата – бабаның  ежелгі қаһармандық дәстүріне адал бола білді
Сол бір сұрапыл да отты жылдарда «Бәрі де майдан үшін, бәрі де жеңіс үшін!» деген ұранмен еңбек еткен тыл қаһармандардың ерлік істері де ешқашан да ұмытылмақ емес
Ешкім де ұмытылмайды, Еш нәрсе де ұмытылмайды     Сол кездегі Кеңес Одағының басқа халқымен бірге жауды талқандап, жеңіске жету ісіне қазақ халқы өзінің лайықты үлесін қосты
Қазақстандық жауынгерлер Брест қамалын бастап Берлинге дейін барды
Олар Сталинград түбіндегі жер төлелерде, Днепр өткелінде, Москва мен Ленинград үшін болған ұрыстарда батыр ерліктер көрсетті
Қазақ ел басына күн туғанда жалғыз жанын қу шүбереккке түйген жауынгер халық болған
Ұлы байтақ даласының бір тұтам жері үшін қорқу деген сезімді жүрегінен жұлып алып тастаған
Ауыр да азапты  жылдар артта қалды,біздің еліміз бейбітшілікті сүйеді
Ананы – баладан, баланы анадан айырған сұм соғысқа  жол жоқ...
Күткен Жеңіс жарқ етті сәуле шашып, Жеңіс келді, қуандық көңіл тойып,        Жауды жойып батырлар елге оралды,     Ата-анамен қауышты құшақ жайып
Аз емес зар жылаған, егілген жан,  Аз емес өшкен өмір, төгілген қан
 Кеудеге зілді қасірет салды соғыс
 Қирады талай арман көңілге алған                 Міне Ұлы Отан соғысының жеңіспен аяқталғанына  да 71 жыл өтті
Бұл сол кездегі Кеңес халқының ержүректілігі мен төзімділіктерін паш ететін, тарихта мәңгілік қалатын күн
Бұл күнді соғыстың алғы шептерінде қайсарлықпен шайқас жүргізіп, ерліктің сан үлгісін көрсеткен ардагерлер тойлайды
Бұл мейрамды өздерінің тылдағы қажырлы еңбегімен жеңісті шындаған, станоктың қасынан, егін даласында, күні – түні мал бағып, тынымсыз жұмыс істеген жұмысшылар, ауыл адамдары тойлайды
Бұл мейрамды біздің аяулы да даңқты әйелдеріміз – өздерінің әкелерін, ерлерін,  ұлдарын және сүйіктілерін көзінен жасы сорғалай жүріп төзімділікпен күткен олардың орнын жоқтатпаған аналар мен жұбайлар, қалыңдықтар мен қыздар тойлайды
 Бұл мейрамды өздерінің әкелері мен ағалары қанын төгіп, жанын қиып бақытты өмірін қамтамасыз еткен Ұлы Жеңістің құрдастары тойлайды
      Ұлы Жеңіс күні ел мен жері үшін жанын пида еткен, туған –туысқандарын , жақын-жарандарына, туған жеріне ауылына оралмай қалған қаһарман ерлерді бүкіл елі болып еске түсіреді
Бұл мейрамды бұрынғы Кеңес Одағына кірген 15 одақтас республика халқымен бірге, кеңес халқы неміс басқыншыларынан  азат еткен Еуропа елдерінің Варшава мен Прага, Будапешт пен Бухарестің, Париж бен Венаның, жер шарының басқа да көптеген қалаларының тұрғындары тойлайды
Бүгінгі күн - көптен күткен салтанатты күн, зымыраған  уақыттың қанатында
   Біз Жеңіс күнін жақындатқан, қаратүнек фашизмге қарсы жан  аямай күрескен әрбір жауынгерге қарыздармыз
Бұл екі сөз бір-бірінен толықтыра түседі
      Соғыс салған зардап әлі күнге дейін толық жойылған жоқ
Олардың Отан үшін қан кешкен әрбір қадамы, жеңісті жақындата түскен әрбір күні ұмытылмайды
Өйткені, ерлік шежіресі ұрпаққа ұлағат, ертеңгі күнге үлгі боларлық сабақ
Биыл ТМД елдері осы соғыстағы ортақ ұлы Жеңістің 71  жылдығын мерекелеуде
Біз соғыстан кейін туған ұрпақ кешегі Ұлы Отан соғысы жылдарындағы аға ұрпақтың – қазақтар мен қазақстандықтардың жанкешті ерлігі туралы тек оқулықтардан, көркем әдебиеттен және кинотуындылардан ғана білеміз
       Жеңістің 71 жылдығы қарсаңында Ұлы Отан соғысында қаза тапқан боздақтардың рухына бас иіп, олардың ерлігінің саяси – кейінгі буынның азаматтық парызы
Соғыста біздің әкелеріміз ежелден еркіндік аңсаған ер қазақтың өршіл рухын, батырлығын әлемге паш етті
Қазақ ұлты ұландарының антқа адалдығын көрсетті
Иә, 1945   жылдан бері көп оқиға болды
Елімізде түрлі күрделі оқиғалар болды
Әлемнің саяси картасында Тәуелсіз  Қазақстан мемлекеті берік орын тепті
Кеңес жауынгерлерін өз туының астына топтастырған коммунистік идеология мұрағатқа кетті
Ер есімі - ел есінде мәңгі сақталады
Ешкім де, ештеңе де ұмытылмақ емес
Тәуелсіз Қазақстан елі өз боздақтарын қастерлеп, қасиеттейді! Біз өз аталарымызды  мақтан тұтамыз өйткені,  олар біз үшін Отан үшін  қасық қандары қалғанша  күресіп, бізге  жеңіс сыйлады
Бұл жеңістің басты себебі, әрине, халқымыздың Отанға деген сүйіспеншілігі, қайтпас қайсар ерлігі, сын сағаттағы отаншылдық қасиеті
Екіншіден, ортақ жауға  қарсы күрестегі көп ұлтты КСРО халықтарының ынтымағы мен достығы еді
         Бұл соғыста Кеңес Одағын мекендеген барлық халық бір жеңнен қол, бір жеңнен бас шығарып  отанын қорғады
 «Ел үмітін ер ақтар, ер атағын ел сақтар» - дей келе Ұлы Отан соғысының 71  жылдығына орай  атабабаларымыздың рухына тағзым ретінде олардың  ерен ерліктерін, жер, Отан, біздердің жарқын болашағымыз үшін жасаған ерліктерін мәңгілікке есте сақтап, жадымызда ұстаймыз
Қанша жылдар өтседе,  бұл соғыста ерлікпен қаза тапқан әрбір батырларымздың тарих төрінен орын алатыны және ұрпақтары  мәңгі жеңіс алауын сөндірмей, Отан үшін от кешкендерді әрқашанда жүрек түпкірімізде ұстаймыз