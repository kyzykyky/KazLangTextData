Егеменді елімнің тамаша табиғаты мені еліктіргені сонша, қолыма қалай қаламды алғанымды да сезбей қалдым
Енді біраз күндерден соң, еліміз болып «Тұңғыш Президент» күнін тойлаймыз
Мені ойландыратын жайт, осы күндерге қалай жеттік
Ата-баба армандаған Тәуелсіздікпен, арайлап атқан таң мен тамашасына кенелген бұл жер менің жерім, менің мекенім болғанына қуанып келемін.Бұл - кеше ғана тәуелсіздігін қолына алып, аяғын қалт-құлт басқан сәбидей, болашағын берік үстауға белін буған менің елім! Бұл - құрылғанына жиырма екі жыл толған, өзге елдерге өзін мойындата алған, білімі нық, қойнауы қазынаға толы менің жерім.Бұл – кіндігім кесіліп, кіндік қаным тамған менің Отаным
Көңілімді ерекше сезімге бөлеп, қуанышымды қойныма сыйдырмаған осы сезім де : «Менің Отаным – Қазақстан» деп бүкіл әлемге жар сала, кеудемді керіп, мақтана айта алуыма болатынына көзімді жеткізді
Ендеше, мен қай жер де жүрсем де, қандай жағдайда жүрсем де: «Менің Отаным – Қазақстан» деп мақтанышпен айта аламын және айтып жүремін.Менің Отанымды осындай кереметтерге бөлеген Елбасымыз Нұрсұлтан атама алғысым шексіз
Әрқашанда әрқайсымыздың «кішкене отбасымыздан басталатын кең-байтақ ұлы Отанымыздың Тұңғыш Президент күні құтты болсын, көк аспанымызбен астасқан көк Туымыз әрдайым биіктен желбірей берсін! Мен әлемге «ЖАСАСЫН НҰРСҰЛТАН АТА!» деп жар салғым келеді.Менің Отаным – егеменді, тәуелсіз Алтаймен Атыраудың, Арқа мен Алатаудың арасын ен жайлап, еркін көсілген Қазақстан мемлекеті
Жүз жиырмадан аса ұлт өкілдері мекендеген, төрт түлігі маңыраған, өндірісі өркендеген кең байтақ Қазақстан елінде тұрғаным – мен үшін мақтаныш! Қазақстанымның айта кететін ерекшелігі ол - дүние жүзінде жер көлемі жағынан тоғызыншы орын алады және пайдалы қазбаларға бай.Мен үшін және басқа да отандастарым үшін халқымызға ғасырлар бойы арман болған тәуелсіздік ұстанымын биікке көтеретін Тәуелсіздік күні – қастерлі мереке
Өйткені бұл Тәуелсіздік күні бізге оңай жеткен жоқ
Бізді бұл күнге дейін жеткізген ұмтылмас оқиғалар – ұлт-азаттық көтерілістер, соғыстар бұлардың бәрі ел жүрегінде өлмес мұра ретінде сақталып қалуы керек
Елімнің тәуелсіздігін алып беру үшін барын салған хан-сұлтандарды, батырларды, ірі тұлғаларды тарихқа өлшеусіз үлес қосқаны үшін ардақтап, олар жүрегімізде ұлт мақтаныштары ретінде сақталуы керек
Қазағымыздың ежелгі шежірелері– бүгінгі буын арқылы келер ұрпақтың бойына жастайынан сіңірілуі керек
“Қазақстанның болашағы жастарда” демекші әрбір қазақ жастарының сана-сезімінде отансүйгіштік, елжандылық сезім болуы тиіс
Сондықтан жастарға артылатын талаптар да көп
Қазақ жастары яғни, біздер мал шаруашылығымен айналысқан ата-бабаларымыздан қалған алтындай қымбат салт-дәтүрлерімізді бағалауларымыз, ежелгі шежіремізді білуіміз, ірі тұлғаларымызды ұмытпауымыз керек
Ата-бабамыз ежелден “нағыз қазақ – қазақ емес, нағыз қазақ - домбыра”,- деп домбыраны ерекше бағалап, тіпті әрбір үйде домбыра ілініп тұруы керек және ол осы үйге тек бақыт алып келеді деп те санаған
Қазақтарда сол кезде суырып-салмы ақындар қатысуымен өткізілетін айтыс дамыған
Және қазақта мағынасы өте терең, жүрекке жылы бірнеше күйлер бар.Менің ойымша, осындай күйлерді естіп өскен балада міндетті түрде отансүйгіштік сезім қалыптасады.	Еліміздің ары қарай өркендеуіне ат салысқымыз келсе, алдымен тарихымызды білуіміз тиіс.	Бізді	қой үстіне бозторғай жұмыртқалаған осы күнімізге жеткізген ірі тұлғаларымызды өлді деуге келмейді
Өйткені олардың өзі өлгенімен, олардың есімі біздің жүрегімізден ешқашан өлмейді
Сондай ата-бабаларымыздың жолын біз де жалғауымыз керек
Бірлік береке – біздің басты байлығымыз, құн жетпес қазынамыз, тұғырымыз – тыныштық, тірегіміз – тұрақтылық, тілегіміз татулық болса еліміздің тарихы төрінен табылады.Әрбір ұлттың, халықтың өз отанына деген қатынасы ерекше және өзіндік, құрметі өте зор
Туған елдің мәдениеті, тарихы, тұрмысы, салты, тілі – мұның барлығы халықтың рухани баға жетпес құндылығы, түп қазығы, айбыны болып табылады
«Отан», «Туған жер» дегеніміз неткен терең мағыналы ұғымдар
Олар адамға қуат, жақсы әсер беріп, намыс пен мақтаныш, сүйіспеншілік деген шынайы сезімдерін оятады
«Жарық дүниеде туған Отаныңнан сүйкімді не бар?» деп танымал неміс жазушысы Ф
Шиллер айтқандай, Отан расында да асыл даналық.Менің Қазақстаным – ең ыстық қалаулы, «алтын бесігім», сонымен қатар аяулы, маңызды, ардақты
Бүгінгі күнде мықты, асқақ беделді мемлекет болып әлем жүзіне танымал
Батыстағы Каспийден Алтай асқақ тауларына дейін созылып жатқан қасиетті өлке
«Қазақстан», «Отаным» дегенде көз алдыма биікке желбіреген ашық көгілдір жалаудың бейнесі , шалқыған көк жайлау, қалықтап ұшқан қыран құс, қанатты тұлпарлар, шегі көрінер емес кең байтақ қазақ даласы, алты қанат ақ орда, түтіні бұрқыраған ауыл елестеп, айдын көлдегі аққудың даусы, құлақтан кіріп бойды алар қасиетті домбыраның үні естіледі.Еліміздің туған тарихы айтарлықтай өзіндік
Біздің халықта атамекенді ардақтау сезімі өте терең болған
Халқымыздың басынан қандай қиын кезеңдер өткенде де ата-бабаларымыз елімізді сыртқы жаудан бірігіп қорғай білген
Өз елі үшін жанын да, барын да аямаған
Ел тағдырын өз тағдырынан биік қойған, ұлтының тұтастығын, жерінің бүтіндігін мұрат еткен қазақ батырлары қазақ тарихының әр белесінде тұлғалық деңгейге көтеріліп отырған
Қазақ тарихының әрбір белесінде халықтың мәні бар тарихи оқиғаларға араласқан, асқан ерлік көрсеткендер өте көп
Олардың аты мәңгі кейінгі ұрпақтың есінде қалады.Осылайша, ол шеті мен бұл шетіне жеткенше қус қанаты талатын қазіргі кең байтақ өлкемізді, құтты қоныс ата мекенімізді ұлы жорықтарда батыр бабаларымыздың күшімен, найзасының ұшымен қорғай жүріп бізге аманаттап қалдырды.Қазіргі таңда біздің ел – гүлденіп келе жатқан, мықты мемлекеттердің бірі болып келеді
Осы қысқа тарихи мерзімде қол жеткізген жетістіктері көп
Әрине, осы жиырма жылдың ішінде егеменді еліміз өз дамуында ұлт көшбасшысы Н
Назарбаевтың ересен күш-жігері, кемел ақыл, кемеңгер саясатымен бір ғасырға бергісіз жолды еңсеріп үлгерді
Бұл жол, алайда, теп-тегіс тақтадай жеңіл болған жоқ
Кешегі КСРО -дай алып державаның күйреп құлағаны, оның құрамындағы барлық елдердің есін тандырып түскенін ешкім жоққа шығара алмайды
Міне, осы бір, әсіресе әлеуметтік экономикалық тұрғыда қисапсыз қиындық туғызған тұста тәуелсіздігін енді ғана жариялаған Қазақстанның тұңғыш Президенті Н
Назарбаев «тәуекел түбі - жалқайық»дегендей, елдің бар құрылымын нарықтық қатынастарға бұрды
Шынында, қандай қиындық, қандай кемшілік болса да, осы бағыт еліміздің өркендеуіне жол ашты
Сондай-ак Қазақстан бейбітшілік елшісі ретінде танылған мемлекетке айналып отыр
Өз еркімізбен ядролық қарусыз ел атанғанымыз бұл бүкіл әлемдік өркениетіне ерекше әсер еткені айқын
Мұның бәрі Қазақстанның өз ішіндегі қоғамдық тірліктің үлгісінен туындап жатқаны белгілі
Бұл елдегі 140 этностың бір шаңырақ астында тату -тәтті өмір сүруінің шынайы белгісі болып табылады
Тәуелсіздік жылдарында Есілдің ен бойында жаңа ел орда орнығып, Сарыарқаның төсінде Астана бой көтерді
Тарих қойнауында өткен бұл кезеңде Қазақстан әлем аренасына үлкен беделге ие болып , іргетасы берік орнықты
Төрткүл дүние қазақтың кім екенін танып білді.Қазіргі уақытта мектептен бастап жеке тұлғаны, әсіресе интеллектуалдық тұлғаны қалыптастыру – білім мен тәрбие берудегі ең маңызды мемелекеттік істің бірі болып келеді
Бұл мақсатта мемлекет тарпынан «Интеллектуалды ұлт-2020» ұлттық жобасы жүзеге асырылып жатыр
Бүгінгі таңда қазақстандық интеллектуалдық ұлтты қалыптастыруда шет елдердің атақты жоғары оқу орындарында «Болашақ» бағдарламасы бойынша оқып жатқан білімді жастарға, еліміздегі зияткерлік мектептердің оқушылары мен «Назарбаев университеті» студенттеріне үлкен сенім артылуда
Оқушыларды білім ордасының қабырғасында жүргенде ақ зерттеу жұмыстарына тартып, болашаққа қлғамның интеллектуалды элитасын қалыптастыру басты міндеттердің бірі ретінде қойылып отыр.Егеменді еліміздің жарқын болашағы білімді де білікті жастардың қолында екені ақиқат
Сондықтан біздің, жастардың алдындағы биік мақсат – отаншыл, нағыз патриот болып жас мемлекетіміздің дамуына , гүлденуіне үлесімізді қосу, отанымыздың жарқын болашағы үшін арпалысу.