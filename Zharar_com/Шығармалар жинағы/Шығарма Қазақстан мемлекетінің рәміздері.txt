Егеменді елдің әрбір азаматы құрметтеуге және мақтаныш етуге тиісті ресми рәміздеріміз бар.Қазақстан Республикасының мемлекеттiк рәміздері - Ту, Елтаңба және Әнұранының сипаттамалары және ресми пайдаланылу тәртiбi конституциялық «Қазақстан Республикасындағы мемлекеттік рәміздер туралы» заңмен белгiленген
Бұл заң 2007 жылдың 4 маусымында қабылданған болатын.«Рәміз» деген сөз грек тілінде «символ» деп аталынады
Рәміз – философия мен психология өнерінің ең басты дәрежелерінің бірі
Дүниежүзіндегі мемлекеттің ресми рәмізділігі үш бірлікті білдіреді – Мемлекеттік Елтаңба, Мемлекеттік Ту, Мемлекеттік Әнұран
Олар елдің саяси тәуелсіздігінің, егемендігінің белгісі болып табылады
Көптеген елдерде мемлекеттік рәміздер жалпыұлттық және біріктіруші күш ретінде ұғынады
Рәміздер діни, партиялық, рулық бөліністерінен биік болып, барлығын біріктіреді
Жас мемлекеттің рәміздерін жасау тарихына бүкіл Қазақстанның халқы ат салысты
Оған сол кезде жарияланған байқау куә
Мемлекеттік рәміздерде эстетикалық талаптармен бірге, тарихи, экономикалық, саяси мәні анық көрінетін шешімді табу қажет болатын.Мемлекеттік туымыздың авторы республиканың өнер қайраткері − Шәкен Ниязбеков
Ол Қазақстандағы дизайнерлік өнердің негізін салушылардың бірі.Жалауды айқындайтын элементтердің бірі – оның түсі
Көк түстің таңдалуы кездейсоқ емес, ол адалдықтың, мінсіздіктің және сенімділіктің белгісі
Бірлікпен бірге көк түс барлық елдердің тыныштығы мен ырысын білдіретін бұлтсыз аспанды еске салады.Алғаш мектепке барғанда есімде сурет сабағынан ашық аспанды көп салатынбыз
Аспандай ашық көк түс қазақтардың ұлттық түсі болып табылады
Өйткені көшпенді қазақтар үшін табиғат мекендеу ортасы ғана емес, сонымен қатар, өмірлеріндегі ажырамас бөлігі болатын
Қазақстан Республикасының Мемлекеттік Туы – ортасында шұғылалы күн, оның астында қалықтап ұшқан қыран бейнеленген тік бұрышты көгілдір түсті мата
Тудың сабының тұсында ұлттық өрнек тік жолақ түрінде нақышталған
Туымыздағы күн бейнесі – шекарамыздың бұзылмайтындығын бейнелейді
Шексіз далада ұшқан қыран, ою-өрнек – еліміздің ұлттық жиынтық белгісі
Күн, оның шұғыласы, қыран және ұлттық өрнек бейнесі алтын түстес.Бүгінгі Елтаңба − Жандарбек Мәлібеков пен Шот-Аман Уәлихан секілді сәулетшілердің шығармашылық ізденіске толы үлкен еңбегінің жемісі
Мемлекеттік Елтаңбамыз - дөңгелек нысанды
Дөңгелек, шығыс қазақтарының аса құрметінде, өйткені бұл нысан өмір шексіздігінің белгісі
Ортасында шаңырақ (киіз үйдің жоғарғы күмбез тәрізді бөлігі) бейнеленген
Шаңырақ – отбасы амандығы, бейбітшілігі және ашық аспанды білдіреді
Шаңырақты айнала күн сәулесіндей тарап уықтар шаншылған
Оң жағы мен сол жағында аңыздардағы қанатты пырақтар бейнесі орналастырылып, жауға қарсы күресте арыстанның үрейсіздігін, бұқаның күші мен қуаттылығын, маралдың жылдамдығын, түлкінің қулығын білдіреді
Тұлпардың алтын қанаттары – астықтың, еңбектің және материалдық ырыстың белгісі
Елтаңбаның ортасында бес бұрышты көлемді жұлдыз, біздің жүрегіміз бен құшағымыз барлық бес континент өкілдеріне ашық деген сөз
Өйткені біз қонақжаймыз ғой.Қазақстан Республикасы мемлекеттік әнұранның негізі – ол халық арасында кең тараған «Менің елім» атты патриоттық өлең
Әнұран – халық жүрегінің соғуы, армандардың қорытпасы болып табылады
Әнұранның авторлары Шәмші Қалдаяқов (әні), Жұмекен Нәжімеденов және ҚР Президенті Нұрсұлтан Назарбаев.Әнұранды мен 3 жасымда балабақшаға барғанда алғаш рет жаттаған болатынмын
Ал қазір 5 жастағы інім Айсүгір оң қолын жүрегінің тұсына қойып кез келген жерде әндете жөнелетін мақтанышпен айтқым келеді.Қазақстан Республикасының Мемлекеттік Туы мен Мемлекеттік Елтаңбасының эталондары мен және менің отбасым тұрып жатқан еліміздің астанасы Астана қаласында орналасқан Қазақстан Республикасы Президентінің Резиденциясында сақталатынында білемін.Туып-өскен жердің мемлекеттік рәміздерінің мағынасын түсіну − әрбір Қазақстан азаматының борышы деп ойлаймын.