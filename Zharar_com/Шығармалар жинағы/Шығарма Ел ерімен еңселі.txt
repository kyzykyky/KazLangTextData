Момышұлы           Басымызды көтеріп, есімізді жиып, өзге елдермен тереземізді тең еткен Тәуелсіздігімізді алу үшін, батырларымыз елі үшін, туған жері үшін жан қиды
Туған елі мен туған жері үшін ат үстінде бел шешпей, көз ілмей, ірі шайқастарды басынан өткерген батыр аталарымыз қазақты бір тудың астына біріктіріп, қалың қолдан қаймықпаған
 Кеңестер Одағының құрамдас бөлігі ретінде Ұлы Отан соғысында да жаумен шайқаста  қазақстандықтар үлкен ерлік көрсетіп, жеңіс күнін жақындатуға өз үлестерін қосты
Ұлы Отан соғысы Германия тарапынан агрессиялық, жаулап алушы, әділетсіз соғыс болды, ал Кеңес Одағы тарапынан әділетті, өз жерін қорғаған, азаттық Отан соғысы болды
Соғыстың алғашқы күндерінен бастап, қазақстандықтар барлық майданда шайқасты
Олар Отан үшін фашистерге қарсы бағытталған ұрысқа аянбай кірісті
            Майдандағы ерлігі үшін 520 қазақстандықтың, оның ішінде 100-ден астам қазақтың Кеңес Одағының Батыры атағын алуы – ортақ Отанын қорғауда қазақ ұлтының суырылып алға шыққанын көрсетеді
     Батыр атағы мирасқорлық жолымен берілмейді, оған әрбір адам жеке басының ерлігімен ие болады
Батырларды қазақ халқы ежелден құрмет тұтқан
Көшпелі халықтардың бүкіл өмірі соғыста өтетін, соғыс ісі атадан балаға жалғасқан негізгі кәсібі болған
Ел үшін жанын қиған Батырлардың есімі ел ұранына айналып,  ерлігі ұрпаққа өнеге болды
 Сан ғасырлық тарихымызда мақтан тұтар, бүгінгіміз бен келешегіміз үшін ғибрат алар оқиғалар мен ел тағдырын өз тағдырынан биік қойған, ұлтының тұтастығын, жерінің бүтіндігін мұрат еткен қазақ батырлары, Отан алдындағы адал қызметінен үлгі алар ұлы тұлғалар аз болмаған
Сонау ғасырлар қойнауының қатпар-қатпар белесінен байқасақ, ежелден-ақ ру-тайпаларымыздың өз жерін еш жауға бастырмай, шыбын жанын шүберекке түйіп, қасық қаны қалғанша күрескен жауынгерлік істері бізге аманат болып жеткен
         Міне, осы батырлардың ұрпағы еліне қиын-қыстау күн туғанда, ойланбастан қолына қару алып, Отаны, елі, жері үшін майданға аттанды
 Халқымыздың бойындағы отансүйгіштік құндылықтарды ұрпақтанұрпаққа беріліп отырған заңдылық тұрғысынан да қарауға болады
Бұған дәлел көне түркі заманынан бастау алған патриоттық құндылық Күлтегін жазбаларында былай деп суреттеледі: “Елтеріс қағанның алғырлығы, еліне деген сүйіспеншілігі Күлтегіннің қанына ана сүтімен сіңді” – деген көне жазу қазақ халқының бойындағы ұлттық патриотизм сезімдері бүгін ғана пайда болған жоқ, ол ежелден-ақ туындап, дамып келе жатқан қасиет деуге болатындығын көрсетеді
 Өмірде ешкім батыр болып тумайды
Басында бұлағы бар өзеннің ұзақ ағатыны секілді, өнегелі ата-ананың тәліміне сусындап, адалдық, еңбексүйгіштік, бауырмалдық рухта ер жеткен баланың туған жеріне, Отанына деген сүйіспеншілігі шексіз болады
          Ерлік Отанды сүюден бастау алады, ал Отанды сүю отбасынан басталады
Өз отбасын сыйлап, құрметтеген адам ғана халқының қадіріне жетеді, туған жерін кие тұтады
Елі сүйген ер атанады, өйткені ерлік білекте емес, ерлік - жүректе
Елін, жерін  сүйген ерлер батыл жүрегімен, намысшылдығымен жауға тойтарыс береді
Ақтық дәмі қалғанша, шыбын жаны шыққанша елі үшін күреске түседі
           Туады ерлер ел үшін Өлмейді ісі мәңгілік,Өшпейді абзал есімдер
Ұрпаққа жетіп мәңгілік — деп ақиық  ақын Жұбан Молдағалиев жырлаған
«Ерлік - елге мұра, ұрпаққа - үлгі» дегендей, бабаларымыздың әрбір жүріп өткен жолы -  біз үшін үлгі, шежіре
«Ел ерімен еңселі», «Елім» деп еңіреп туған ерлердің есімі еш уақытта елеусіз қалмайтыны ақиқат
Халық мұндай қаһарман ұлдарын жыр аңызға айналдырып, өшпес ерлігін ауыздарынан тастамай, жан жүрегінде сақтайды
 Қай кезде де ер азаматтың өз Отаны алдында парызы болды
Азаматтың қасиетті борышының бірі – Отан алдындағы парызын өтеу
                   Кез келген адам бейбіт заманда да Отанын қорғай алады
Ол дегеніңіз қолға қару алу емес, өз Отаныңның білімді, өркениетті, салауатты перзенті бола алу
«Отан үшін отқа түс, күймейсің» деген екен батыр Бауыржан Момышұлы
Өйткені Отан үшін еткен еңбегің ешқашан ұмытылмайды
Біздің ата-бабаларымыз түрлі қанқұйлы соғысты басынан өткерді
Олардың соғысқа қатысқандағы мақсаты – ұрпақтарының, яғни, біздердің жақсы өмір сүруімізді, бейбітшілікте өмір сүруімізді қалады
Осылайша, аттың жалында, түйенің қомында жүріп, біздерге бейбіт өмір сыйлады
 Халқымызда «Ерім дейтін ел болмаса, елім дейтін ер қайдан болады» деген аталы сөз  бар
Жастар өз Отанының нағыз патриоты бола алу үшін үлкендер де өз соңынан ерген ұрпақтарын дұрыс тәрбиелеуі керек
Жас ұрпақ «Отаным маған не береді деп емес, Отаным, мен саған не бере аламын?» деп өсу керек
Сонда елімізде әрқашан да бейбітшілік болады
Себебі, ертеңгі елдің тізгінін ұстар азаматтар білімді болса, олар барлық қиыншылықтарды ақылмен, парасаттылықпен шешеді
        Қазақ халқы өзінің ата-баба тарихына сүйіспеншілікпен қарайды, өйткені, біздің ата-бабаларымыз бір сәт құлдыққа бас ұрып, өзінің отар ел болған болмысына ризашылық білдіріп, отырып қалған емес
Олар арының тазалығын ту қылып, азаттық жолында жан аямаған
Ата-баба салты – тарихымыздың үлесі, халқымыздың баға жетпес мұрасы
 Қазақ халқы ежелден Отанын сүйген, ұлтын  қасиет тұтқан ел
Батырларымыз бастаған қазақ халқы Отанын, жерін, ұлтын жаудан қорғаған
Біз – аманатты арқалаған баһадүр бабалардың ұрпағымыз! Бабалар салып берген сара жолдың иесіміз
Толарсақтан саз кешіп, ат ауыздықпен су ішкен заманда, қолына найза алып, ереулі атқа қонған батыр да қайсар қазақтың жалынды ұрпақтарымыз! Олай болса, бабалар рухына бас ие отырып, егемендікті сақтау, тәуелсіздігіміздің тұғырын тереңнен бекіту – біздің қасиетті борышымыз!Ел үшін аянба – ерлігіңе, Жұрт үшін аянба –жігіттігіңе сын! Бауыржан Момышұлы              Міне, Ұлы Отан соғысының аяқталғанына да – 75 жыл толып отыр! Яғни, біз 75 жыл бойы бейбіт өмір сүріп жатырмыз
Жеңіс! 1945 жылдың  9-мамыры күні, дәл осы шаттық хабарды естіп, бүкіл әлем теңселіп кетті
Жер жүзі  халықтарының  жүректері қуаныштан лүпіл қақты..
Кеңес Одағының халықтары 5 жыл бойы күндей күркіреген соғыста  - 1418 күн мен түндерді, бүкіл жігерімен Жеңіске ұмтылған миллиондаған адамдар мерт болды
Миллиондаған адамдар мүгедек болып қалды
Сонда да, Берлиндегі  Рейстах қамалының  үстінде  Жеңіс туы  желбірей көтерілді
Осы  Жеңіске Қазақстаннан шыққан қаһарман жауынгерлердің қанымен, жанымен, мына – жарық өмір үшін аянбай ұмтылған үлестері мол еді
Иә, 1945 жылдан бері көп оқиға болды
Елімізде түрлі күрделі оқиғалар болды
Әлемнің саяси картасында «ТӘУЕЛСІЗ ҚАЗАҚСТАН» мемлекеті орын тапты
Кеңес халқының Ұлы Отан соғысындағы ерлігі әлемді таңқалдырып, мойындатты
Біздің қазақстандықтардың қосқан ерлік- үлестерін біз мақтан етеміз
              Аға ұрпақтың ерлігі мен әскери даңқы жас ұрпақты Отанымыздың болашағы үшін  азаматтық жауапкершілікке, елін қорғауға әзір  болу рухына тәрбиелейді
Олардың ерлігіне тағзым етіп, бас июіміз қажет
«Өз халқын құрметтеп, сүймеген адам – опасыз оңбаған адам» деп Бауыржан Момышұлы атамыздың  айтқанынан, Отан үшін өз басын өлімге байлап, ажалмен алысып, өз ұрпақтарының, өз халқының намысын қорғағандығы өз халқын сүйетіндігінен болса керек
Ер есімі – ел есінде мәңгі сақталады
Ешкім де, ешнәрсе де ұмытылмақ емес
Тәуелсіз Қазақстан елі өз боздақтарын қастерлеп, құрметтейді
Біз өз аталарымыздың ерлігін мақтан тұтамыз! Өйткені, олар біздің бақатты өміріміз  үшін, Отанымыздың гүлденіп, дамуы үшін  - қасық қаны қалғанша күресіп, бізге Жеңіс сыйлады
Бұл, Жеңістің басты себебі, әрине, Отанға деген сүйіспеншілік, қайтпас қайсарлық, сын сағаттағы отаншылдық қасиеті
«Өз Отанын жан – тәнімен сүю – адамшылдықтың асқар шыңы»,- деп орыс ақыны Г
Белинский айтқандай, менің атам да өз Отанын жан – тәнімен сүйгендіктен Отанын қорғауға Ұлы Отан Соғысына аттанады
Шын мәнінде, мен өз атамды мақтан тұтамын!            Соғыстың кенеттен басталуы Қазақстан халқына да жойқын соққы болды
Бұл – біздің елімізге төнген үлкен қауіп- қатер, әрі сын еді
Отанымызды қорғауға жасы да, еңкейген кәрісі де аттанды
Осы соғысқа менің анамның атасы , менің үлкен атам да қатысқан екен
Ол кісі 1943 жылы соғысқа шақыртылыпты
Оларды Қарағанды қаласынан таң ата батысқа қарай ала жөнеліпті
Әрбір станцияда оларға жергілікті халық қолдарында бар тамақтарын беріп, ақ ниеттерін білдіріп , жеңіс тілепті
Барар жерге жете салысымен бірден ұрысқа кірісіп кетіпті
Ұлы Отан, қан майданда  отыз жеті ай болыпты
Өйткені, атам елге соғыс біте сала оралмаған
Біз мұны атамыздың соғыс кезінде жазған күнделіктерінен оқыдық
Күнделік, атамның қызында сақталған екен
Менің бүгінгі күнде бақытты өмір сүруіме өз үлесін қосқан атамды мақтан етемін! Анығырақ айтқанда, мен нағашы бабамды мақтан тұтамын! «Ел үмітін ер ақтар, ер атағын ел сақтар»,- дей келе, Ұлы Отан соғысының 75 жылдығына орай ата – бабаларымыздың рухына тағзым ретінде  олардың ерен ерліктерін, жер, Отан, біздердің жарқын болашығымыз  жасаған ерліктерін мәңгі есте сақтап, әрбір батырларымыздың тарих төрінен орын ала алатыны және  ұрпақтарға өнеге болары сөзсіз
Мәңгі Жеңіс алауын сөндірмей, Отан үшін от кешкендерді ұмытпай, жүрек түпкірінде сақтаймыз!