Ауыр зұлматты басынан  кешкен адам ол уақытты ешқашан ұмытпайды! Сол сұрапыл жылдарда қанша азамат жер құшты, қанша бала әкесінен, қанша ана баласынан, қаншама үй тірегінен айырылды
Ауылдан сән, өмірден мән кетіп, сұрықсыз бір дүниеге айналды
Соғыс миллиондаған адамдардың өмірін қиып, жүздеген қала мен елді мекендерді тып - типыл етті
Сөйтіп соғыс әр үйге, әр отбасының өміріне жазылмас жараның ізін қалдырды
Ұлы Отан соғысы Кеңес Одағы халықтарының тарихындағы қасіретті бет қана емес, сонымен қатар ол халықтарымыздың теңдесі жоқ ерлігі мен қажыр - қайратының, бірлігінің дәлелі еді.1941 жылы 22 - маусымда гитлерлік Германия КСРО - ға опасыздық пен шабуыл жасады
Сол күні кеңес үкіметі халықты Отан қорғауға шақырды
Майдан даласына қаншама қазақ азаматтары да белін бекем буып өз ұрпағының келешегі үшін аттанды..
Сұрапыл сұм соғысқа менің  атам Мухажанов Сыдық Тәліпұлы 1943 жылы аттанған екен
Менің атам Мухажанов Сыдық 1926 жылы шілде  айының  он бірінші  жұлдызында  Шығыс Қазақстан  облысы, Семей  қаласы,Тарбағатай ауданы,Ақсуат ауылында  дүниеге келген
Ата - анасы шаруа адамдары болған
17 жасқа толғанда әскерге алыныпты
Алғашында  3 ай бойы Орынбор қаласында мылтық атуды үйреніп, алғырлығымен көзге түскен
Осы жылы Минск қаласында шайқасқа қатысыпты
Ол кісі көзінің тірісінде балаларына бар білгенін,ақыл сөздерін аямай санасына сіңіруге тырысатын
Бізге ертегі боп көрінетін соғыс жайында сұрағанымда жанарына бір мұң ұялап, терең күрсініспен сөзін іркіп - іркіп бастайтын
«Балам - ау, соғыс жақсы емес қой, әскерге 1943 жылы аттандым
       Екі айдан соң 95 – ші полкке жіберді, оған екі жүзге жуық бала болып бардық, бәрі де өте жас болатын
Москвадан кетіп Воронеж деген қалаға жақындағанда немістің алты самолеті составты атқылап көп адамымыз шығынға ұшырады
Қалған жүзге жуық жаралысы бар, сауы бар жауынгерді қалың тоғай арасымен жаяулатып екі күн дегенде 127 - ші полкке әкеп қосты
Үш күн өткеннен кейін мені командиріміз дивизияға жіберді
Соғыс зардабы кім - кімге де ес жиғызған жоқ
1945 жылы соғыс аяқталса да, соғыстан кейінгі уақыт ең қиын кезеңдердің бірі болды
Қаншама жауынгерлер жаралы оралса, қаншама адамдардың үйіне күн сайын қара қағаздар жіберіліп жатты...» Атам жанарын бір нүктеге қадағандай қатты да қалды.Мұндайды  өз көзімен көрген адам  қалай ұмытсын ? Атам 1950 жылы елге аман - сау оралып, үй іші қуанышқа кенеліпті.1952 жылы Сыдық атам Зейне әжеммен бас қосып, үлгілі жанұялардың бірі атаныпты
Төрт  ер бала мен екі қыз бала тәрбиелеп, оларды оқытып, елге сыйлы азаматтар болуына үлесін қосыпты.Ауылдағы үлкен жанұяға айналған отбасыдан балалары тарап, тамыры терең жайылыпты
Әр баласы бөлек - бөлек шаңырақ көтеріпті
Жыл сайын көктеммен бірге келетін Жеңіс тойына омырау толы медалін тағынып жиындарға қатысып жас жеткіншектерге өз батасын беруші еді
Шіркін, өмірдің зулап, зымырап өтуін қарашы! Ол кез оралмасқа кетті
Ақыл - кеңестің таусылмас қазынасындай боп үйдің төрінде отыратын тау тұлғалы атам 88 жасқа жеткен кезінде, 2014 жылы бұл дүниеден мәңгілік сапарға аттанды
Бұл қаза менің жаныма қатты батты
 Амал не,әр күн сайын атамды еске алып,ерлігіне тамсанып, сағынышымды басамын
        Ұлы Отан соғысы аяқталып, Жеңістің туы желбірегеніне биыл - 71 жыл! Жеңіс күні – бұл сан мыңдаған ұрпақ үшін ортақ мереке
Бұл мереке – біз үшін де ұлы мереке! Ұлы Отан соғысы біздің әрбірім үшін ұмытылмастай ізін қалдырды.Осы соғыста қаншама адам қаза тауып, қаншамасы мүгедек атанды
Қаншама ана жесір, балалар жетім қалды
Оңай келмеген жеңісте ерен ерлігімен көзге түсіп, ерекше сый-құрметке ие болған сан мыңдаған жауынгерлердің ішінде қазақ аталарымыз бен апаларымыз да көп
Ерлігін жыр қылып айтатын әрбір қазақ батырымызды ешбіріміз ешқашан ұмытпаймыз
Қазір қазақ елдімекендерінде көптеген көшелер, ғимараттар, оқу орындарына Ұлы Отан соғысында ерлік көрсеткен қазақтардың есімдері де берілді
Ол деген біз, яғни, кішкентай қазақстандықтар өз ата-апаларының ерліктерін ұмытпасын, біліп жүрсін, мақтан етсін деген мақсат
        Қазіргі кезде сол батырларымыздың қатары сиреп, азайып қалды
Көп қасірет әкелген соғыс енді қайталанбаса екен деп, жойылсын жалғыз сөз  «Соғыс» деген деп ақ  жүректен тілейміз
Қазір біз болашағы жарқын, бағыты айқын тәуелсіз елде өмір сүріп жатырмыз
Бүгінгі ұрпақ бұл азаттықтың қалай келгенін әрине біледі
Қазіргі таңда қаншама елдің бірлігінің бұзылған уақытында тату - тәтті ғұмыр кешіп жатқан біздер, шынымен де бақыттымыз
Бұл тәуелсіздік менің Отаныма берілген тәңірдің сыйы
Аналар да, балалар да жыламасын, даламыз жұтамасын
Ұланғайыр кең даламды соғыс өрті шарпымасын
Бұл әрине барлық адам баласының арман - тілегі