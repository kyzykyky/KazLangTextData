Біз тәуелсіздікті ақылмен,  ата-баба  жолымен алдық деп ойлаймын                                                                                             Н.Ә
Назарбаев        1991 жыл - еліміздің Қазақстан деген атпен бүкіл әлемге алғаш қадам басқан жылы
Қазіргі Қазақстан әлем сахнасында мақтанарлықтай беделге ие
Жас мемлекетіміз осындай аз ғана уақыттың ішінде көптеген ірі экономикалық, саяси және әлеуметтік жетістіктерге қол жеткізді
Қазіргі таңда Қазақстан жас мемлекет бола тұра, көптеген елдерден әлдеқайда алда
Еліміздің аяғынан нық тұруы, ұлттық қауіпсіздікті қамтамасыз ету және экономикамыздың жедел қарқынмен дамуы - қазіргі таңда негізгі стратегиялық бағыттар
 Бүгінгі  Қазақстан – тек өзі орналасқан аймақта ғана емес, бүкіләлемдік проблемаларды талқылауда және шешуде ықпалды рөл атқаратын ел
«Қаз тұрып, қадам басқан тәуелсіздік сәбилік тұсауын өміршең уақытқа кестірген кезден бастап, осынау жылдардың бедерінде айшылық жерді алты рет аттаған алып секілді, дәуір жалынын мығым ұстап, тізгінін бекем қаға білді» - деп Елбасымыз айтқандай, егемен Қазақстанды бүгінде барша әлем танып отыр
       Тәуелсіздік алғандағы алғашқы әрекеттердің арасында мемлекетіміздің ұлттық валютасы - теңгені енгізу, көршілес мемлекеттермен шекараны белгілеп ал¬у, Конституциямызды бекіту бар еді
Ата Заңымызға сәйкес Қазақстан және қазақстандықтар ешкімнің же¬ріне көз салмайды, бірақ өз жерінің бір сантиметрін де ешкімге бер¬мей¬ді
Мұндай істердің орындалуы - ерекше тарихи жетістік
Айта берсек еліміздің жетістігі өте көп
Дегенмен, бұл жетістіктерге жетуде еліміз көп қиыншылықты көргенін ұмытпағанымыз жөн
        Еліміздің басынан азап та, аштық та, сұм соғыс та өтті
Әсіресе, XX ғасыр қазақ халқы үшін ауыр тиіп, қайғыға толы кезеңімен есте қалды
Алтай мен Атырау аралығын ата-бабларымыз ақ білектің күшімен, ақ найзаның ұшымен қорғап келген
Ата жауымыз болған сан жылдық қарсылас жоңғарлардан даламызды арашалап қалған батырлардың ерлігі туралы дәстүрлі тарихи жырлар Исатай, Махамбетке байланысты мұралар, Ресей патшасының отарлау саясатына қарсы көтерілген ұлт-азаттық қозғалыстың басты кейіпкерлері туралы жыр-дастандар біздің ұлттық сана-сезімімізді көтереді
       Азаттық қазақтың ежелгі арманы еді
Түлкі бұлаң тарихтың неше бұрылысында ел азаттығы үшін талай тарланның тақымындағы тер кеппеді
Ат үстінде өткен ғасырлар көп болды
Қазақтың соңғы ханы Кенесары азаттық үшін күресте айрықша қылыш сермеді
Қаша ұрыс салып жүргенде қапы кетті
Ханның басы қанжығада кете барды… Мың тоғыз жүз он алтыншы жылдағы көтеріліс, жиырмасыншы жылдардағы аштық, отызыншы жылдардағы тотолитарлық жүйе, ұлы Отан соғысы, мың тоғыз жүз сексен алтыншы жылғы жерді дүр сілкіндірген Желтоқсан оқиғасы
Бұның барлығы да қазақ жеріне ауыр жара салды
Қанша қиыншылық келсе де, біз оларды ешқашан ұмытпаймыз
«Өткенімізді ұмытсақ, болашақ бізді кешірмейді» деген ұлы даналық сөз бар емес пе? Осы даналықтың әрдайым жадымызда сақталғанын қалаймын
       Сонау ел басына түскен нәубет жылдары тарыдай шашырап кеткендердің елге оралған сәттегі туған жерді, ата - бабаларының кіндік қаны тамған топырақты құшырлана сүйген сәттегі бейнелерін көргенде қалайша толқымассың?!                                                                                                     Тәуелсіздік деген ұлы жеңіске қол жеткізуде әлі де жаңғырып тұрған кешегі Желтоқсанның да септігі аз болған жоқ – студент жастардың көшеге шығып үндеуі және егемендік үшін зардап шегуге дайын екендігін көрсете білуі барша халыққа сенім мен жігер берген болатын
 1986 жылы Атыраудан Алтайға, Сарыарқадан Алатауға дейінгі байтақ жерімізге Желтоқсанның дауылы үдей түсіп, дүрбелең жайлады
Қазақтың көптеген азаматтарының мойнына қыл шылбыр салынды
Әділдік үшін бой көтерген жас боздақтардың маңдайы тасқа соғылды
Желтоқсан оқиғасына қатысып, жауапқа тартылғандар қатарында Қайрат Рысқұлбеков, Ләззат Асанова, Сабира Мұхаметжанова, Ербол Сыпатаев бар
                                          Озбырлық күшпен тұншығып, Үміттің оты өшкен күн
Жанына тапай бір шындық, Ер Қайрат қыршын кеткен күн
Қайғы езіп елдің еңсесін, Жаншыды-ау жанын батпан күш
Енді қайтіп келмесін, Сол бір қарғыс атқан күн!               Қазақстан — Қазақ халқының ата-баба мекені, ежелгі қонысы
Бұл жерде ата-бабамыз туды, тұрды, өмір сүрді, оның топырағында атабабамыздың кіндігі кесілген кең жазира жері
Бұл жерді мекен еткен көшпелілер мен отырықшылардың бір-бірімен шендескен әлемі ғасырлар қойнауында талай-талай ұлыстар мен ұлағаттарды дүниеге әкеліп, мәдениеті мен діні жаңғыра түлеп, әйгілі күре жолдардың үстінде саудасы қызып, Шығыс пен Батыс арасы тұтастанып жататын болған
Біздің еліміздің жерінен Жерорта теңізінен Қытайға дейін Еуразияны көктей өтіп жатқан «Ұлы Жібек жолының» керуендері тоғысқан кіндік  Азияны басып өтетін Қазақстандық телімі болған
       Қазақстанның табиғаты таңғажайып: мұнда аспанмен тілдескен мұзарт шыңдарды, тұңғиығы тұнжыраған жұмбақ көлдерді, ақ жал толқындары асау арғымақтардай көкке шапшыған шалқар теңізді, күні от шашқан шөлейтті, арналы өзен, ну орманды көруге болады
Қазақстан картасы – қазына картасы
Даласы дархан, топырағы қасиетті, қойнауы қазыналы
Қазынаның барлығы да Қазақ жерінің топырағында тұнып жатқанын екінің бірі айтпай- ақ біледі
       Әр Қазақстанның азаматы айрықша күнін есте сақтады және онымен мақтанады
16 желтоқсанда Қазақстан Республикасының мемлекеттік саяси тәуелсіздігі туралы конституциялық заң қабылданды
Сөз жоқ, Қазақстан халқы үшін ұлы күн
Бұл барлық еңбекқорлықтың, халықтардың достықтың нәтижесі
       Қазіргі Қазақстан – егемен, демократиялық, зайырлы, құқықтық және әлеуметтік мемлекет
Ғылымды даму, ауылдарды демесу, жемқорлықты жою керек
Бірақ барлық Қазақстан жетістіктері алда болады
Біздің елбасымыз – Н.Ә.Назарбаев, дана адам, шебер саясатшы, нағыз отаншыл
Біздің Ата Заңымыз – негізгі тәуелсіздіктің нышандарының бірі
Қазақстанда өз мемлекеттік рәміздері бар
Олар егемендікті, бостандықты, дәстүрлерді, тәуелсіздікті көрсетеді.