Спорттың адам өмірінде алатын орны зор екендігін бәріміз білеміз
Спортпен айналысқан адамның денсаулығы мықты, өзі шыдамды болады
Біздің ата-бабаларымыз “тәні саудың – жаны сау” - деп бекер айтпаған
Спорттың қай түрімен айналысу адамның қабілетіне байланысты болады
Бұл туралы ұлы ойшыл Ибн Сина да өз шығармаларында айтқан
Ол сондай-ақ спортты мағынасына қарай жеңіл, ауыр, ұзын, қысқа сияқты бірнеше түрге бөлген
Денсаулық пен өмірді дамыту үшін кем дегенде спорттың 33 түрінен жаттығу жасау керектігін айтқан
        Елбасы Н.Ә.Назарбаев өзінің “Қазақстан - 2030” стратегиялық бағдарламасында халықты салауатты өмір салтына ынталандыруды басым бағыттың бірі ретінде атап көрсетті
Расында да, бүгінгі таңда еліміздің ақсақалдарынан кішкентай баласына дейін дене тәрбиесіне ерекше мән беруде
        Осындай игі істер Қылмыстық-атқару жүйесі комитетінің Жамбыл облысы бойынша басқармасында да атқарылып келеді
Басқарма бастығы әділет полковнигі Т.Б.Ахметовтің ұйымдастыруымен Басқарма аумағында орналасқан спорттық алаңда Басқарма қызметкерлері арасында «Шынықсаң шымыр боласың» деген қағиданы ұстанып, аптасына екі рет дене шынықтыру сабақтары жүргізіледі
Күнделікті аласапыран жұмыстардан кейінгі бір-екі сағат уақыттың ішінде әріптестерім біраз бой жазып, сергіп қалады
Осы бір тамаша сәттерде балалық шағың да еріксіз еске түсетіндей! Футбол, волейболдан командалар құрылып, қызу ойындар өткізіледі
Сондай-ақ, кермеге тартылу, шахмат, шашка, ұзындыққа секіруден өткізілетін жаттығулар өз алдына бір бөлек
       Ондағы негізгі идея қызмеркерлерді салауаттылыққа ынталандыру, дене тәрбиесі мен спортпен айналысуға үгіттеу
Себебі елді күні ертең ілгері апаратын – сауатты, білімді, дені сау жастар
Біздер осы елдің жас толқындарымыз
Сондықтан біздің мақсатымыз уақытты тиімді пайдаланып, сапалы қызмет етіп,  өмірде өз орнымызды адаспай табуға барлық жағынан дайын болуымыз керек