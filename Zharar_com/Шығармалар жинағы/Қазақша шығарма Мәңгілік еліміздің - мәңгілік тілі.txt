Тәуелсіздікке қол жеткізген сәттен бастап  өз елін жарқын болашаққа  бастап келе жатқан Нұрсұлтан Назарбаев сынды  Ұлы көшбасшысы бар Қазақ елі – аз уақыт ішінде   тарихта бұрын-соңды болмаған табыстарға қол жеткізді
Бүгінгі Қазақстанның басты мақсаты -   экономикасы дамыған, бәсекелестікке қабілетті, ең дамыған 30 елдің қатарынан көріну
«Мәңгілік Қазақстан» жобасы осы мақсатқа жеткізетін Ұлы бастама
Ағымдағы жылдың 17 қаңтарындағы Елбасы Нұрсұлтан Әбішұлы Назарбаевтың Қазақстан Халқына Арналған Жолдауы  осыдан бір жыл бұрын Елбасы өзі жария еткен еліміздің 2050 жылға дейінгі дамуының жаңа саяси бағдарын, яғни,  Қазақстандық дамудың  бағыт –бағдарын айқындап берді
«Мәңгілік Қазақстан» жобасы, ел тарихындағы біз аяқ басатын жаңа дәуірдің кемел келбеті
Страрегияны мүлтіксіз орындау, емиханнан мүдірмей өту – ортақ парыз, абыройлы міндет!,- деп атап өтті Елбасы өз жолдауында.Елбасы жолдауында еліміздің экономикасын, шағын бизнесті, әлеуметтік саланы дамыту, Қазақстан ғылымының әлеуетін арттыру, ұлттық білім берудің сапасын жақсарту, инфроқұрылымдық үш тағанның қарқынды дамуы бұдан өзге де  маңызды мәселелер сөз етілді
«Тәуелсіздікке қол жеткізгеннен гөрі, оны ұстап тұру  әлдеқайда қиын
Бұл - әлем кеңістігіндегі ғұмыр кешкен  талай халықтың басынан өткен тарихи шындық
Өзара алауыздық пен жан-жаққа тартқан берекесіздік талай елдің тағдырын құрдымға жіберген
Тіршілік тезіне төтеп бере алмай жер бетінен ұлт ретінде жойылып кеткен елдер қаншама
Біз өзгенің қателігінен, өткеннің тағылымынан сабақ ала білуге тиіспіз
 Ол сабақтың түйіні біреу ғана – Мәңгілік Ел біздің өз қолымызда
Ол үшін өзімізді үнемі қамшылап, ұдайы алға ұмтылуымыз керек
Байлығымыз да, бақытымыз да болған Мәңгілік Тәуелсіздігімізді көздің қарашығындай сақтай білуіміз керек».Елбасы Жолдауында айтылған осы бір сөздер  әрбір саналы азаматтың жанын тербері сөзсіз
Мәңгілік сөзі  бабалардан мирас болып кел жатқан мәңгі өлмейтін асыл қазынамыздың бірі - ана  тілімен де тығыз байланысты
Олай болса,  мәңгілік елдің онымен қатар жасап, бірге дамитын мәңгілік тілі болуы да шарт
Ол- мемлекеттік тілі – қазақ тілі
Мемлекеттік тілді дамыту жөніндегі  кешенді шараларды жүзеге асыру елімізде табандылықпен жалғасып келеді
Мемлекеттік тілді дамытуға жыл сайын миллиондаған қаржы бөлінеді
Елбасы өз Жолдауында  мемлекеттік тіл саласында жеткен жетістіктерімізге тоқтала келіп, енді ешкім өзгерте алмайтын бір ақиқат бар! Ана тіліміз Мәңгілік Елімізбен бірге Мәңгілік тіл болды
Оны даудың тақырыбы емес, ұлттың ұйытқысы ете білгеніміз жөн деп ой түйді
 Олай болса,  ана тілімізді- мәңгілік тіл ету  өз қолымызда.Алдыға қойған ұлы мақсаттары бар, ертеңіне сеніммен қарайтын,  жастары  алғыр,  жаңалыққа жаны құштар, рухы биік ел ғана мәңгілік ел  болып ғасырлар бойы жасайды
Олай болса Елбасы салған сара жолдан таймайық, елдігіміз бен туған тіліміз   мәңгілік жасай берсін!