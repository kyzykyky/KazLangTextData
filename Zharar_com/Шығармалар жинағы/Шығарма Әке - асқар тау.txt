Сізсіз әке - ең ақылды, ең шыншыл,Сізсіз әке - ең жақыным, ең сыршыл.Шуақ шашқан қашанда асыл жүрегің,Жанымдасың, қамқорымсың білемін.Қабыл алғын бала – жүрек тілегін.Әр отбасында әкенің орны ерекше
Әке - отбасының асыраушысы, отбасы мүшелерінің тірегі, қамқоршысы
Әкенің мінез - құлқы, өзгелермен қарым - қатынасы, өнері мен білімі өзіме үлгі, өнеге алатын, оған қарап өсетін нысанам
Отбасының береке, ынтымағы үшін әкемнің әділ, ұстамды болуы мен үшін орасан маңызға ие
Отбасымыздың  ұйытқысы, берекесі, мейір - шапағат көзі – менің әкем.Әкем менің асқар тауым, тірегім,Бәрінен де сен қымбатсың білемін.Қанат қағып кетсем алыс қияға,Сен деп соғар жұдырықтай жүрегім.«Әке - асқар тау, ана қайнар бұлақ, бала жағасындағы құрақ» дегендей «Әке» деген сөз қандай жақын, қандай ыстық десеңші!
Өмірде әкесін жақсы көрмейтін бала жоқ шығар, өйткені біз үшін әкенің орны бөлек қой
Менің өмірдегі қымбат, ең қымбат адамым ол - менің сүйікті әкешім
Әкем менің кішкентайдан ақылшым, қамқоршым
Мен сізден көп тәрбие алдым.«Әкең барда орындалар арманың» дегендей, өмірдегі керегіңді алдымен бір Алла, екінші әкең берері анық
Бұл дүниеде алуан түрлі тағдыр бар
сол тағдырдың басты себепкері - біз сияқты балалар
Алайда өмірдің есігін көзі тырнап аша салысымен әкенің «Балам, ботам» деген еркелетер сөзін естімей жетім немесе тастанды бала болып дүниеге келіп жатқан сәбилер де бар
Сәби көңіл әкесі тіпті ол ойлағандай жақсы адам болмасада, «Шіркін, менің әкем болса қандай жақсы болар еді!» деп армандайды
Осындай балаларды көргенімде өзімнің анам да, әкем де бар екеніне өзімді бақытты санаймын
Сол бақытымды ешқашан айырмаса екен деймін
Тамағымның тоқтығы, киімімнің бүтіндігі, оқуымның сапасы, ұйқымыздың тыныштығы - осының бәрі де асқар таудай айбатты әкелердің арқасы
Ендеше бар баланың бақытына бір Алладан кейінгі панасы «Әкелер» аман болса екен деймін.Ардақты жан өмірде әке деген.Бақыттымын өмірде әкем барда,Сол бастаушым - биікке жетелеген.Асқар тауым аман жүр, аяулы әкем,Жақсы өнеге бердіңіз мақтан етем.Кіп-кішкентай жүрегім сендіреді,Мен өзіңді, әкетай, бақытты етем!