Тәуелсіздік ата-бабаларымыздың сан ғасыр армандаған, жете алмаған  арманы
Елін жерін жаудан қорғап, қасиетті дархан даланы азат етуді міндет еткен
Ел басына күн туғанда даналығымен, батырлығымен, парасаттылығымен ел мұңын, халық сырын, тарих үнін түсіне білген, халықтың басын қосқан, халық мүддесі жолында, табандылығында, тапқырлығын да таныта білген хан Абылай
Қазақ халқының күшін тасытты, мәртебесін көтерді, Қазақ елін аса іргелі елге айналдырды
Батырларын, елін сүйген ерлерін, ақын-жырау өнерпаздарын достық –бірлікте ұстап, оларды жүзге бөліп жармады
Жауын торғайдай тоздырып, тарыдай шашып, ірімшіктей іріткен, қоқаңдап қоңқылдаған Қоқанмен де, қалың қара Қытаймен де, ормандай орыспен де тіл табысқан бабамыздың даналығының арқасында, осы біз өмір сүріп отырған аяулы Отан- Қазақстан жері сол бабалардың сақтап қалған, бізге қалдырған асыл мұрасы екені сөзсіз
       Осылардан туындайтын және басқа да ірілі-ұсақты шаралар болды.Тоталитарлық тәртіп жүзеге асырған халыққа жат саясат аса зор, қасіретті зардаптар әкелді
Жаппай отаршылдықтың салдарынан Қазақ халқының жартысына жуығы қырылды; өзінің атамекенінен басқа елдерге ауа көшті, тіл мен діл, дін мен ұлттық сезім, таным жойыла бастады
       Ахмет, Әлихан, Міржақып, Мағжан, Мұстафа, Смағұлдай бабаларымыз халықты алаш туы астында ел болуға, мемлекет құруға шақырды
        Сұлтанмахмұттың «Өлер жерден кеттік біз, бұл заманға жеттік біз»-деп жапанға жар салатын кезінде ұлт зиялылары не істеу керек, қайтеміз, қалай ел боламыз?- деп ойын он саққа, қиялын қырық саққа жүгіртіп еді
Сонда Әлихан Бөкейхан «Автономия, бізге керегі – автономия!» деп қайта-қайта шырылдап, телеграмма салумен болды
     Сондағы ойы «мемлекет құрып алайық, мемлекетіміз болса, қалғанының бәрі болады» деген асыл арманы еді
Қазақ автономиясын жариялағанда алаштың арыстары «Міне, ел болдық, еркіндік өз қолымызға тиді» деп бөркін аспанға атты
        Алайда, бұл қуаныш ұзаққа бармады
Қазақтың еркіндігінен қорыққан қызыл империя көсемдері алаш туы астына бірікендердің бәрін біртіндеп құртты
Ең алдымен Жүсіпбек Аймауытовты атты
Қалғандарын, қияндағы Шәкәрімнен бастап, қаладағы қазақ оқығандарын түгел қырды
Мұстафа Шоқай шетел асты… Алашорда партиясына мүше болғандардан жалғыз Мұхтар Әуезов қана аман қалды… Алаш деген сөзді тарихи санадан өшіру әрекеті басталды
Дүниедегі ең жек көрінішті сөзге айналдыруға тырысушылардың «еңбегі» зая кеткен жоқ
Әлі күнге дейін кейбіреулер алаш дегенде селк ете қалады… Қазақтың өз билігі өз еркінен кеткен соң қара халықты қалай қорлаймыз деп қызыл империя аса қиналған жоқ
       Солар көрсеткен үлгі, сеппкен ұрық бір ұрпақтан екінші ұрпаққа табиғи түрде ауыса келіп, 1986 жылғы желтоқсанда ел боламыз деген ұлы аласапыранға әкеп бірақ тіреді
Желтоқсан көтерілісі ұлттық рухтың өлместігін  жарқын  түрде дәлелдеді
                                                                           1986 жылғы желтоқсанда алаңға шыққан жастардың тілегі елді ел танитын адам басқарсын деген аз ғана тілек еді
Қылышынан қаны тамып, жарты әлемді билеп тұрған қызыл империя кеңестік коммунистік партия кезеңінде Қазақ жастарының ұлттық намысн ту етіп, отаршылдыққа қарсы алғаш жойқын бұлқыныс танытуы Мәскеудегі өктемшіл шовинистердің төбесіне жай түсіргендей әсер етті
Өйткені, уысындағы қол бала іспеттес көптеген ел бұдан «үлгіөнеге» алып, ол өрт қаулай түссе, халдерінің мүшкілденетінінен қауіптенді
Оны олар алдын-ала сезді де, басқыншылық әрекеттерге, фашистік қатыгездік қадамдарға да көз жұма барды
Әділдіктің салтанат құруын сұраған жалаң қолды бейбіт жандардың тілектеріне құлақ асқысы келмеген озбыр орталық жүйесі, жүректері тітіркенбестен мұздай қаруланған әскермен шеруге шыққандарды аяусыз жаншыды, итке талатты, бас-көз жоқ ұрып соқты
Кремльден кесепатты бұйрықтың пәрмені солай аласапыран құбылды
      Қазақ жастары Алматыда, Талдықорғанда, Ақмолада, Орталық Қазақстанның бірнеше елді мекендерінде тоталитарлық билік жүйесіне қарсы көтеріліп, өкіметке саяси талаптар қойды
       Желтоқсан көтерілісі сол кездегі кеңес одағының керегесін шайқалтып, КСРО-дағы ашық демократиялық үрдісінің негізін қалаушы оқиғалардың бірі болды
  Белгілі ән-өлеңінде айтылғандай, «желтоқсан гүлді солдырып, нұрды оңдырып, көңілде мұңды із қалдырып» қана қойған жоқ, сонымен бірге және ең маңыздысы – халқымыздың ең алдымен жас буынның ұлттық санасын оятумен, ұлттық намысын көтеруінде болды
        Ол еліміздің тәуелсіздік алуының алғышарттарын дайындауға қызмет етті
Қатыгездігі мың батпан солақай саясат орын алған соң, жүздеген еркіндік аңсаған ақ ниетті жас азаматтар алаштың арманын асқақтатып, кеудемсоқтықты көксегендерге ойсырата соққы жасады
Мұндай тегеурінді қарсылықтың болуы тиіс емес деп есптейтін кеудесіне нан піскен КОКП төбе шашы тік тұрып, «бұл нағыз Қазақ ұлтшылдығы» деп апыл-ғұпыл баға беріп тастады
Олар үшін, әрине, бұл оп-оңай шаруа
Ал, сонда халық намысын қайда қоймақпыз? Орталық партия комитетіндегілер Қазақ жастарының Респубика алаңына шығуын нашақорлардың, маскүнемдердің әрекеті деп жалпақ жұртқа жария етті
Уақыт өте өздері ушықтырып, күш қолданғандықтарын бүркемелегісі де келді
Бұл үлкен оқиғаны тентектік әрекетке балауы көрсоқырлық еді
Көп ұзамай шындықтың бет пердесі ашылды
 Өсер елдің қай сәтте де бірлік болмақ қалауы, Лаула, лаула желтоқсанның мұзға жаққан алауы
Өздеріңдей өр намысты жас өркені бар елдің Ешқашанда еңкеюге тиісті емес жалауы! – деп ақын, Мұхтар атам жырлағандай, желтоқсанның мұзға жаққан алауы, 1991- жылы 16-желтоқсанда тәуелсіздік таңын тудырды
Бұл күнді тарихи бір сәт десек те болады
Ал, мұны дүниенің жаратылысымен тарих дөңгелегінің заманалар белесіндегі қасиетімен даралап айтсақ, Қазақстан тарихында бұл дата ешқашанда ұмытылмайтын, бақытты бағасымен халқымыздың есінде мәңгілік сақталып қалары анық
       Тәуелсіздік — халықтың үні, ұлттың тілі мен ділі
Тәуелсіздік — халықтың тойы, елдің тойы
Қалың Қазақ, алты алаш туған күн, мерейтой
       «Қаз тұрып, қадам басқан тәуелсіздік сәбилік тұсауын өміршең уақытқа кестірген кезден бастап, осынау 15 жылдың бедерінде айшылық жерді алты рет аттаған алып секілді, дәуір жалынан мығым ұстап, тізгінін бекем қаға білді» — деп, елбасымыз Н.Ә.Назарбаев айтқандай, егемен Қазақстанды бүкіл әлем таныды
Туған Отанымыз жер жүзілік қауымдастықтың терезесі тең мүшесі ретінде демократиялық өркениетті даму жолына түсті
Үш ғасырға созылған ата-бабамыздың арманының жүзеге асқаны, оған өзімнің куәгер болғаным – мен үшін шексіз қуаныш!       Мен Қазақпын! Мен Қазақ болып туғаныма мақтанамын!“Мәңгілік Ел” болу ата-бабаларымыздың сан мың жылдан  бергі  асыл арманы еді
Тәуелсіз Қазақстанды Мәңгілік Ел ету біздің ұрпақтың басты мақсатына, ұлттық  ұранымызға, ұлттық идеямызға айналды
Мәңгілік Елдің іргетасын қаладық! Н
Назарбаев   Қазақ  - қайсар халық.Бүгінде сол батылдығы мен қажымас қайратының арқасында Алланың үлкен сыйы  “ Тәуелсіздікке”  қол жеткізіп отыр.Бұл үлкен бақыт, әрине мәңгілікке жалғассын деп тілейміз.Десе де бұл күрес қазақ халқы үшін оңай болған жоқ Ата-бабамыздың ары мен зарының арқасында, сүйектен өткізер саптаулы сөзінің арқасында осы жеңістің дәмін таттық
Қазіргі таңда осындай баға  жетпес байлығымызға жиырма сегіз жыл толып отыр.Азат күн туды, қырандай еркін самғаған,Асыл арманды ақиқат күнмен жалғаған.Ұғынсаң елім, бостандық атты бақ құсы,Сан ғасыр бойы басымызға да қонбаған!Бұл күнді күтіп батырлар жанын қиысты.Бостандық алып күмбірлеп кетті күй ішкі.Ержүрек ұлы, қайсар қыздары бар қазақ,Мәңгілік азат халық болуға тиісті!Ақ Орда тігіп, Астана қылған қаласын,Тарихын танып, ардақтап жатқан бабасын,Барша әлем білген бөрі-жүректі баласын,Қиналмай өтер алдынан шықса дара сын,Көк туың мәңгі желбірей берсін көгіңде,Айбарлы менің асыл Алашым!деп жырлады Мұхамбетберді ақынымыз.Ойлы өлеңімен ойып түскен ақынымыз жүрек сарынын осылай жеткізді.Шынымен де тәуелсіздік дегенде тебіренбейтін қазақ жоқ
Сол бір 1986 жылдың желтоқсаны халқымыздың жүрек түкпірінде әлі күнге дейін сақталған.Сол сәттегі қансыраған қазақ жастары  тәуелсіздік үшін өз өмірлерін құрбан етті
Қайрат, Ербол, Ләззат,Сабира, сынды желтоқсанда сөнген жұлдыздарымыз аты әлемге алпауыт болып естілген  Тәуелсіздікті алып берді.“Қазақстанды  өзіміздің қазақстандық азамат басқарсын.Біз демократияны талап етеміз!”,-деген бір ауыз сөз бүкіл халықтың рухын көтерді.Осылай көтеріліс басталды.Барлығының бір ғана мақсаты болды.Ол – азаттық.Алайда Кеңес үкіметі қарап жатқан жоқ
Көтерілісті тоқтатқысы келді, алаңға шыққандарды басып жаныштауға тырысты.Қазақ қыздарының шашынан сүйреп, қорлады
Ал қазақ жігіттерін итке талатып сойқан өлімге ұшыратты .Осылай небір сұмдық жайттар болып жатты
Тәуелсіздік оңайлықпен келмейді,Бізге оны ешкім аяп бермейді.Тәуелсіздік – Қайрат, Ляззат, Ерболдың,  Тас көшеде тас-талқан боп өлгені.Әне-міне дегенше қара бұлт астынан  жарқыраған күн шықты
1991 жылы  КСРО  ыдырап, оның құрамындағы елдер өз тәуелсіздіктерін ала бастады
Біздің елімізде 1991 жылы 16 желтоқсанда “Тәуелсіздік пен мемлекеттің егемендігі ” туралы заңға қол қойды.Осылай егеменді мемлекетке айналдықҚазіргі таңда осындай ерлікпен қол жеткізген тәуелсіз еліміздің барына Аллаға мыңда бір шүкіршілік етеміз
Сөз соңында елбасымыз Н.Ә.Назарбаевтың халыққа жолдауынан үзінді келтіреміз: “Еліңнің ұлы болсаң, еліңе жаның ашыса, азаматтық намысың болса,қазақтың жалғыз ұлттық мемлекетінің нығайып-көркеюі жолында жан теріңді сығып жүріп еңбет ет.Жердің де,елдің де иесі өзің екеніңді ұмытпа!’’ Ата-бабамыз аманат қылып қалдырған жеріміз өз қолымызда
Оны қорғау, қожалық ету біздің міндетіміз!