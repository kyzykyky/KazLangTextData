Осындай аз ғана уақыттың ішінде көптеген ірі экономикалық, саяси және әлеуметтік жетістіктерге қол жеткізді
Қазіргі таңда Қазақстан жас мемлекет бола тұра, көптеген елдерден әлдеқайда алда
Еліміздің аяғынан нық тұруы, ұлттық қауіпсіздікті қамтамасыз ету және экономикамыздың жедел қарқынмен дамуы-қазіргі таңда негізгі стратегиялық бағыттар.Бүгінгі  Қазақстан-тек	өзі	орналасқан	аймақта	ғана  емес, бүкіләлемдік проблемаларды	талқылауда  және	шешуде	ықпалды рөл атқаратын ел
«Қаз  тұрып, қадам	басқан» тәуелсіздік  сәбилік тұсауын өміршең уақытқа кестірген	кезден	бастап, осынау 22 жылдың бедерінде айшылық жерді алты ретаттаған алып секілді, дәуір жолынан шығып ұстап, тізгінін бекем қаға білді – деп Елбасымыз айтқандай, егемен Қзақстанды бүгінде барша әлем танып отыр
Тәуелсіздік алғандағы алғашқы әрекеттердің арасында мемлекетіміздің ұлттық валютасы – теңгені егізу, көршілес мемлекеттермен шекараны белгілеп алу, Конституциямызды бекіту бар еді
Ата Заңымызға сәйкес Қазақстан және қазакстандықтар ешкімнің жеріне көз салмайды, бірақ өз жерінің бір сантиметрін де ешкімге бермейді
Мұндай істердің орындалуы – ерекше тарихи жетістік 
Айта берсек 22 жылда жеткен еліміздің жетістігі өте көп
Дегенмен, бұл жетістіктерге жетуде еліміз көп қиыншылықты көргенін ұмытпағанымыз жөн
Өз басым тәуелсіздіктен кейін туылған буынның өкілі бола тұра, бұл Егемендіктің қандай жолмен келгенін жақсы білемін
Қазақстан үшін, қазақ халқы үшін тәуелсіздік аспаннан түскен сый мес еді
Халқымыз бостандықты аңсап, Тәуелсіздікке зарығып жетті, Тәуелсіздік жолында елімізаз қиыншылық көрген жоқ.Тәуелсіздік – ата-бабамыздың ежелден келе жатқан арманы
Халқымыздың бостандыққа ұмтылысының және өшпес қайсар рухының арқасында тәуелсіздікке қол жеткіздік
Бұл күнге дейін жеткен ұмытылмас оқиғалар – ел бостандығын қорғау соғыстары мен ұлт-азаттық көтерілістің тарихымызда өшпес өнеге, өлмес мұра ретінде сақталатыны рас
Елдің біртұтастығы мен тыныштығын сақтауға хан-сұлтандар , батырлар, қарапайым халықтың өзі де жандарын пида еткен
Тәуелсіздік деген ұлы жеңіске қол  жеткізуде әлі де жаңғырып тұрған кешегі Желтоқсанның да септігі аз болған жоқ – студент жастардың көшеге шығып үндеуі және егемендікүшін зардап шегуге дайын екендігін көрсете білуі барша халыққа сенім мен жігер берген болатын
Қазіргі таңда Тәуелсіздік - барлығымыз үшін ерекше қасиетті күн
Бірліктің, ынтымақтастық пен татулықтың күні
Мемлекетіміздің тәуелсіздігі – ең алдымен халқымыздың бақыты
Алғашқы жылдарда басым мақсаттардың қатарында егемендікті нығайту, ұлттық қауіпсіздікті қамтамасыз ету, экономикадағы қиыншылықтарға жауап беру болған еді
Сондықтан бүгінгі күні халқымыз өткеннен қалған тарихи өнегені ,отансүйгіштікті, ұлтына деген махаббатты жоғалтпай, әрі қарай жастардың патриоттық сезіміне енгізуге ерекше көңіл беру керек деп ойлаймын
Тәуелсіздігімізді жариялағаннан бергі мезгіл ішінде көптеген елеулі табыстарға қол жеткіздік
Еліміздің тыныщтығы мен ынтымақтастығы Президентіміздің жүргізіп отырған парасатты көреген саясатының нәтижесі
Қазақстан- қазақ халқының ата-баба мекені, ежелгі қонысы
Еліміз өлшеусіз табиғат байлығымен ғана емес, ең алдымен сан түрлі ұлттардан құралған халқымен ерекше екенін ұмытпағанабзал
Бүгінгі бейбіт те шуақты күндері бағалай отырып,жаңа биіктерге ұмтылу-біздің буынның бағыты болуы тиіс.Еліміз тәуелсіздік алу жолында қаншама қиындықтарды басынан өткізгендігі айдан анық.Ия, «тәуелсіздік» атты асыл арманға жету үшін ата-бабаларымыз ерен ерліктері,болаттай мықтылығы,темірдей төзімділігі,сөзсіз батырлығы,халық қамы үшін қан кешіп,құрбан болғандығын,біз, яғни еліміздің жас ұрпағы терең ойлап, түсінуіміз парыз.Ел болу үшін,Тәуелсіздік керек,ал тәуелсіз болу үшін ұлттық рух,күш-жігер,сенім,мақсат керек.Міне,халқым көктен тілеп,көптен күткен тәуелсіздігімізге жиырма екі жыл.Бұл ұлы мақсат жолында қаншама халық қырылып,өз туған-туыстарынан айырылған болатын.Бірақ,қаншама қиындық келсе де қасқайып қарсы тұра білген қазақ елінің рухы биік еді.Ендігі кезекте бізге аманат етіп қалдырған осынау кең-байтақ,киелі жерімізді көз қарашығындай қорғауға тиіспіз деп ойлаймын,әрине ол біздің міндетіміз.Еліміз егемендік алған осынау саусақпен санарлық аз жылда биік-биікбелестерді бағындыра білді,әлемді таңдай қақтырды,өркендеп,көркейіп,гүлдене бастады
Ол әрине егемендіктен кейінгі ел басын біріктірген елбасының ерен еңбегі екендігі сөзсіз.Еліміз өз алдына жеке мемлекет болды,яғни Қазақстан Республикасы болып жарияланды,халқымыздың бағына туылған Нұрсұлтан Назарбаевтай парасатты көшбасшының арқасы.Егеменді еліміздің өз тілі,әдебиеті, тарихы, мәдениеті,салт-дәстүрі,рәміздері және де Ата заңы бар.Оны мақтанышпен айта аламыз.Ендігі уақыттарда,сын сағаттарда, жарқын болашаққа жауапты ол әрине біз
Менің ойымша өз тәуелсіздігімізді тұғырында нық ұстап қалу үшін әрине жоғары сапалы білім мен тәртіп керек.Ол әрине жастардың,білімді ұрпақтың қолында, оны елбасымыз да әр сөзінде айтып жүргені рас.Елімізді одан әрі дамытуымыз үшін , әлемге танытуымыз үшін талантты жастар керек.Еліміздің осыншама өркендегені үшін аянбай еңбек етіп келе жатқан елбасымызға және де әрбір азаматтар мен азаматшаларымызға алғысымыз шексіз.«Дарын емес, қарын билеген тірліктен сақтан»,-деп ақын әрі жазушы ағамыз Асқар Сүлейменов айтқандай,тек қана ақшаны ойлап,ақ жолдан айнығанша, адалдықтың ақ жолында шындық үшін күресіп,асқақ армандарға қарай ұмтылып, алдымызға мақсат қоя білуіміз,ел үшін елеусіз еңбек етуіміз парыз әрі міндет дап санаймын
Бауыржан Момышұлының бір қанатты сөзі бар еді «Талантқа қанат бітірер-сезім емес,сенім болуы керек»,-деп.Ия,әлемдегі болып жатқан өзгерістер, күннен-күнге,тіпті сағат санап дамып келе жатқан техника талайды таңқалдыруда
Оның барлығы талабы таудай тамаша таланттылардың ,білімі биік білімділердің,рухы биік ұлттардың,ерікті де жігерлі,қойған мақсатына жетпей қоймайтын,көзі ашық, көкірегі ояу азаматтардың арқасында.Біз үшін ерекше айта кететін жайт,ол еліміздің егемендігіміздің айқын әрі нақты дәлелі ретінде мемлекеттік рәміздеріміз болып табылады.Олар көгімізде желбірген,азаттық пен мәңгілік көк аспанымызды өз бейнесінде анық дәлелдейтін -Көк туымыз,қазағымның ұлттық символы болып саналатын, жылдар ағымы бойынша санамызда жаңғырып тұрған шаңырақ бейнелі,қос қанатты қос тұпарымен өз мағынасын асқақтатар, кереметтей көз тартатын –Елтаңбамыз, мемлекетіміздің,халқымыздың ертеңі мен нұрлы болашағы, тәуелсіздіктің қаншалықты асыл қазынамыз екендігі, келешегімізге деген мол сенім мен нағыз тәрбиені , жалпы айтқанда нағыз патриоттық сезімді ой-санамызға құйатын, мәңгілік ұранымыз ол әрине-Әнұранымыз.Атақты үш биімізді қаншалықты биіктерге көтерсек, бұл үш рәміздеріміз де соншалықты дәрежеде сақтай білейік
Сонымен қатар бұрыннан келе жатқан ата-бабамыз бізге аманат етіп, сеніп тапсырған салт-дәстүрлеріміз,әдет-ғұрыптарымызды да сақтай білейік
Әрқашан да қазақы болмысымызды сақтап,өзгелерге өз өнерімізді дәріптей білуіміз, мемлекеттік тіліміз Қазақ тілінің асыл құндылықтарын сақтап,тағылымға толы тарихымызды қорғау, оны бізден кейінгі де жас ұрпақтарға тапсыра алуымыз керек.Ия,жаза берсек елімізге деген,жүректен шығар, ой түбіндегі асыл ниеттер таусылмақ емес.Тобықтай сөздің түйініне тоқталсақ: «Біз қазақпыз», сондықтан да елімізді көркейтуге өз үлесімізді қосып,асыл құндылықтарымызды, тілімізді,дінімізді,салт-дәстүрімізді, егемендігімізді, рәміздерімізді,тарихымызды, өнерімізді әрқашан да сақтай отырып, еліміздің нағыз «патриоты» болайықН
НазарбаевШіркін, мен қандай бақыттымын!Елеулі елдің ерке қызы болып туғаныма..
Неге маған қолыма ақ қағаз бен қалам алып көсіліп бір шаппасқа? Неге маған бақытыммен бөләспеске...?Арайлап атқан таңдарың , әсем батқан күндерің, дариядай суларың, туған жер, әр түкпірің керемет қой біз үшін
Туған жер - кіндік қан тамған жер
Адам өмірінде киелі орын алатын жер
Алғаш тәй - тәй басқан, тұңғыш "ана" деп күлім қаққан киелі жер
Нақты осы азғантай жер пендені елімен, өткенімен, болашағымен байланыстырады
Міне, сондықтан да тіпті балалық шақтан адам бойында туған жерге деген махаббат сезімі оянады
Әрбіріміз үшін Отан ошақ басынан басталады: туған үй, туған көше, туған қала
Осының бәрі жан иесіне жастайынан қымбат.Бүгінде туған жеріне орала алмай жырақта жүргендер қаншама? Шетелдегі қандастарымыздың аңсағаны - туған жеріне, туған топырағына оралу
Үкімет оларға бар жағдайды жасап, елге қайтаруда
Қазақ халқының "Туған жердің түтіні түзу шықсын", "Туған жердің ауасы шипа", "Туған жер - тұғырың", "Туған жерден топырақ бұйырсын" дегендей көп мақал - мәтелдер мен нақыл сөздер бар
Осы айтылғандарға терең үңілсек, туған жердің қадірі, түпкі мағынасы Отанды сүю екенін түсінесіз.Қазақстан - көп ұлтты, кең байтақ, ұлан - ғайыр жер
130 - дан астам ұлт өкілі өмір сүріп жатқан ел
Әрқайсысының жағдайын ойлап, басын біріктіріп, елімізде тыныштық, бейбітшілікті сақтап отырған Елбасымыз - Нұрсұлтан Әбішұлы Назарбаевтай "бақ атамыз" барда біз бақыттымыз, тату - тәттіміз.Нұраға, өзіңсің ғой елбасымыз,Әрқайсысын ойлаған қамқоршымыз.Саясатың салиқалы, білеміз біз,Сол үшін әрдайым қол ұшын береміз біз.Қазақстан болашағы - біз, жастармыз,Сенеміз, үмітіңді біз ақтармыз.Осынау байтақ елді көтердің,Біз - сенің қуанышты балаңбыз.Қазақстан - дамыған шет елдермен терезесін теңестіру жолындаға держава
"Бұл әлемде ең бастысы - біздің қай жерде тұрғанымыз емес, қай бағытта жылжып бара жатқанымыз" - деп Холмз айтқандай, Қазақстан Республикасы дұрыс жолда жылжып бара жатыр
Нұрсұлтан Әбішұлы жақында ғана "Қазақстан - 2050" Стратегиясын ұсынған болатын
Осы аталмыш стратегия көптеген мәселелерді қамтиды
Қазақстанның көркеюіне үлес қосатынына кәміл сенімдемін.Егемендік алғалы ана тіліміз мемлекеттік міртебесін алды
Ана тілді қастерлеп, қадірлеу - адамзаттың борышы
Ана тілі әрбір адамға ана сүтімен бірге еніп, қалыптасады 
Туған тілді сүйген адам - туған жерін, елін, Отанын, атамекенін сүйеді деген сөз
Ал, бұлардың бәрі - адам баласы үшін ең қасиетті ұғымдар
Өмірдің алмастай қырын, абзал сырын түсіне білуіне басты себепкер ана тілі
Тіл - қай ұлттың болмасын тағдыры мен тарихы, тәлімі мен тәрбиесінің негізі, қарым - қатынас құралы
Сөз болмаса, адамзаттың тірлігінде мән - маңыз болмайтыны белгілі
Демек, тілдің, сөздің орны ерекше
Тілі құрыса, халық та жер бетінен жоғалады
Тіл - атадан балаға мирас болып қалатын баға жетпес мұра.Мен "Отаным" деген жас жүрегімнен шыққан асыл сөзді мақтанышпен, зор асқақтықпен айта аламын
Себебі бұл күн - талай күрестердің жеңісі
Осы тірі жүрген заманның артында қанша еңбек, қанша тер төгілгенін өздеріңіз де білесіз
Енді, осы елімізді көркейту біздің, келер ұрпақтың, қолында.Біз - ұрпағы кемелденген қазақтың, Әр күн болғай қазақтыққа азат күн
Бейбіт өмір тілеймін мен ұрпаққа Білмесін деп не екенін азаптың
Асқақ туды биік ұстау парыз шын, Мен мәңгілік туған елге қарызбын
Өтеу парыз ел алдында борышты, Болсаң егер адам өсер нар мүсін.Мен болашақта Қазақстанның "Азия Барысы" атанатынына сенемін
Оған көптеген үміт арта тұра, оның үмітін ақтауға тырысамын
Тоқсан ауыз сөздің тобықтай түйінін мына өлең жолдарымен сабақтағым келеді:Ұзақ күндер ұзартады таңдарын,Сендік бақыт менің - дағы жанғаным.Жігеріммен бар күшімді әрқашанҚазақстан, бір өзіңе арнадым!Бүгінде кез келген Қазақстан азаматы ауыз толтырып мақтанышпен айтатын мәселелер жетерлік
Ең бірінші мақтанышымыз – тәуелсіздігіміз
Оған ата-баба, аға ұрпақтарымыз қасық қандары қалғанша арпалысқан еді
Бүгінде бұл ерліктері бүкіл ел шеңберінде еске алынып, аталып өтуде
Шаңырағымыз шайқалмай, бүгінде бейбіт дамып келе жатқан ұлы еліміз - тәуелсіздігіміздің нышаны.Алла Тағала біздің елімізге осыншама кең жерді нәсіп еткенін түсінуге ұмтылсақ, ұшқан құстың қанаты талатын осынау ұлан ғайыр Алтай мен Атырау аралығын ата-бабларымыз ақ білектің күшімен, ақ найзаның ұшымен қорғап келген
Ата жауымыз болған сан жылдық қарсылас жоңғарлардан даламызды арашалап қалған батырлардың ерлігі туралы дәстүрлі тарихи жырлар Исатай, Махамбетке байланысты мұралар, Ресей патшасының отарлау саясатына қарсы көтерілген ұлт-азаттық қозғалыстың басты кейіпкерлері туралы жыр-дастандар біздің ұлттық сана-сезімімізді көтереді.Азаттыққазақтың ежелгі арманы еді
Түлкі бұлаң тарихтың нешеме бұрылысында ел азаттығы үшін талай тарланның тақымындағы тер кеппеді
Ат үстінде өткен ғасырлар көп болды
Қазақтың соңғы ханы Кенесары азаттық үшін күресте айрықша қылыш сермеді
Қаша ұрыс салып жүргенде қапы кетті
Ханның басы қанжығада кете барды… Ата дініміз Ислам болғандықтан, мұсылмандық сабырлықпен, ұстамдылықпен соғысқан Кенесары жауынгерлері әуелі «Алла» деп, содан кейін «Абылай», «Ақжолтай» деп, өз ерлерінің қадірін бағалай біліп, ұранға айналдырғаны мәлім
Әруақтарын ұран қылғанда, ол есімдерге Алланың ерекше нұры түскенін мойындап , сол арқылы сол кезде қажет рухани күштің әсерін сезінгендері белгілі
Бізге бүгін қажет жігерліктің , батырлықтың, біліктіліктің, адалдықтың, Отансүйгіштіктің мысалдары өткен тарихи оқиғаларымызда жатыр.Тәуелсіздік — халықтың үні , ұлттың тілі мен ділі
Тәуелсіздік — халықтың тойы, елдің тойы, қалың Қазақ, алты алаш туған күн, мерейтой
Егемен Қазақстанды бүкіл әлем таныды
Туған Отанымыз жер жүзілік қауымдастықтың терезесі тең мүшесі ретінде демократиялық өрениетті даму жолына түсті.Үш ғасырға созылған ата-бабамыздың арманының жүзеге асқаны, оған өзімнің куәгер болғаным – мен үшін шексіз қуаныш
Мен өз халқымның ешкімге нақақ қиянат жасамағанын мақтан етемін, ал, қиянат жасамағанға Алланың көзі түзу
Біздің қолымызда қанның емес, тердің иісі бар
Демек, біз— жасампаз халықпыз.«Отан, Отан бәрінен биік екен,Мен оны мәңгілікке сүйіп өтем!Отанды сүймеуің де күйік екен,Отанды сүйгенің де күйік екен! - деп өткен ғасырда жүрегінен сыздай жырлаған ақын сөздері бүгінгі ұрпақтың санасында өшпестей жаңғырып тұрады.Қасиетті Отан ұғымы – қандай кезде де, қандай қиындық пен қуанышта да, тіпті отаршылдықтың тар қапасында тұншығып жатқанда да, ел басына күн туған аласапыран шақтарда да және бүгінгідей тәуелсіздіктің бейбіт те шуақты күндерінде де — әрқашан да бәрінен де биік тұрады
Еліміз қалай болғанда да сан ғасырлық қиын-қыстау жолдан, тар жол тайғақ кешуден өтіп, тәуелсіз елдер қауымдастығына қосылды
Отанымыз Қазақстанымыз туралы айтарымыз да, мақтанарымыз да көп-ақ! Ендігі жеңіс те ерлік те біздің қолда
Дербес болуға бағыт алған егемен еліміз – Қазақстанды көркейтетін, шаңырағын биіктетіп байытатын , абыройын асырып, өз бақытының иесі болуына қол жеткізіп отыратын, білім мен білік жолын таңдаған кейінгі ұрпақтар, яғни, біз жұмыла еңбек етуіміз қажет
XXI ғасырда қазақтың қасіреті аз болғай, қуанышы көп болғай! Таяудағы жүз жылдық, әрідегі мың жылдықтарда қазақтың арманы мен мүддесін, елдігі мен еңбегін Хақ Тағала баянды еткей! Енді асқақ Отан деген ұғымға кең құлаш жайып бір тоқталып кетейінші.Отан… Атамекен… Атажұрт… Тарих… Бұл қай құлаққа да асқақ естілер асыл ұғымдар
Адам өмірге келіп, ес жиып, етек жия бастаған сәттен өз Отанының тарихына ден қоя бастайды… Адам адам болып жаралғаннан бері ұлан-асыр даму көшінің өн бойында жер үшін, ел үшін сан қилы дүрбелеңдер көп болған
Әдетте, осындай дүрбелеңдерден, яғни үлкен аумақтарды қамтыған қанқұйлы соғыстардан соң ғана , әлем картасы аталатын ала қағаз бетіне түзетулер түсетін
Ал жиырмасыншы ғасырдың соңында әлем келбеті ешқандай дүрбелеңдерсіз-ақ өзгеріп шыға келді
Оған жер жаһанның алтыдан бір бөлігіне иелік етіп, қаһарымен алыс-жақын жұрттардың бәрін ықтырып келген алып империяның ың-шыңсыз ыдырай бастауы себеп болды
Ыдыраған империяның орнына он бес тәуелсіз мемлекет өсіп шықты
Солардың бірі Орталық Еуразия алабындағы ғажайып әрі қайталанбас тарихы бар – Қазақстан Республикасы еді.Қазақстан — Қазақ халқының ата-баба мекені, ежелгі қонысы
Бұл жерде ата-бабамыз туды, тұрды, өмір сүрді, оның топырағында ата-бабамыздың кіндігі кесілген кең жазира жері
Біздің еліміздің жерінен Жерорта теңізінен Қытайға дейін Еуразияны көктей өтіп жатқан «Ұлы Жібек жолының» керуендері тоғысқан кіндік Азияны басып өтетін Қазақстандық телімі болған
Қазақстанның табиғаты таңғажайып: мұнда аспанмен тілдескен мұзарт шыңдарды, тұңғиығы тұнжыраған жұмбақ көлдерді, ақ жал толқындары асау арғымақтардай көкке шапшыған шалқар теңізді, күні от шашқан шөлейтті, арналы өзен, ну орманды көруге болады
Қазақстан картасы – қазына картасы қазір
Даласы дархан, топырағы қасиетті, қойнауы қазыналы
Қазынаның барлығы да Қазақ жерінің топырағында тұнып жатқанын екінің бірі айтпай- ақ біледі.Қазақстан жер көлемі жөнінен Ресей, Қытай, АҚШ, Австралия мен Үндістаннан кейін алтыншы орын алады
Сондығынан ғой, күмбір – күмбір көне күй мен толғауы тоқсан жырларымызда – «Ұшса құстың қанаты талады, шапқан аттың тұяғы тозады , Атырауы – айшылық, Қаратауы – күншілік,» — деп толғаған
Дала төсінде жаңа өмір шуағын төгеді
Оның бауырындағы буырқанған жасампоз өмір тіршіліктің тоқтаусыз соғып жатқан жүрегіндей
Еңбеккері маңдай терін тамшылата төгіп жатса, сыршыл ақыны: Боз жорға, боз інгенді, боз торғайлы, Боз дала, ием саған, боз басымды! – деп жүрек лүпілімен суарылған ақ қанатты жырына қосады
Ғылым адамзатқа қанат бітірді, ғаламат істерге бастады, ғажайып жаңалықтар ашты
Соның куәсі – адам көкзеңгір ғарышқа қадам басты, айға қонды, жұмыр жерді аялай айналып ұшты
Ал ғарышқа жол – Байқоңырдан от алғанын мақтан етпейтін кім бар? Ғарышқа қадам жасаған елдер қатарында біздің еліміздің де еңсесі биік, жалауы жоғары
Ғарышта елдің намысын мәртебелеп мерейін асырған, Тоқтар Әубәкіров пен Талғат Мұсабаев егеменді елдің ғарышкерлері
Сондықтан ғой қай елдің адамы болсын, өз Отанын дүниедегі ең қымбатты, ең қасиеттісі, ең аяулысы – Анасына балайды
Ғаламындағы ғажап тіршілігінің қасиетті мекенін сүймейтін адам болмайды
«Отан – оттан ыстық», «Ер ел үшін туады, ел үшін өледі» — деп түйген халықтың қаһарманы Бауыржан батыр: «Отаның үшін отқа түс күймейсің», — дейді
Қазақ елінің есімі аңызға айналып, дастандарға арқау болған батыр ұл – қыздары толып жатыр
Олар – атамекенін, туған елін жан аямай қорғап, ата- бабаларының ерлік дәстүрін сақтау арқылы өздерінің өшпес даңқын шығарғандар
Біздің халқымыздың атамекенді ардақтау сезімі өте терең, олар үшін туған жерді қасиет тұту – қанға сіңген мінез, ежелгі дәстүр.«Қазақстан – 2050» стратегиясы – еліміздің сан-салалы оқиғаларға бой алдырмай, жаңа өркениетке бастау алатын ұлы жоспардың негізі.Биылғы елбасының Жолдауынан бесіктегі баладан, еңкейген қарияға дейінгілер құлағдар болды десек, қателеспес едік
Бұл жолдау айқын еліміздің дамудағы бағдар-тұстарын екшелеп , болашаққа анық жол ашты, еліміздің дамуға қажетті жайттарын ескеріп, ұлттық құндылықтарды басты назарға қойды
Шынымен де, Мәңгілік елдің басты болмысы – ұлттық құндылықтар
Ал ұлттық құндылықтар дегеніміз не? Ол дегеніміз, ұлы қазақтың салт-дәстүрі, әдет-ғұрпы, тілі,діні,ділі
Біз жыл сайын тәуелсіз ел ретінде желкен жайып, өзгеше дамудың үлгі-үрдісімен танылудамыз
Бұл жетістікке ненің арқасында жетіп отырмыз? Әрине, ұлттың теңдесі жоқ ұлы қазынасын аялап, оның қадір-қасиетін білуіміздің арқасында дер едім
Міне, осы арқылы біздің еліміз мәңгілікпен қатар тұрып, терезесін тік ұстайды
Еліміздің болашағы бұлыңғыр емес, еліміздің болашағы – жарқын.Ал біз Мәңгілік ел тізгінін қалай ұстамақпыз? Ол үшін әрине бәріміз бірігіп іске жұмыла кірісуіміз керек
Елбасы жолдауында «Тәуелсіз ел іргесінің берік болуы білімді мамандардың, отаншыл, ұлтжанды, рухани дүниесі кең азаматтардың қолында» деп жастарға үлкен сенім артып отыр
Қазіргі заманда жастардың сапалы білім алуына ел тарапынан қолдау көрсетіліп, барлық жағдай жасалған
Ендігі кезекте бізге тек ел үшін, халық үшін, жер үшін тер төгу керек
Халық біз үшін емес, біз халық үшін өмір сүруіміз керек
Расында да, биылғы кезекті жолдау барлығымызды да қуанттырды, жігерлендірді, «Мәңгілік ел» идеясына сенім жолдап, қиялдарымызға қанат бітірді
Ел арасында ұлттық идеологияны қалыптастырды
Жаһандану жағдайында өмір сүріп жатқан барлығымыз да ұлттық ойлау мен ұлттық болмысымызды сақтау үшін күресу ең басты нәрсе екенін естен шығармауымыз керек.Қорыта келгенде, еліміздің егемендігі мен тәуелсіздігінің тізгіні, біздер, жастардың қолында
Сол тізгінді мықтап ұстау үшін әр қазақ азаматы өз Отанының патриоты, адал азаматы болуы ең бірінші міндет
Демек, мен Өз Отанымның патриотымын және Жерім, Елім, Халқым үшін жанымды пида етуге дайынмын.Мәңгілік елдің болашағы - сенімді қолдаҚазақстан...Қасиетті де құрметті атыңнан айналайын! Сендегі бар ғұмырым, маған қуаныш пен бақыт әкелді
Саған артар өкпем тіпті жоқ! Болмайды да
Каспийдің бұрқыраған толқынымен, дүр еткен баһадүр ерлерімен, сары даланың самалдай соққан өшпес тарихың мен сенің атын әлі шоқтығы биік жерлерден орын алатыны сөзсіз
Оған менің сенімім мол.Бірақ ежелгі қазақ елі мен қазіргі  Қазақстанның арасы жер мен көктей
Толқындары тынық самалмен тербетіліп жататын, сол баяғы қарт Каспий
Қашан келсең де саған айтар аңызы, шежіресі таусылмайтын, жұмбақ сырларының шеті көрінбейтін, сол баяғы кең дала
Осы жерде: « Бұрынғы қазақ елі мен қазіргі қазақ елінің не айырмашылығы бар?»- деген сұрақ туындайды
«Баяғы жартас- сол жартас»- демекші, «Қандай өзгеріс бар?»- деген де сұрақ туады
Қазіргі Қазақстан- жаңа болашаққа бастау алған дамыған мемлекеттердің бірі
Жапырағы жайқалып, гүлдей жайнап, тамырын терең бекітуде
Азияның жүрегінде орналасқан Қазақстан басқалардың қызыға да қуана да қарайтын еліне айналуда
Ол бұрынғы қазақ елінен өзінің тәуелсіздігімен, жаңа саясатымен және жаңа көзқарастарымен ерекшеленеді.Осының барлығы еліміздің көпті көрген, парасатты, әділ, көзі ашық, көкірегі ояу Елбасымыз Нұрсұлтан Әбішұлы Назарбаевтың еңбегінің жемісі
Нұрсұлтан Әбішұлы – дүние жүзіне сөзін өткізіп отырған бүгінгі заманның көрнекті саясаткері
Қазақстанның тәуелсіз мемлекетін құрудың басында тұрып, осы жолдағы не қилы тар жол, тайғақ кешуді халқымен бірге өтіп, қиыншылықтарын бөліскен, бүгінде әлем мойындап отырған жаңа мемлекетті қалыптастырып, оған жаңа Астана жасап жаңа қала тұрғызған, болашаққа бағыттап бара жатқан ұлы тұлға, төрт құбыланы түгендеп, кемел ойлы, кемеңгер ата-бабаларымыздың жолымен жүргең қасиет дарыған қайраткер
 Қазіргі заманның нағыз батыры- президент
Ел тарихының шешуші сәтінде келіп, өзінің шексіз ұлтжандылығын, рухын көрсетіп, елін өрлеу мен гүлдену жолына түсіріп, іркілмей бастап келе жатқан ізгі жан туралы жылы лебіздерді көптеп келтіруге болады.Нұрсұлтан Әбішұлы Назарбаев президент болған сәтте-ақ оның иығына айтуға оңай, бірақ атқарылуы нар түйенің жүгіндей ауыр жұмыстар түскен болатын
Артына еріп, оған сенген халықты дұрыс бағытта ұстай отырып өзі жол бастады
Сол бағытта тәуекел етіп, өзі де, халық та көксеген мақсатқа, аңсаған мұратқа және талай жылдар бойы ойлаған арманға жете білді
Халықтың сенімін ақтап, сөзінде тұрып абыройға, сенімге, алғысқа ие болды.Арыстандай айбатты,Жолбарыстай қайратты.Қырандай күшті қанатты,Мен жастарға сенемін.Елбасымыз Қазақстанның жастарына үлкен сенім, зор үміт артады
Олардың арман-тілегін орындау үшін, сан түрлі ғажайып оқу орындарын, баланың ойлау қабілетін арттыратын қызықты пәндерді, болашағына қажет болатын пайдалы үйірмелердің діңгегін қалады
Біз секілді арманы көп, қыран боп ұшқысы келетін де тұратын оқушылардың болашақта үлкен азамат болуын, мамандықты қате таңдамауын және әрқайсысымыздың өмірден өз орнын таба білуін қалайды
 Осы үшін мен Елбасымызға шексіз ризамын
Оқу бітірген соң Елбасы үмітін ақтау үшін бар жігерімді салатын боламын..
Қазіргі жастардың талғамы өте қызық қой
Қазір ұнап тұрған заты бірнеше уақыттан кейін ұнамай қалады
Ал, Елбасымыз барлығын ескеріп, қазақ жерінде тұратын әрбір баланың бұл өмірден шектелмеуіне, өзің жалғыз сезінбеуіне мол еңбектенуде.Ежелгі сақ тайпаларында басшыларын Құдайдай санап, оны бас ие құрметтеген
Басшыны тәңірдің жіберген адамы деп санаған
Басшылар сақ қоғамында үлкен рөл атқарған болатын
Сол сияқты қазіргі Қазақстанда президенттің орны айдай ерекше бөлек
Біз оған сенеміз, ол бізге сенеді