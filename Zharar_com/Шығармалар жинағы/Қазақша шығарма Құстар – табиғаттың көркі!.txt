Құстар өзгеше болып жаратылған құбылыс иесі
Бейне біздің аспан Әлеміндегі қорғаушымыз сияқты
Себебі көк аспан олардың туған мекені
Көкті құссыз, құсты көксіз елестету қиын
Біздің көгімізде құстар сайрап жүрсе, жердегі адамдар да тыныш, бейбіт өмір сүре алады
Біз көкке қарағанда көзіміз ең әуелі ұшқан құсқа түседі
Көп жағдайда күйкі тірлікпен олардың тыныс - тіршілігіне мән беріп, тіпті көкке көз тастап, бір де қарамаймыз
Ал, олардың көкте ұшқанын, жерге қонғанын зер салып, бақылап қарайтын болсаң, олар бейне бір жұмбақ құбылыс сияқты
Қуанышы да, реніші де ішінде сияқты
Бір құдіретті күшің болып, құстардың тілін меңгеріп алсаң, яғни құстардың тілін түсінер болсаң, тіпті басқаша әлемде өмір сүрген болар ма едік
Өзім солай ойлаймын, себебі, құс киелі жануар
Яғни жер де, көк те құстың мекені болып саналады
Ал жерде көктегі сияқты емін - еркін сайраңдай алмайды
Себебі жерде оларға төнетін қауіп көп
Құстарды көбіне жердің бетінде жүргенде бірден ұстап алу қиын
Себебі құстар көп жағдайда адамдардан үркіп тұрады
Кейбір адамдар құсты ебін тауып ұстап алса, оларды ойыншыққа айналдырып, алғымына жіп байлап, қанатын кесіп қорлағысы келеді де тұрады
Құстарды үркек қылып қойған өзіміз
Олар неге адамдарды көрсе үрке қарайды? Олар өте сезімтал
Қай жер өзіне құт - мекен бола алатынын ерте бұрын - ақ сезген
Сөйтіп, олар көкте қанаттарын оңды - солды сермеп ұша алады
Өйткені оларға көктен төнетін ешқандай қауіп жоқ
Орнитология - құстардың дамуы, физиологиясын, жер бетіне таралуын зерттейтін ғылым саласы
Олар зерттеген құстарын мынадай топтарға бөлген
Мысалы, жүгіретін құстар, ұшатын құстар, ашық далалы алқаптардағы құстар, жыл құстары, қыстап шығатын құстар, сұңқартәріздес, тырнатәріздес, жапалақтәріздестер, торғайтәріздестер деп бөлген
Биолог мамандар құстарға төнген мынандай қауіптер дерегін келтіреді
Яғни, қоршаған ортаның ластануынан, құстардың көптеген түрі жоғалу үстінде
Себебі олардың мекен ететін ағаш жапырақтарына дейін қысқа болып тұр
Ал адамдардың серуені кезінде, құстардың ұяларын бұзып, құстарды үркітіп, мекен - жайларын ауыстыруға әкеліп тірейді
Құстарды адамдардың досы екенін жете сезінбейді
Ал құстардың адамдардың шаруашылық әрекетіне пайда келтіретін тұстарын көптеп келтіруге болады
Мысалы бір қарлығаш бүкіл жаз бойы 1 миллион құрт жейді екен
Қараторғайлардың бір тобы бүкіл балапандарымен 22 тонна шегірткені азық етеді екен
Ал шегірткеге келсек, олар біздің ең басты қас жауымыз
Олар біздің мал жейтін көк шөбімізді, жасыл өсімдіктерімізді баудай жайқалып тұрған егістігімізді отап - жеп көп зиян келтіреді
Үйіміздің маңында жүретін кіп-кішкентай торғайдың бір өзі жылына 4 миллионға жуық жәндік жейді екен
Сондықтан құстарды қорғау және егістікті бау - бақшалы жерлерге тарту үшін қолдан жасанды ұялар салу, ағаштарды көбірек егу керек
Бұл жұмыстарды бүкіл еліміздегі мектеп оқушылары қолға алып, жүзеге асырып отырса нұр үстіне нұр болар еді
Сонда құстар біздің жерден алатын азық - түлік өнімдерімізді құрттардың құртуынан, жәндіктердің жеуінен құтқарады екен
Біздің қорек ететін азығымыз құстардың арқасында молайып отырғанын білеміз
Құстар болмағанда жерден өсіп - өнетін азығымыз құрт - құмырсқаға жем болар ма еді
Тамағымыздың тоқ, көйлегіміздің көп болуына құстардың пайдасы зор екен
Құстарды адамдар ерте заманнан – ақ дос санаған
Себебі ертегілердің көпшілігінде адам басына қауіп төнгенде құтқарушысы, жақсылық жасап дәулет сыйлаушысы Бақыт құсы ылғи да кездесіп отырған
Сондықтан да халық аңыздарында қанатты достарымызды айлалы, ақылды етіп көрсеткен көрінеді
Назарбаев «Қазақстан жолы» атты кітабында былай деген екен: «Көктөбенің басында, алып көк теңіздің жағалауында өмір ағашы - Бәйтерек өседі екен
Жыл сайын Бәйтеректің бұтағындағы ұясына келіп, киелі Самұрық құс күн бейнелі алтын жұмыртқа салады екен
Бірақ жыл сайын айдаһар - жылан сол күн тәріздес жұмыртқаны жеп қояды екен
Бұл көрініс күн мен түннің, қыс пен жаздың ауасын, қайрымдылық пен зұлымдықтың, жарық пен қара түнектің күресін астарлы түрде бейнелейді
Аңыз бойынша Ер Төстік жыланды өлтіріп, Самұрық құстың алтын жұмыртқасын аман алып қалады, ал осыған разы болған құс оның жер асты патшалығынан шығуына көмектеседі
Киелі ағаш туралы аңыз - бейбітшілік пен келісімде өмір сүруге ұмтылған жаңарған Қазақ елінің мақсатты көрінісі»
Осындай халық аңызының арқасында «Бәйтерек» кешені біздің көз қуанышымызға айналды
Мұнда да құс бейнесі, құс тағдыры суреттелген
Ендеше құстарды біздің келешегіміздің кепілі деп айтуға толық негіз бар екенін осы жерден білеміз.