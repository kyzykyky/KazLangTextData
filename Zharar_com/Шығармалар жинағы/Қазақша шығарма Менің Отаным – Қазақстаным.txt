Төбесі көкке тірелген таулары бар, көк-жасыл орман-тоғайлары бар, асу-асу белдері бар, қойнауы алтын астық пен малға толған кең жазира даласы бар Қазақстан - әлемге әйгілі өте бай ел
Табиғаты әр алуан жан -жануарларға толы, аққулы көлдері бар, тулаған толқынды теңіздері бар, әсем қалалары бар достығы жарасқан көпұлтты мемлекет
Әнұранымен әйгілі, Туымен тұғырлы, Елтаңбасымен еңселі егемен елімізге қызыға қарамайтын ел жоқ шығар.Туған жер – адам өмірінде киелі орын алады
Нақты осы жер оны елімен, өткенмен және болашақпен байланыстырады
Міне, сондықтан да тіпті балалық шақтан бастап-ақ адамда отанға деген махаббат сезімі оянады
Әрбіріміз үшін Отан ошақ басынан басталады: туған жер, туған көше, туған қала немесе мен үшін туған кент
Менің Отаным кішкентай болса да, мен үшін аса қымбат жер Бестөбе кентінен басталады
Дәл осы жерде менің көңілді де, шаттықты, уайымсыз балалалық шағым өтті
Үйдің маңындағы аулада ойнағаным және бала-бақшаға барған көше әлі есімде
Сол кезде ол маған өте ұзын болып көрінетін
Мұнда көлік сирек жүретін, бірақ серуендеп жүретін адамдар көп болатын
Туған жер ұзаққа қиып жібермейтін
Сен әрқашан өзің бармасаң да, оймен қиялдап туған көшені, есіктің алдын, «Қызым, үйге кір...» деген ананың сөздерін еске түсіресің
Қазір бойжеттім, бірақ та өмір бойы мен үшін балалық шақтағы туған аула мен көше – менің кішкентай Отаным
Сонымен бірге мен елімнің бір бөлшегімін, оның бүгіні мен болашағымын.Қазақстандай жері шұрайлы, шөбі шүйгін өлкені мен әрқашан да мақтан тұтамын
Өз Отанын сүю, өз ана тілін ардақтау - әрбір азаматтың бірінші міндеті.Мұқағали ағамыз:« Сендердікі қоғам, өмір, заман да, Сен түзеген қалаңменен далаң да, Болашақта барлығы да сендердікі, жас ұрпақ, Сендерге аманат етіп табыстаймыз, қабыл алыңдар!»,- дейді.Біз - халқымыздың үміт артарымыз, өлкемізді көркейтіп жасартары да біз-жастар
Біз енді тәуелсіздігімізді сақтау үшін, оны баянды ету үшін өмір сүруіміз керек
Ел қамы үшін пейішке де, тозаққа да бірге кіруге тиіспіз
Бабалар қалдырып кеткен Ұлы дала алдындағы жауапкершілік бізді бүгін осыған шақырып отыр
Тарихқа есесі кеткен халқымыздың бүгінгі тағдыры бізден осыны қажет етіп отыр.