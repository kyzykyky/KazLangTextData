1991 жыл 1-желтоқсан-тәуелсіз Қазақстан өз басшысына таңдау жасады
Халықтың басым көпшілігі үлкен сенім артып Нұрсұлтан Әбішұлы Назарбаевты билікке лайық деп таныды.Қарапайым қазақ отбасында туып-өсіп, еңбек жолын қатардағы металлург ретінде бастаған Нұрсұлтан Әбішұлы өзіндік еңбекқорлығы, табандылығы арқасында бүтін бір ұлтты басқаратын көшбасшы атанды
Оның бойындағы ұлтжандылығы мен тапқырлығының нәтижесі - бүгінгі Қазақстан
Қазақтың айбарлы да айбынды хандарының үзілген шежіресін қайта жалғаған көшбасшы елі үшін аянып қалған жоқ
Барлық сәтте ұлтымен бірге болып, ел болашағының баянды болуы үшін аянбай тер төкті
Бүгінде айшықты даму жолына түскен, кең  байтақ далалы, 550 жылдық тарихы бар қазақ  дейтін қайсар ұлтты әлем мойындайды
Қазақ елі тәуелсіздігіне қол жеткізген соң елбасы барлық мәселелерді бірізділікке түсіріп, елдің діні мен тілінің қоғамдағы өз орнын белгілеп берді
Тәуелсіздіктегі алғашқы жылдардан бастап-ақ ұлт көшбасшысы өзінің табандылығымен көзге түсе бастады
Көптеген алпауыт елдермен ынтымақ орнатып, екі жақты келісімдер жасасуға, қарапайым халықтың жағдайларын жақсартуға күш салды
Алғаш болып ядролық қарудан да бас тартып, әлемді бейбіт өмірге бастады
Оның әрбір қабылдаған шешімі халық тарапынан қолдауға ие болып отырды.Нұрсұлтан Назарбаев 25 жыл президент болып келе жатыр
Осы ширек ғасыр ішінде еліміз көптеген жетістіктерге жетіп, ел экономикасы алға жылжып, ішкі және сыртқы саясатымыздың ауқымы кеңейді.Назарбаев сонымен қатар көптеген ынтымақтастық ұйымдарының негізін қалаушылардың қатарында
ТМД, Шанхай Ынтымақтастық Ұйымы, Кеден одағы, Еуразия одағы сынды әлемдік ұйымдардың негізін салушылардың қатарында біздің елбасымыз да бар
Мұның мәнісі қазақ елінің әлемдік аренадағы орнын қалыптастыру.Елбасымыз көбінесе мәдениет пен өркениеттің, білімнің дамуына көп көңіл бөледі
Елдің рухани дамуы үшін көптеген жобаларды жарыққа шығарды
Елбасы бастамасымен көптеген оқу орындары өз жұмысын бастады
Сонымен қатар «Болашақ» бағдарламасы жүзеге асырылып 1994 жылы көптеген жастар білім жолында мұхит асты
Бүгінгі күнде де Қазақстан азаматтары дүниежүзінің түкпір-түкпірінде беделді оқу орындарында білім алып жатыр
Осындай жобаларды жүзеге асырып жүрген президентіміз еліміздің жастарына кәміл сенеді
Ел болашағы жастардың қолында екенін ұғынады.Елбасымыз - Қазақстанның ең жоғары ерекшелік белгісі «Алтын Қыран» орденімен, сонымен қатар әлемнің көптеген мемлекеттерінің жоғары наградаларымен марапатталып жүр
Әлемнің қай елі болмасын Қазақстанды даму жолындағы айрықша мемлекеттер қатарына жатқызады
Әлемдік аренада Қазақстанның беделі жоғары
Әрине осының барлығы - Елбасымыздың ерен еңбегінің жемісі
Нұрсұлтан Әбішұлы Назарбаевтың мемлекетті басқару кезіндегі, жүргізіп келе жатқан саясаты өзге елдерге қарағанда озық, сапалы және тиімді
Қысқа мерзім ішінде үлкен дәрежеге жеткен Қазақстан халықаралық ынтымақтастық тұжырымдамасын қалыптастырды
Қазақстан ширек ғасырдың ішінде әлем мойындайтын озық мемлекетке айналды