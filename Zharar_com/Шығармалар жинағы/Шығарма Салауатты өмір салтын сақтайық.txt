Салауатты өмір салты – бұл  ең әуелі денсаулықты сақтауға және нығайтуға бағытталған іс – әрекет
Бұл сөз тіркестері соңғы кездері барлығымыз жиі еститін жалаң ұранға айналып барады ма деймін
Уақыт өткен сайын маңызы артып бара жатқан бұл салтқа бей-жай қарайтындар қатары, өкінішке орай, артып барады.Менің сабағым сағат 9:00 де басталады
Оған дейін таңертең ертерек тұрып, таза ауада жүгіріп, сергіп қайтқанды жақсы көремін
Таңғы жүгіріс адамға өзін сергек сезінуге және көңіл күйінің көтеріңкі болуына әсері зор.Мұны да көпшілік біледі, бірақ күнделікті күн тәртіптеріне қоса қоймайды
Таңертең сабаққа бара жатып, мен университетке немесе жұмысына велосипедпен бара жатқан адамдардан гөрі таксимен, автобуспен баратындарды көп көремін
Менің ортамда темекі тартып, алкогольдік ішімдіктер ішетіндер де бар
Олардан «неге ішесіңдер? Неге шегесіңдер?» деп сұрасам, еститін жауабым “мұнда тұрған не бар? өмірге бір ақ рет келеміз бәрін көру керек немесе қызық үшін шегемін” дейтіндер де бар
Статистикаға көз жүгіртер болсақ, темекі қойған адамдарға қарағанда темекі тартуды бастағандар саны көп екенін байқауға болады
Никотинге тәуелді болып қалған адамдарға мен бір жағынан таң қаламын, бір жағынан аяймын деуге болады
Олар темекі тұтыну барысында өз денсаулықтарына ғана емес, қоршаған ортаға да зардаптарын тигізеді
Бұл тәуелділіктен құтылудың жолы бар, әрине, әзденген адамға
Мысалы, спортпен шұғылдану.Спорт – денсаулық кепілі
Спротпен айналысып қана қоймай, дұрыс тамақтануды да естен шығармаған дұрыс
Қазіргі өзекті мәселелердің бірі – бұрыс тамақтану проблемасы
Бұрыс тамақтанудың кесірінен көптеген адамдар дерттерге ұшырап, айыға алмай жатқандар да жоқ емес
Менің емес, мамандардың жарыса айтып жатқан жан айқайы бұл
Нақтырақ атап өтсем, ол қант диабеті, артық салмақ, тағысын тағы
Ауырып ем іздегенше, ауырмайтын жол іздейтіндер көбейсе екен деймін.Салауатты өмір салты спорт пен дұрыс тамақтану ғана емес қой
Менің басты принциптерімнің бірі – тазалық
Адам өз бой басын таза ұстап жүрсе, көзге де әдемі көрінеді, өзін де жақсы сезінеді
Таза жерде дұрыс тамақтанып, салауатты өмір салтын ұстанғанды құптаймын.Егер адам уайымшыл болса, әр нәрсеге күйгелектеніп қараса, ол адамның жүйке жүйесі сыр бере бастайды
Қасиетті Құран кітабымызда да “Сабыр – адамзатты кемелдік шыңына жетелейтін ең асыл қасиеттердің бірі” делінген емес пе
Психологтар да әр нәрсеге сабырмен қарауға кеңес береді
Расымен, сабыр сақтаудың адам денсаулығына тигізер пайдасы өте зор
Өйткені жүйке жүйесінің тыныштығы сенің денсаулығыңның жақсы болуына жетелейді
Әрине, әр адамның басында проблема көп, күйбің тіршілік бітпейді, соның кесірінен көптеген адамдар да дипрессияға ұшырап жатады
Дегенмен не істесек те әр нәрсеге сабырмен қарауымыз керек
Ата бабамыз “сабырлы жетер мұратқа, сабырсыз қалар ұятқа” деген екен
Сондықтан қай жағдайда да сабыр сақтап, күліп жүрген жұрыс екен.Күле білу, күлкіге қалмай, күлдіріп жүру қандай керемет
Ол да салауатты өмір салтын сақтаудың бір бөлшегі екенін мойындауымыз керек
Мейлі ол адамды танысын, мейлі танымасын
Өкінішке орай, қазақстандықтар ондай емес
Бізде мынадай стереотип қалыптасып қалған
Егер біз танымайтын адамға күле қарайтын болсақ, “мынау неге ыржалаңдай береді, есі дұрыс па? немесе мені келемеждеп күліп тұр ма?” деп қабылдайтынымыз бар
Біз үшін қабағымызды қатайтып,  ашуланып жүру норма болып, қанымызға сіңіп кеткен сығайлы
Шын мәнінде, адамдарға күле қарағаның ең алдымен өзіңе жақсы, екіншіден қасыңдағы адамға да позитив, жақсы көңіл күй сыйлайды
Егер біз күнде таңертен танымайтын бір адамға күле қарасақ, оның да көңіл күйі жақсарады
Ол барып, осы жақсы көңіл күйін басқа адамға жұқтырады, яғни күлкі – тізбек арқылы жалғаса беретін жақсы көңіл күй, ізгі істердің бастамасы.Неге күлкі жайлы айттым? Себебі адамдар күлу арқылы жүйке жүйесін тыныштандырады
Психологиялық тұрғыдан жақсы көңіл күй сыйлайды
Күле білген адамға өмір тамаша.Демек, бұдан шығатын қорытынды  – салаутты өмір салтын сақтау арқылы өзімізге, қоғамға, қоршаған ортамызға зиянымыздан гөрі пайдамызды тигізейік
Спорттың қай түрі болмасын айналысып, ынтамызды арттырып, өмірге құштар болайық
Осы үшеуімен адам бақытты өмір сүреді
Адам болып келген соң, адам болып өту, өмірімізді мәнді де, сәнді өткізу, келешекке оң көзқараспен қарау – міндетіміз
Бұл өмірді дұрыс өткіземін десең, салауатты өмір салтын сақта
Есірткі, нашақорлық, темекі, алкогольдік ащы сусындар – адамзатты түбегейлі құртып жіберетінін естен шығармайық.Азаматтың дені сау болуы салауатты өмір сүруді қалыптастырумен тікелей байланысты, яғни салауатты өмір салтын қалыптастыру – денсаулық кепілі.Салауатты өмір салты - ең әуелі денсаулықты сақтауға және нығайтуға бағытталған сауықтыру жолындағы белсенді іс-әрекет
Адамның салауатты өмір сүру салты өздігінен қалыптаспайды
Салауатты өмір сүру салты өмір сүруде мақсатты түрде қалыптасады.Адам денсаулығына зиянын тигізетін жат әдеттерден аулақ болғаны жөн.Егемен еліміздің туын көкке көтеретін, елдің елдігін танытатын бүгінгі ұрпақ қандай болуы керек?    Адам баласы үшін ең кымбатты – оның мәнді де сәнді өмірі
Өмірін қызықты етіп өткізу үшін өз күш-жігерін аямауы қажет
Өкінішке орай «нашақорлық», «ішімдік», «темекі» торына бейкүнә жандар ілігіп, дүние салып, аурулардың азабын тартып жатыр
   Ал осы зияндылармен күресу оңайға түсер емес
Халықтың салауатты өмір салтын қалыптастыру үшін «Салауатты өмір салты» кешенді бағдарламасы, сондай-ақ Денсаулық сақтауды реформалау мен дамытудың мемлекеттік бағдарламасы аясында шаралар кешені іске асуда
   Қазақстан Республикасының Президенті Н.Ә.Назарбаевтың  еліміздің халқына жолдауында 2030 жылға дейін экономикалық — әлеуметтік биіктерге көтерілу үшін рухани байлықтың, денсаулықтың қажеттігі атап көрсетілгені мәлім
 Сондықтан Жолдаудағы салауатты өмір салтын қалыптастыру, оны насихаттау шараларын белсендірек жүргізгеніміз абзал
  Сондықтан да басты міндеттердің бірі — балалардың ауырмауға, денсаулықтарын күтуге, салауатты өмір салтын ұстауға, гигиеналық дағды жан мен тән саулығы  жан-жақты даму, қабілетін көтеру,  ата-ана мен баланың бір-бірін тануға үйрету,  үлкендерді сыйлау осы міндеттерді атқару үшін  тәрбиені мектептегі  білім беруден бастауымыз керек
Бүгінгі таңда заманымызға сай зерделі, ой-өрісі жоғары,жан-жақты дамыған ұрпақ қалыптастыру мемлекетіміздің алға қойған аса маңызды міндеті.«Дені сау адам-табиғаттың ең қымбат жемісі» деп тегін айтылмаса керек
Бірақ осы сөздің салмағын шынайы сезініп, түсінбейтін секілдіміз.Бүгінгі таңда өз тәуелсіздігін алған егеменді еліміз оcы бағытта Қазақстан мектептеріне жан- жақты дамыған, денсаулығы мықты, салауатты өмір салтын мұрат еткен дара тұлғаларды тәрбиелеуді басты талап етіп қойған.Қазіргі кезде салауатты өмір салтын сақтау туралы көп айтылуда
Тіпті Елбасымыздың Жолдауында да салауаттылықты мемлекеттік деңгейде қолға алу керектігі көрсетілген
Бұл жолдау келешек егемендіктің кілтін ұстар жастардың болашағына апаратын алтын сүрлеу десе болады
Десе де осы салауатты өмір салты дегенді әркім әрқалай түсінеді.Салауатты өмір салты дегеніміз- денсаулықты нығайту мен сақтау, ағзаның дұрыс дамуын қамтамасыз ететін гигиеналық ережелерді орындау
Ол үшін денссаулықа жағымсыз әрекеттерден (нашақорлық, шылым шегу, ішімдік ішу, улы заттарға әуес болу) аулақ болу
Салауатты өмір салтын сақтау сонысымен бағалы
Көне замандардағы ғұламалардың бірі Аристотель: «Жанды дене қозғалмаса өледі» - деген екен
Міне, сол тұжырымдама біз үшін салауатты өмір сүрудің негізгі ілімі болуға тиіс
Салауатты өмір салтын ұстануда спорттың рөлі зор
Денсаулыққа тек дене шынықтыру арқылы қол жеткізілуге болады
Дене қозғалысы адам ағзасын дамытып, жұмыс істеу қабілетін арттырады, ауруды алыстатып, өмірді ұзартады
Денсаулық – адамға табиғаттың берген ең ұлы құндылығы
Салауатты өмір салтын қалыптастыру ұзақ үрдіс, бірақ бұл нағыз денсаулықты сақтайтын және нығайтатын жолдардың бірі
Ол оқушылардың өз денсаулығын сақтауға жауапкершілігін едәуір дәрежеде арттырады
Бұл үдеріс мектепке қосымша білім беру ұйымдарында бастама алса оң нәтижелерін береді
Өйткені,денсаулықты қалыптастыру, сақтау және нығайту негізінде қоғамда  ұзақ және бақытты өмір кешетін дені сау адамдарды қалыптастыра аламыз
 Салауатты  өмір сүру салты дегеніміз – биологиялық -әлеуметтік категория
Салауатты өмір сүру салты –   адамның іс-әрекетіне байланысты болады
Салауатты өмір сүру салты – шаруашылық күнделікті үй тұрмысы, материалдық және рухани  формаларын қанағаттандыру үшін қоғамдық  ұйымдарда өзін-өзі  ұстай білу,  қоғамдық тәртіппен санасу,  артық сөз айтпау, орынсыз саясатпен айналыспау, кез-келген адамдарды балағаттамау, біреудің теріс жолға түсуіне себепші болмау,  өзін ақылды деп есептеп,  басқаларды ақымақ  ретінде көрмеу,  ата-анамен баланың тәрбиелі қарым-қатынасы, тазалық гигиенасын сақтау, ұтымды тамақтану, зиянды әдеттерден аулақ болу, спортпен шұғылдану тағы басқалар жатады.Салауатты өмір салтын қалыптастыру, спортпен шұғылдану-деніміздің сау болуының негізгі кепілі
Cпорттың адам өмірінде алатын орны зор екендігін бәріміз білеміз
Спортпен айналысқан адамның денсаулығы мықты, өзі шыдамды болады
Біздің ата - бабаларымыз “тәні саудың – жаны сау” - деп бекер айтпаған
Спорттың қай түрімен айналысу адамның қабілетіне байланысты болады
Ол денсаулықты нығайтып қана қоймай, сонымен қатар мінезді тәрбиелеп, ерік-жігерді шынықтырып, қиындықтарды жеңуге көмектеседі
Жыл сайын елімізде салауатты өмір салтын насихаттау жөнінде спортшылар мерекесі аталып өтеді
Елбасымыздың ұдайы көңіл бөлуінің арқасында спорттың дамуы тың серпіліс алғанын атаған жөн
Спорт тек денені шынықтырып қана қоймай, ол адам организміндегі қан айналысын, секреторлық қызметті күшейтеді
Спортпен шұғылданғаннан кейін тері қызарады, тер көп шығады, дене қызады
Осыған орай адам терісі өз түсін өзгертеді
Дене шынықтыру бұл әр адамның денсаулығын жаксарту үшін қажетті биологиялык және социологиялық мағынасы бар емдеу түрі
Сондықтан мектеп жағдайында  дені сау, толық қанды, жан-жақты дамыған жеке тұлғаны қалыптастырудағы міндетті шарт болып табылады.Бүгінгі оқушы – ертеңгі болашағымыз
Әр балаға ата-аналары, мектеп қызметкерлері жылылық нәр беріп, үлкен үмітпен қараса, өзінің денсаулығын шыңдап, білімін нығайтуға ұмтылған азамат дайындауға болады
Салауатты өмір салтын сақтау арқылы ғана дені сау қоғамға жететіндігіміз айқын
Оқушыларымызға өз денсаулығын сақтауды және шынықтыру жолдарын үйретіп, әр қадамын саналылықпен ойлайтын жастарды қалыптастыра алсақ, пәнді оқытудағы мақсатқа жеттік деп айтуымызға болады