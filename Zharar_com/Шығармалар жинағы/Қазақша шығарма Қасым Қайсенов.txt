Қазақстанның халық қаһарманы, жазушы, партизан, полковник.Қасым Қайсенов 1918 жылдың 23 сәуірі күні Шығыс Қазақстан облысы Ұлан ауданының Асубұлақ ауылында, кедей шаруа семьясында туған
Туған жер қасиеті оның қанында қайнап, тәніне сіңген
Оның болмысы мен шығармаларынан биіктік пен тазалық лебі еседі.1935 жылы он жеті жасында Өскеменге келіп саяси -ағарту техникумын жұбайы Асыл екеуі бірге бітіріп, 1937 жылы семья құрған
Асыл әжеміз сол жылы небары 16 жаста болған
Ол өзінің қиын қыстау өмірін қасиетті Кереку жерінен бастаған
1938 жылы Павлодар облыстық оқу бөлімінде инспектор болып қызмет істеген.Қасым Қайсенов жер бетінде бұрын — соңды болмаған ең жойқын шайқаста жауға етегінен шалдыртпай, жағасынан алдыртпай өткен еңіреген ер, басқыншы жауды қаралай қалтыратқан Вася партизан
Халқымыздың күллі адамзатпен бірге жасаған ең ұлы ерлік дастанының ең басты қаһармандарының бірі.1940-1941 жылдары арнаулы әскери дайындық мектебінен өткеннен кейін оңтүстік -батыс майданының штабына жіберіледі
1941 жылы жау қолында қалған Украина жерін азат етуге аттандырылады
Партизан қозғалысының алғашқы жетекшілері ретінде Закарпатья, Молдавия, Румыния, Чехословакия жерін неміс басқыншыларынан азат етуге қатысып, көптеген күрделі операцияларды жүзеге асырды
Қасым Қайсенов өзін өжет, тапқыр және ұйымдастыру қабілеті зор командир ретінде көрсетті
Ол басшылық еткен отряд көптеген операцияларды сәтті жүзеге асырып жауға соққы берді
Жазушы Ұлы Отан соғысы кезіндегі ерліктері үшін Ұлы Отан соғысының бірінші дәрежелі орденімен, Богдан Хмельницкий орденімен және көптеген медальдармен наградталды.Соғыстан кейін бейбіт еңбекке араласып, Қазақстан Жазушылар одағында, баспа орындарында жауапты қызметтер атқарды
Партизандық өмір жолын, қарулас жолдастарының қаһармандығын бейнелейтін » Жас партизандар» (1954), » Ажал аузында» ( 1959), » Жау тылындағы бала» ( 1961), » Жау тылында» (1973), » Партизан соқпақтары» ( 1978) , » Переяслав партизандары» тәрізді т.б
Аталмыш туындалардан А.В.Тканко, Е.Д.Ломако, И.К.Примак тәрізді партизан отрядында бірге болған жауынгер достары жайында ыстық көңілмен әңгімелейді
Қасым кітабының тамаша бір тарауын Украин партизандарының ардақ тұтар ақсақалы, халық соғысының қаһарман басшысы, әрі ақылды, әрі қатал — генерал-майор Сидор Артемьевич Ковпакқа арнайды.Партизан — жазушы Қасым Қайсеновтың өмірі өзі жаудан қорғаған Украин халқымен тығыз байланысты
Украин халқы Қасымды өзіміздің жерлесіміз, қандасымыз деп құшағын жайып қарсы алады.Қ
Қайсеновтың қаламгерлік келбеті оның аудармашылық өнерімен де толыға түседі
Ол М.Муратовтың «Ломоносовтың жастық шағы», Николай Томанның «Сабылтқан сағым», Мамед Кулизаде Джалилдің «Почта жәшігі» кітаптарын құнарлы тілмен оқушы жүрегіне жеткізді.Оның шығармалары әлемнің көптеген халықтарының тілдеріне аударылды.Қасым Қайсенов — ерлік аңсаған жас ұрпақтың ең сүйікті кейіпкері.Қасым Қайсенов -ерлік аңсаған жас оқырманның ең сүйікті жазушысы.Қасым Қайсенов -Тәуелсіз Қазақстанның ең алғашқы Халық Қаһарманы- Ұлттық батыры