Туған жер, атамекен әр адамның тағдырын құрайды
Тек одан барлық алғаныңды көңіл сүзгісінен өткізіп, бал жинаған арадай,жүрегіңе құя білуің шарт
Туған жерді сүю дегеніміз өмір бақи өз жеріңде байланып қалу емес
Әлемге назар аудармай,табандап отырып алсақ,ақпайтын көл секідді, өз-өзімізбен тұйықталып,әлемдік даму мен өркениеттен құр алақан қалар едік.Десе де, жер шарының қай ендігі,эквадордың қай белдеуінде жүрсең де,қайта саған, сағынышыңды басар темірқазығың-туған жер атты ұлы ұғым біреу
Сонымен рухани байланысыңды үзбесең ғана,айдарыңнан жел еспек.Өйткені өзге топырақ,өзге ауа,өзге су оның орнын толтыра алмақ емес.«Алтын анам,Отаным! Сенен аяр жаным жоқ,сенен іркер күшім жоқ» - деген Мұхтар Әуезов бекер айтпаса керек
Өз туған жеріңе деген сүйіспеншілігіңді ең алдымен отбасыңа,ауылдастарыңа арнамай тұрып,барша әлемді сүю мүмкін емес.Жерім!-деймін ондайда,Елім!-деймін,Тұрған тұстан жарты елі шегінбеймін!Өзім үшін күресте жеңілсем де,Елім үшін күресте жеңілмеймін!Елге, жерге деген махаббатты осылай бағалау керек
Елін, жерін сүйетін адам туған топырағының кешегісін-бүгінімен,бүгінгісін ертеңімен жалғастыра алады
Отанын қастерлеп,білімі мен еңбегін елінің мүддесіне,игілігіне жұмсайды
«Отан-оттан ыстық», «Ер ел үшін туады,ел үшін өледі»-дейді
Біздің халқымыздың атамекенді ардақтау сезімі өте терең,олар үшін туған жерді қасиет тұту-қанға сіңген мінез, ежелгі дәстүр
Бұл таным біздің қанымызда ана сүтімен тараған, ана сүтімен дарыған
Байтақ ел, күн сәулетті Қазақстан бүгінде дамудың даңғыл жолына түсті
Өлшеусіз табиғат байлығымен ғана емес, ең алдымен сан түрлі ұлттардан құралған халқының ауызбіршілігі мен аты шықты.Ең бастысы, қазақ халқымен бірге әр түрлі этностардың да Отаны болып табылатын біздің еліміз бүкіл әлемге қоғамдағы татулық пен ынтымақтастықты сақтаудың, әр түрлі ұлттық мәдениеттер мен діндердің үйлесімді дамуына қамқорлық жасаудың жарқын үлгісін көрсетіп берді
Елордамыз ел кіндігі Арқа төрінде ту тіккелі бері тәуелсіз республикамыздың өрлеуі мен өркендеуінің басты нышанына айналды
Астана-елдің жүрегі! Біз жаңа ғасырға, жаңа мың жылдыққа өркениетті ұлт ретінде, тарих сахнасына егеменді ел ретінде ендік
Әлемдік қауымдастықтың көшіне жеке керуен болып қосылдық
Тәуелсіздігіміздің айғағындай, елдігіміздің белгісіндей, алтын күндей Елтаңбамызды, желбіреген көк байрағымызды көргенде, әуеленген әнұранымызды естігенде бойыңды ерекше бір асқақ азаматтық сезім билейді
Мұны көру, сезіну де бір бақыт, маңдайға біткен бақ емес пе?!Мен өз ойымды елбасымыз Н.Ә.Назарбаевтың «Отаны бірдің-тілегі бір, жүрегі бір»- деген сөзімен аяқтаймын.Мен-патриотпын ! Мен елімді, жерімді, ұлтымды сүйемін! Мен отанымды , отбасымды сүйемін! Мен - тілімді, дінімді, ділімді сүйемін! Мен Қазақстан Республикасының Туын, Гимнді, Елтаңбаны құрметтеймін
Мен үшін аса қымбат осы құндылықтарға деген махаббатыммен мақтана аламын, және сол махаббатымды дәлелдей аламын
Кез-келген адамды отансүйгіштікке тәрбиелейтін ең бірінші - ата-ана тәрбиесі, екінші - ұстаздардың тәлімі
Ал өзіңді-өзің отансүйгіштікке тәрбиелегендегі тірегің ол - кітап
Осы құдіреті күшті кітап арқылы біз өзімізді патриот болуға тәрбиелей аламыз.Ал енді Патриот дегеніміз не? Оны қалай түсінеміз
Жалпы «Патриот, Патриотизм» - дегеніміз кең ауқымды, көп сатылы ұғым
Яғни оны қатып қалған бір сөзбен немесе бір сөйлеммен, немесе бір пікірмен түсіндіру мүмкін емес
Патриотизм - ұғымының түп тамыры гректің «патрис» деген сөзінен шыққан
Ол қазақ тілінде – «Отан», «Атамекен» - деген мағынаны береді.Патриот болу ол қиын нәрсе емес, өзіңнің тіліңмен, еліңмен мақтансаң, міне сен патриотсың
Патриот болу тек қана ұлттық киім киіп немесе халық әндерін тындау емес, тіпті бұларды істемеуге де болады
Ең бастысы сен отанға адал қызмет етіп, еліңмен мақтанып жүрсең, бұның өзі отанға деген махаббатты білдіреді.Көне түркі заманынан бастау алған патриоттық құндылық Күлтегін жазбаларында былайша суреттеледі: «Елтеріс қағанның алғырлығы, еліне деген сүйіспеншілігі Күлтегіннің қанына ана сүтімен сіңді», – дейді
Немесе сол жазбада “Ей, Түріктің бектері, халқы! Сендер алауызсыңдар, таққа кіріптарсыңдар
Ағалы-інілінің дауласқандығынан, бекті-халқының жауласқандығынан, дұшпаныңның сөзіне алданғандығыңнан қағандығыңнан, елдігіңнен, төріңнен, билігіңнен айырылдың
Біресе ілгері шаптың, біресе кері шаптың, барған жерде не пайда таптың? Бек ұлдарың құл болды, пәк қыздарың күң болды
Сай-сүйегіңді сырқырататын осы сөздерді Күлтегін ескерткішінен оқимыз
Басынан кешкендерін мәңгі өшпестей етіп жүрегінің қанымен, көзінің жасымен бабалар тасқа осылай, қашап жазып кеткен.Осы көне жазу арқылы қазақ халқының бойындағы ұлттық патриотизм сезімдері бүгін ғана пайда болмағанын , ол ежелден бері қалыптасқанын байқаймыз
Ықылым заманда жазылып, бізге дейін жеткен «Қорқыт Ата» кітабында тәлімдік мәні күшті, қанатты сөздер мен ұстаздық ұлағаттар көп кездеседі 
Мысалы, «Қолына өткір қылыш алып , соны жұмсай білмеген қорқаққа қылыш сермеп, күшіңді сарп етпе
Батыр туған жігіттің садағының оғы да қылыштай кесіп түседі
Атаның атын былғаған ақылсыз баланың әке омыртқасынан жаралып, ана құрсағында шырланып тумағаны жақсы 
Ата даңқын шығарып, өзінің тегін қуған балаға ешкім жетпейді
Өтірік өрге баспайды, өтірікші болғаннан жарық көріп, өмір сүрмеген көп артық» – дейді
Бұл өсиет сөздерден ақыл-парасат, өтірік айтпау, атаның атын былғамау туралы ойлар ұлы даланың байтақтығын, әдемілігін көрсетеді
Бұл пайым сөз-дер әр қазақтың мақтаныш сезімін тудыратыны анық
Қазақтың тұңғыш ғалымдарының бірі Ш.Уәлиханов өзінің патриоттық сезімін былай жеткізеді
«Менің патриоттық сезімім ірбіт сандығындай (матрешка сияқты бір сандықтың ішінде бір сандық, оның ішінде тағы бір сандық) мен ең алдымен өз отбасымды, туған-туыстарымды қадірлеймін, одан соң ауыл-аймақ, ел-жұртым, руластарымды, одан соң халқымды, одан соң Сібір орыстары, Ресей жұртын қадірлеймін», – деген
Бұл тұжырымнан патриотизм отбасынан бастау алып, әулет, тумаластарға деген сүйіспен-шіліктен барып халыққа деген махаббат және сол кездегі алдыңғы қатарлы ел-дердің бірі Ресейді атап көрсетуі де патриотизмнің халықаралық мәдени қатынастардың да негізі екенін көрсетеді
Хәкім Абай қашанда тазаруға, бауырмалдыққа, әділеттілікке шақырады:Махаббат пен жаратқан адамзатты,Сен де сүй, ол Алланы жаннан тәтті.Адамзаттың бәрін сүй, бауырым деп,Және сүй, хақ жолы деп әділетті,-дейді.Осыдан жүз жыл бұрын Абай қазақ намыстан, ар-ұяттан , береке-бірліктен айырылды деп күңіреніп еді
Құлдық санаға уланған ұрпақ сол Абай айтқан намыс, ар-ождан, береке-бірлікпен қоса, тілімізден, дінімізден, қайырымдылықтан, мейірімділіктен айырылып қала жаздадық
Елдің елдігін сақтап тұратын – намыс 
Намыссыз жұрт елін де, жерін де қорғай алмайды
Міне, Абай өле-өлгенше осыны айтып кетті.Қазақ халқының батыр ұлы Бауыржан Момышұлы «Соғыс психологиясы» атты шығармасында адамның жеке психологиясының сырын ашқан
Ол: «Патриотизм – Отанға деген сүйіспеншілік
Жеке адамның аман-саулығы, қоғамдық, мемлекеттік қауіпсіздікке тікелей байланыстылығын, өзіңнің мемлекетке тәуелді екеніңді сезіну, мемлекетті нығайту дегеніміз жеке адамды күшейту екенін мойындау, қысқасын айтқанда, патриотизм дегеніміз мемлекет деген ұғымды оны жеке адамның барлық жағынан өткені мен бүгінгі күнімен және болашағымен қарым- қатынасын біріктіреді», – деп терең, жан-жақты анықтама берген.Біздің ата-бабаларымыздың патриот болғанын олардың елін, жерін қорғауы мысал бола алады
Хандарымыз, батырларымыз күн демей, түн демей елін қорғаған, олардың жасаған ерліктері бізге, яғни ұрпаққа үлгі
Олардың ерліктерін оқып отырғанда кеудеңді мақтантаныш сезімі кернеп, отанға деген махаббатымыз оянады.XIX ғасырда адай елінде Балуанияз және Тұрмамбет атты батырлар өмір сүрген
Олар кез-келген жауды жер жастандыратын, еліне тигенді жайрататын батыр болған.Ойымды қорыта келіп,ата-бабадан қалған көне жәдігерлерді бүгінгі ұрпақ дәріптеп, оны кейінгі ұрпаққа бүтіндей жеткізсе дегім келеді
ХІХ ғасырда өмір сүрген Ұлы Абай қазіргі заманды көрегендікпен болжай білген 
Осы Ұлы Абайдың, Шәкәрімнің , Мағжанның шығармаларымен қатар қазіргі заманның М
Шаханов сынды ақиық ақындары мен Жерлесіміз Ә
Кекілбаевтай кемеңгер жазушылардың шығармаларын оқып өскен ұрпақ өз елінің қорғаны, нағыз патриоты болатынына сенімдімін.Мен өз замандастарыма рухани байлығымызды молайту үшін кітап оқуды ұсынамын
Жұрт дегенде жұмылатын, ел дегенде егілетін - жастарымыз болса Қазақ елінде патриоттықты көркейтуге мүмкіндік көп болар еді .Қазақ елінің одан әрі өсуіне осы патриоттар көмектесетінін естен шығармаған абзал!Біздің елбасымыздың,ақын-жырауларымыздың айтатыны бір нәрсе.Осы жастарды отансүйгіштікке тәрбиелеу.Әрине,оларда бұған атсалысуда,бірақ осыны кейбір жастарымыз түсінбей тіпті өзінің тілін ұмытып жүргендер де аз емес.Осылай жалғаса берсе Қазақ елінің жойылып кетпейтініне кім кепіл бола алады? Сондықтан да Қазақ елінде патриот адамдар көбейсе,қазақ елі сөзсіз көркейер еді.Қазіргі таңда өсіп келе жатқан жас буындардың бойында ұлттық патриоттық сана-сезімді қалыптастыруға зиянын тигізіп отырған, оларға рухани жұтаңдық әкеліп отырған ақпарат құралдары өте көп
Сондай-ақ, көптеген жасөспірімдердің нашақорлыққа, маскүнемдікке, қаңғыбастыққа берілуінің сырын экономикалық жайттардан гөрі рухани босаңдықтан іздеген жөн
Жастардың бойында мәдениетімізге, қазақи барлық құндылықтарымызға , иманымызға деген сүйіспеншілікті қалыптастырып, оларды құрметтеуге тәрбиелесек, еліміздің рухани байлығын сақтап қала аламыз.Сондықтан да жастар бірімізді біріміз бауыр тұтып , егеменді елімізді сүйіп, отбасымызды сүйіп, жүрегімізді мейірімге суарып, көңілімізді адалдықпен ақтап, салт-дәстүрімізді, тілімізді, дінімізді , теңдесі жоқ Тәуелсіздігімізді сақтап,Қазақстан патриоттары болайық! Мен айтайын деген бір дүние осы еді.Мен өз халқымды сүйемін.Оның мені бала кезімнен сабыр менпарасатқа баулығанын мақтантұтамын
Басымды иемін!                         Назарбаев Н
Ә.Еуразияның кіндік тұсында ұлан-байтақ жеріміз бар қазақ даласының келбеті бағзы бір ежелгі атам замандардан өзінің ұлы рухын жоғалтпай, күні бүгінгі үшінші мыңжылдықта да асқақтығын танытып отыр
Атыраудан Алтайға дейін созылған ұлан-ғайыр кең өлке, тарихы шексіз, дәстүрі шетсіз ата-жұрт
Әні мен күйі шалқыған, сыры мен жыры толқыған ғажайып сұлу сахара!Жұмыр жердің бетіндегі қаншама елдің даму тарихы өз алдына бөлек әңгіме
Адам баласы жаралғаннан бері руға, ұлт пен ұлысқа бөлініп, өздерінің қаншама мемлекеттерін құрып келді
Соның бір айғағы ретінде қоғамдық дәуірлеген кезеңдерден, қиыншылықтар мен қырғын соғыстардан, отаршылдық пен бодандықтардан өтіп, күні кеше жиырма жыл бұрын жеке мемлекеттік тәуелсіздігіне қолы қайта жеткен бейбіт елімнің, бүгінгі асқақ Қазақстанның, ұлы рухы мен мұндалап тұр.Тәуелсіздік! Қасиетті де құдіретті осы бір ұғымның тереңіне зер салып, ой жіберейін
Бұл тәтті сөздің тұңғиығында ата-бабамның ғасырлар бойындағы асыл арманы, азаттық жолында құрбан болған талай-талай боздақтардың ізі мен ұрпаққа қалдырған мәңгі өшпес аманаты жатыр
Ұлан даланың жас перзенті – кеңпейіл қазақтың азаттық мұратындағы сан түрлі күрестері және тағдыр талайы жазған “тар жол, тайғақ кешу” іздері жатыр
Жаңа ғасырмен бірге келген ел тәуелсіздік жылдары – азаттық ұранын ұрпағына ұлағаттаған бабалар үрдісінің жалғасы.Отар болдым, от кештім, суға баттым,Күнін кештім шарқ ұрған шағаланың.Енді бүгін көрдім мен қазағымныңАзаттықты бақытқа балағанын!– деп, дүние құндылығы бостандықта екенін Бауыржан Жақып та жырлап өтіпті сол бір жылдарда.Өмір көші үнемі қозғалуда, азаттықтың ұраны әр қазақтың бойындағы қанға дарып, уақыт ағымымен сылдырап ағуда
Ел мен жер тарихы күн санап өзгеріп, өркениетке қарай дами түсуде.Өткен тарихымызды ой елегінен өткізе отырып, ғасырлар қойнауына көз жіберер болсам, қазақ халқы небір қиын-қыстау кезеңдерді, ауыр күндерді басынан кешірген
Сонау ерте заманда халықтың арман қиялынан туған ел қорғандары – Алпамыс, Қобыланды, Тарғын сынды батырларымыз, Монғол шапқыншылығы кезінде туған қаласы Отырарды қасық қаны қалғанша ерлікпен қорғаған Қадырхан ел тірегі, ел панасы бола білді емес пе?! Қазақ халқы Жұбан ақын айтқандай, «мың өліп, мың тірілген» халық
Күлтегін, Білге қаған, Елтеріс қаған билеген көк түрік заманындағы көк сүңгілі қақтығыстар, әлем әміршісі атануға ұмтылған Шыңғыс хан тұсындағы ат сауырынан қан кешкен алапат шайқастар мен жоңғар шапқыншылығы кезіндегі жойқын соғыстар, қала берді қандыбалақ Ресейге бодан болғаннан кейінгі жолбарыс жүректі Кене хан мен арыстан білекті Наурызбайдың, Исатай-Махамбеттің, Сырымның, Жанғожаның, Есеттің ұлт азаттығы жолындағы көтерілістері ен даланы еркін жайлаған ержүрек қазақ халқының үнемі қанатын қырқып, қатарын селдіретумен болды
«Ақтабан шұбырынды, алқакөл сұлама» аталған халықтың ұлы апаты уақытында ел бірлігін сақтап қалған Абылай, Әбілқайыр хандардың ел-жұртына сіңірген еңбегі, халық басына қайғы орнаған қысылтаяң жағдайда атақты Төле , Қазыбек, Әйтеке билеріміздің еш мүдірмей сөз бастаған тапқырлықтары, Жоңғар шапқыншылығын талқандаған қаһармандар Қарақарей Қабанбай, Қанжығалы Бөгенбайдың ерлікке толы өмірі өз алдына жыр-дастан болса, «ел үмітін ер ақтар, ер атағын ел сақтар» демекші, кешегі дүние жүзін бір сілкінткен Ұлы Отан соғысының батырлары, Отанының тәуелсіздігін қорғауға, ошақ басының амандығы, болашақ бақыты үшін күресуге жауға аттанған – Бауыржан Момышұлының, қарапайым қазақ қыздары Әлия мен Мәншүктердің қайталанбас ерліктері, Желтоқсан құрбандары Қайрат, Ербол, Ләззат сынды жастарымыздың батыл істері – біз, жас ұрпақ, үшін үлгі-өнеге, тағылым мектебі.Иә, сүйікті Отанына, атамекеніне деген сүйіспеншілік алауы мен перзенттік сезімі нағыз батырды қан майданға, жер қорғауға аттандырар болса, нағыз ақынды жырлататын да – осы күш
Қай халықта болмасын, өзінің кіндік қаны тамып, туып-өскен еліне, жеріне деген ыстық ықыласын, терең сезімдерін өлеңге қосып, өз өлкесінің тау-тасын, дархан даласын, аққулы көлін жырламаған ақын кемде-кем.Халқымыздың от жалынды, зор таланттарының бірі, ұлт перзенті Мұқағали Мақатаевша айтылған «бірінші бақытын ойының алтын кенін берген халқы, кейінгі бақытын тас жүректі тілімдеген тілі, келесісін құдіретті Құдайға теңеген Отаны» деп есептелген адамзаттың асыл бесігі – жұмыр жерді қалай сүйіп, қадірлейтіні сезілетін ұран әр қазақтың жүрегінің лүпілімен үндесіп тербелуі керек
Ал азулы ақынымыз Әбу Сәрсенбаев “Туған жер” өлеңінде терең ой-сезімін:Уа, Туған жер, топырағыңнан жаралдым,Алабыңнан арманыма нәр алдым.Тұнығыңнан сүзіп іштім сендегіАлтын арай таңғы жұпар самалдың,-деген жасампаз жолдар арқылы береді.Көңілі дархан, ақпейілді қазақ халқы – тумысынан сағы сынып көрмеген батыр халық, тілдің майын ағызған дана халық
Туған жерді осылайша «білектің күшімен, найзаның ұшымен» қорғап қалған ата-бабаларымыздың ерлігі мен ақын ағаларымыздың талантына бас иіп, тағзым етемін!Еркіндік аңсаған халық тілегі бүгінгі таңда күнмен күліп , арайлап атқан ақ таңның нұр шапағын шашып тұр
Бостандықтың жиырма жылында жүз жылдарға татитын қадамдар жасалуда
Конституциямыз дүниеге келіп, елдіктің нышандары айқындалды
Тәуелсіздігіміздің айғағындай, елдігіміздің белгісіндей, алтын күндей Елтаңбамызды, желбіреген көк байрағымызды көргенде, әуелеген әнұранымызды естігенде бойыңды ерекше бір асқақ азаматтық сезім баурайды
Қазақ тілі қазақ халқының ана тілі, Мемлекеттік тіл болып қабылданды
Тарих толқынының өмір-теңізіндегі жөңкілісімен, қилы-қилы оқиғалар қабаттасқан тағдырдың жазуымен қалыптасып, жүзден астам ұлт өкілдері Қазақстан атты ортақ атамекенде жасампаз істерге толы ғұмыр кешуде
Ал Астанамыз болса, жыл сайын гүлденіп, Еуразия кіндігіндегі әсем қалалардың біріне айналып келуде
Ұлттық теңгеміздің де мәртебесі өсіп жаңа келбетке ие болды 
Тұңғыш рет қазақтың батыр ұлдары Тоқтар Әубәкіров пен Талғат Мұсабаев ғарышқа ұшып, мерейіміз көтерілді
Республикалық “Ұланның” құрылуы, БҰҰ мен ЮНЕСКО-ға қабылдану, осының барлығы – елдігіміздің, еркіндігіміздің белгісі, Елбасымыздың ұлылығы мен көрегендігінің арқасы 
Вашингтонын , орыстар І Петрді, түріктер Ататүрікті пір тұтады 
Оларды өздерінің шын мәніндегі мемлекеттігінің негізін қалаушы, ел тағдырының ең бір қиын кезеңінде тізгін ұстап, ту көтерген тарихи тұлғасы ретінде құрметтейді
Ал біз үшін болса осындай текті де дара тұлға – Нұрсұлтан Әбішұлы Назарбаев
Сол себепті егеменді ел болып, іргемізді бүтіндеп отырған кезде ұзақ жылдар бойы отаршылдық тұзағына түскен ұлттық санамыз қайта жанданған жылдан бері еркіндіктің елеулі елесін сезіне алғандығымыз бір ғанибет емес пе?!Сөйтіп, еліміздің іргетасы қайта қаланып, ұлтымыздың бесігін түзеу үшін ат жалында жанталаспен өткізген жиырма екі жыл да артта қалды
Тәуелсіздіктің арқасында елімізге құт қонып , ырыс үйіріліп, ортаға үлкен сыбаға түсіп тұр
Төле би бабамыз айтқандай , тек қолға қонған бақыт құсын үркітіп алмай, жұмыла кірісіп, кеңесіп шешіп, елдіктің тұғырына әрбір азамат құс болып қона білсе – ел болғанымыз сол.Түптен келген тарих тек ғылым үшін зерттелмейді
Ол, ең алдымен, тарихтан тағылым, сабақ алу үшін зерттеледі
Сол қалың тарихымыз туралы өткір де, ірі, патриот ақынымыз Жұбан Молдағалиевтың өзі былай жазған:Тарих ол – уақытқа ұқсас толмайтұғын,Қадайды қасыңа әкеп шалғай туын,Тарих ол – бір ғаламат алтын көпір,Ұрпақты ұрпақтарға жалғайтұғын.Еркін елдің жас қырандары, ХХ ғасырдың басындағы зиялыларымыз таңдаған білім мен білік жолын басшылыққа алып, туған еліміздің тәуелсіздігін сақтауға , талай теперішке тозбаған ұлтымыздың асыл мұрасын, салт-дәстүрін, биік рухын қастерлеп, ұрпақтан-ұрпаққа жеткізуге парыздармыз
Бұл игі мақсат жолында халқымыздың “Алтау ала болса, ауыздағы кетеді, төртеу түгел болса, төбедегі келеді” деген дана мақалын әрдайым жадымызда ұстап, бірлікті, тұтастықты ту қылып көкке көтеруіміз керек
Тәуелсіздіктің құны мен қадірін азаматтық сана, патриоттық жүрекпен түсіне білгеніміз жөн
Сондықтан келешек жас өреннің «қазақ» деп соққан жүрегін еркін елдің ертеңгі кезінің бетке ұстар тірегі ретінде ескерсек, болашаққа нық басып, тереземіз тең болатыны еш бүкпесіз айдан анық.Ежелден аңсаған еркіндіктің туы жоғары, елдігі берік, тілегі қабыл бола берсін демекпін!