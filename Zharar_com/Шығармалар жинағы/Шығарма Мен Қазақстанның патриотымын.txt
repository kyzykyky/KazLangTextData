«Қазақстан» деген жалғыз ауыз сөздің құдіреті мен қасиетін осы жерде туған және осы өлкеде өскен әрбір азаматтың сергек сезінуі парыз
Бұл сөз біздің қанымыз бен жанымыздың ажырамас бір құрамды бөлігі
Қазақ жері, қазақ елі біздің ата- бабаларымыздың кейінгі ұрпақтарға қалдырып еткен баға жетпес байлығы және асыл мұрасы
Біздің ата шежіреміз ғасырлар бойы Ресей тарихының құрамды бөлігі болып келді.Жаңа Тәуелсіздік заманда өз халқымыздың тарихын өзіміз жазып, жаңа егемендік ел, халық тұрғысынан жазуға мүмкіндік алдық
Әрине, тәуелсіздік бізге оңайлықпен келген жоқ
Қазақ халқының небір қайтпас қайсар батырларының жасаған ерліктерін оқулықтардан оқып білудеміз
Елім, жерім деп жаудан ұлтарақтай жері үшін, небір қазақтың батырлары өз өмірін қиып, қанды шайқастарда қаза болды
Біз үшін қай замандағы тарихымыз болмасын қымбат, айтулы кезеңдерде ту ұстаған бабаларымыздың барлығы да құрметті
Исатай, Махамбеттер патшалық Ресейдің озбыр саясатына қасқайып қарсы тұра білді
Сан зұлматты өткерген еліміз ұлт-азаттық көтеріліске келгенде де тосылып қарап қалған жоқ
Бұл күрестер азаттық үшін өткен сан күрестің соңы емес еді
Елін, жерін жау аяғына таптатпай, сол туған жерінің қарсы қадамы үшін басын өлімге тіккен аталарымыздың бойындағы ерен күш, биік рухқа әр кез таңданамын
Аталарымыздың сол қасиеті елге- мұра, ұрпаққа-ұран болып келе жатыр
Ұлт –азаттық көтерілістер, Ұлы Отан соғысы мен желтоқсан оқиғалары, соғыстың қатал сынағынан өткен жандардың жанқиярлық ерлігі арқасында, біздің барлығымыз өмір сүру бақытына ие болдық
Желтоқсан оқиғасы біздің жадымызда
Біз оны көрмегенмен, үлкендер мен апайларымыздың айтулары, теледидардағы деректі фильмдерден жақсы білеміз
Алматының алаңында өткен желтоқсан қырғынының жазықсыз жаласына ұшыраған «қасқалдақтай қаны, бозторғайдай жаны» бар жанкешті жаужүрек жас Қайраттай ағаларымыз болды
Қайрат, Ләззат сияқты аға-апаларымыздың желтоқсанның ызғарында жасаған ерліктерімен, олардың аттарын атамай кетпеуге болмайды
Желтоқсанның ызғарына тоңып, тас қараңғы тас қамалда, Қайрат ағамыздың жазған өлеңдерін оқығаныңызда өлеңдері «Мен қазақпын» деген әрбір жастың, әрбір адамның, жанына күш-қуат беріп патриоттық сезімін оятары анық
Жыл сайын желтоқсанның 16- да мектебімізде, сыныбымызда әрдайым тәуелсіздік жолында жанын сарп еткен қайсар рухты батырларымызды еске алуға арналған түрлі тақырыптарда тәрбие сағатын өткізіп тұрамыз
Бұл игі шара ата, аға-апаларымыздың ерліктерін ардақтап, лайықты құрмет көрсету- перзенттік парызымыз деп білемін
Мектеп оқушысы болсам да Қазақстанның болашағы үшін, оның одан әрі дамып, көркейіп, гүлденіп 50 елдің қатарына қосылуына, мен де өз үлесімді қосқым келеді
Қандай да бір жақсылық болмасын, қиындықпен келетінін білемін
Дегенмен де, қиындықтарға мойымай, әрдайым қарсы тұрып жеңе білу керек
Халықта мақал бар : «Өскен ел тарихын таспен жазады, өшкен ел тарихын жаспен жазады»
Иә, шынында да, біздің халық тарихын ғасырлар бойы жаспен жазып келеді
Тәуелсіздік жолы - азаматтық жолы
Тәуелсіздік келді, енді бәрі болады, бәрі орнына өзінен- өзі толады деп, жігеріңді құм етуге болмайды 
Абай атамыз айтқандай, мал табу жолына түсу керек
Егемен елдің азаматы- арлы, зейінді, пейілді, патриот жан
Біз бостандық алған елден күтеріміз аз емес
Біз тәуелсіздіктен ең алдымен жарқын болашақты күтеміз, кейінгі ұрпақтан ата-баба аңсаған игі мақсатының орындалуын күтеміз.Біз тәуелсіздіктен аға ұрпаққа әлеуметтік қорған болуын күтеміз
Басқаша айтқанда, біздің ата- бабамыз аңсаған заман тәуелсіздікпен байланысты
Жаңа ХХІ ғасырға бет алған сәтте нарықты экономиканың құдіретін де көруіміз керек
Біз осындай қоғам жасайтын болсақ қана тәуелсіздік баянды болады
Біз қазақ, ғасырлар бойы жоқ іздеген халықпыз
Біздің жоғалтқанымыз ең асылымыз- тәуелсіздік еді
Біз тәуелсіздікті іздеп соқпақпен де, сүрлеумен де, жүрдік кейде жолға түскендей болдық, бірақ тығырыққа тіреле бердік
Осыдан 22 жыл бұрын түскен жолымыз даңғыл болды 
Тәуелсіздік сапары тәуекелді керек етеді, жол көлігі керек, жол серігі керек, жол азығы керек, алыс жолға тәуекел етер жүрек керек, тірек керек жол бастайтын көсем керек
Біз тәуекел қайығына міндік, тәуелсіздік даңғылына түстік, 22 жылда басқа халықтар ғасырлар бойы өткен жылдан өттік.Тәуелсіздік- тәу етер жалғыз кие
Дүниедегі тәуелсіздікті, бостандықты, теңдікті аңсамайтын адам да, халықта жоқ
Біздің егемендігіміз бен тәуелсіздігіміз- тек бір ұрпақтың ғана еңбегі емес, барша ұрпақтардың еңбегі
Басты мұрат- қолымызға қиындықпен түскен тәуелсіздік туына мейлінше бекем болу
Тектілердің тұяғы Елбасы Н.Ә.Назарбаевтың ерен еңбегінің арқасында халқымыз- тыныштықта , Отанымыз еркіндікте
Аз ғана жылда аспанның астын жайнатып, Астана- шаһарын тұрғызды
Елдің бірлігі артып, берекесі кірді 
Мектеп оқушысының қолынан не келеді деп ойлауларыңыз да мүмкін
Теледидарда Елбасы Нұрсұлтан атамыз айтқандай, елдің болашағының көркейіп, гүлденіп одан әрі дамып, өркендеуі- біздің қолымызда
Яғни, болашақтың жастары мына біздер, бүгінгі бүлдіршіндер мен жас ұрпақтар
Елімізді әлемге танытып, Елбасымыздың жолдауындағы жұмыстарды атқару үшін, алдымен жақсы білім алып, тәлімді, тәрбиелі болуымыз қажет
Әрбір адам өз алдына мақсат қояды
Менің де өзімнің алдыма қойған үлкен мақсаттарым бар
Мектептен жақсы білім алып одан әрі білімімді жалғастырып, елім үшін еңбек ету
Мен бақыт дегенді былай түсінемін
Ол-сенің тәуелсіз Отаның, Ұлы тұғырың
Елімнің көркейіп, гүлденуіне өз үлесімді қосып тәуелсіз елім үшін , отаным үшін, елімнің тыныштығы мен сәбилердің күлкісі үшін, бар өмірімді күш- қуатымды жұмсап жұмыс жасасам
Еліме пайдамды тигізіп, халқым үшін еңбек етсем менде одан артық бақыт болмас еді
Аға- апаларымыздың қиындықпен өздерінің жас өмірлерін қиып алып берген тәуелсіздіктің туын, біздер әрдайым биік ұстауымыз керек, әрдайым биік ұстаймыз да дегім келеді
Менің елім, менің жерім, жыр етемін тамсанам, Елміз біз де ғасыр бойы тәуелсіздік аңсаған
Көк байрақтың астындағы шуақтанған арайлы, Қуанышын мол бақытын сыйлайтындай таң саған
Бізге өз тәуелсіздігіміз қымбат.Неге дейсіз ғой ? Ол бізге қымбат- ата- бабаның рухын көтергені үшін! Ол бізге қымбат- сөнген мемлекетіміздің отын маздатып жандырғаны үшін ! Ол бізге қымбат- елімізді қатарға қосып, әлемдік қауымға ендіргені үшін! Ол бізге қымбат- ата тарихымызды, ана тілімізді, дінімізді, ділімізді қаз- қаз тұрғызып «қазақ» деген атауға қан мен жан кіргізгені үшін! Ол бізге қымбат-«Отан» деп жүрегімізді қақтырғаны үшін! «Елім» деп елеңдетіп, «жерім» деп желпінтіп, барша алпыс екі тамырымызды игізіп, ата жұртын сүйдіргені үшін! Жиырма екі жыл! Тәуелсіздік елімде, Бақыт құсы самғап ұшты көгімде
Қазақ деген ғажап халық қашаннан, Көк бөрінің ұрпағымыз тегінде
Тәуелсіздік ақ батасы атамның, Күлімдейді менің Байтақ Отаным
Жан жылытар сәбидің шат күлкісі, Қашаннан қалған сынығымын мұраның
Тәуелсіз қазақ елінің Ақордадай «Астана» атты рухани тұғыры бар
Ол бірлігімізді, тірлігімізді әлемге айшықты айғақтап тұр
Астана- тәуелсіздіктің тақ- тұғыры
Қазақ елінің дербес ел болуына орай байтақ та бағалы елден бата алған Нұрсұлтан Әбішұлындай Елбасының ел билігін ұстауы, біз сияқты ұрпақтарының бағы деп білемін
Тәуелсіздік тұғырын тарихи ерлікке жалғастырған Елбасымыздың парасаттылығы, ойшылдығы деп түсінемін
Елорда бірліктің, ерліктің арқасында қарыштап дамудың айқын дәлелін көрсетті, әрі бүкіл әлем назарын өзіне аударды
Сондықтан тұғырлы тәуелсіздік елдің тұғыры биік,бірлігі бекем, ерлігі ерен болуына тамшыдай болса да өз мүмкіндігімше үлес қосу үшін, білімді терең меңгеруге ұмтылудамын
Санам- сақ, халқымның- жақ боларына сенемін
Өйткені, мен тұғырлы тәуелсіз елдің тұяғымын
Халқымыз «тайында тасқа байла» деген
Тағдырдың тас қамалын бұзуға, білімді, өнерлі болуға күш- жігерімді жұмсаймын
Бүгінгі таңда осындай бақытты, барша әлемге үлгі бола алатын елде тәрбие, білім алып жатқаныма өте ризамын
Тек әрдайым еліміз аман, аспанымыз ашық, көк байрағымыз биікте желбіреп, жас ұрпақ өз елінің патриоты болып, әрқашан Қазақстанды мақтан тұтсын деймін
Аспаныңда жарқырайды арай күн, Бұлтыңа да қызығумен қараймын
Болғаннан соң тәуелсіз, ел түлегі, Мен өзімді бақытты ұл деп санаймын
Менің елім- Қазақстан! Осынау құдіретті сөзді біздің елдің әрбір азаматы асқақ сезіммен, ерекше мақтанышпен айта алатыны анық.Мен қазақпын мың өліп, мың тірілген,Жөргегімде таныстым мұң тіліммен.Жылағанда жүрегім күн тұтылып,Қуанғанда күлкімнен түн түрілген
                                     Ж
МолдағалиевБізге, иә, бұл – бүкіл қазақ жұртының дүйім Қазақстан елінің қызу құштарлықпен, сарқылмас сүйіспеншілікпен айтар, ардақ тұтар асыл лебізі
Ол - өлең, ол - ән, ол – сұлулық , ол – асқақ арман, ол - шалқыған дәулет, көркейген сәулет!Елдік туымыз тігілген үлкен үйіміз, алтын шаңырағымыз да осында, жастарымыздың да, жақсылығымыздың да, тыныштығымыздың да жаршысы, махаббатымыздың да ұясы – Қазақстан.ХХІ ғасыр табалдырығынан аттадық бірақ, соған қарамастан кімде-кім болмасын толғаныста болатыны сөзсіз
Жалындаған толғаныс жас жүрегіме, болашақ өмірге деген батылдық пен нық сенімнің жолын ашқандай
Көптің арманы болған бұл күнді «Алла» бізге көруге нәсіп етті
Осыған шүкіршілік етіп, бабаларымыздың аңсаған мақсат-мұратын жандандыруға атсалысайық
Өйткені өркениетке бет алған егеменді еліміздің ендігі болашағы ұрпақ тәрбиесі деген ұлы міндетпен ұштасып жатыр
Онсыз болашағымыздың бұлдыр елес, бос қиял екені даусыз
Сонда не істеу керек? Меніңше, ең алдымен, ел үшін 1941-1945, 1986 жылдары жанын қиған ағаларымыздың ерлігін, батылдығын, ақындарымыздың шешендігін, батыр аналарымыздың төзімділігін жалпы Отанымыздың келешегі үшін аянып қалмаған азаматтар мен азаматшаларды ұмытпай, жас буынға үлгі ретінде тәлім-тәрбие алуына жағдай жасауымыз қажет
Содан соң барып, ұрпағымыздың бойына ұлттық идея, рухани қасиет, патриотизм қалыптастыруымыз керек
«Патриотизм», «Ұлттық идея» дегеніміз не? Ол қара бастың қамы емес, рудың, не тайпаның зары емес, адамзаттың баласы – ұлтымыздың ұлықтығы үшін теңдігі мен елдігі үшін өтейтін әр пенденің қарызы мен парызы болса керек..
Сондықтан «Ел боламын десең, бесігіңді түзе» деп М.Әуезов айтқандай, тәуелсіз мемлекетіміздің қолға алып отырған басты мәселелерінің бірі – жастарға жоғары дәрежеде сапалы білім беру, саналы тәрбие беру мәселесіне ерекше көңіл бөлейік
Осы орайда Елбасымыздың «Қазақстан Республикасының азаматтарына патриоттық тәрбие беруге арналған мемлекеттік бағдарламасында» былай деп айтқан: «Қазақ баласын ұлтжандылық, отаншылдық сезімде тәрбиелеу, білім берудің мектепке дейінгі барлық ұйымдардың міндеті.ХХІ ғасырда өз ұлтын сүйген, бірлікте болған халық қана тұтастығын сақтап қалады»
Мінеки, бүгінгі күннің биік талабы осы!Қазіргі кезде білім саласына көп көңіл аударылуы, дарынды балаларға арналған көптеген шаралардың жүргізілуі қуантарлық жай
Елімізде білім беру жүйесіне әлі де болса назар аударылса, келешекте Қазақстандағы білім жүйесінің саласы әлемдік деңгейге жететініне сенімдімін.Қазіргі уақытта нашақорлық проблемасы ең көкейкесті, өзекті мәселе болып отырғаны бәрімізге де белгілі
Оған себеп болып отырған мына жағдайлар: жұмыссыздық, сыртқы ортаның тұрақсыздығы, психологиялық проблемалар
Бұған өмір жолындағы тұлға ретінде қалыптаспаған балалар мен жасөспірімдер аса еліктегіш болады
Әрине, егер отбасында бірлік, ынтымақ пен сыйластық болмаса, онда бала ыстық сезім мен түсіністікті ауладағы топтардан іздемейді, сондықтан бұндай жағдайға тап бола алмайды
Сондықтан жастарды дұрыс тәрбиелеп, нашақорлыққа бүкіл ел болып қарсы тұрып, ертеңгі ел үмітін ақтайтын азаматтардың бойына рухани асыл қасиеттерді дәріптеу – баршамыздың алға қойған мақсатымыз
Адам санасына бесікте жатқан сәбилік кезден бастап, даритын қастерлі нәр бар 
Ол құдіреттің аты қазақтың қазақтығын әйгілейтін бірден бір белгі – қазақ тілі деп санаймын
Ұрпағы өз тілінде сөйлеген ұлттың рухы биік
Мен өз басым көп нәрсені осы тіл игеру мен тілдің қадір- қасиетін бағалай білу жайына ерекше көңіл бөле қараймын
Тек қазақ жастары ғана емес, елімізде барлық ұлт өкілдері мемлекеттік тілді меңгеріп, тіл арқылы қазақтың мәдениеті мен салт- дәстүрін дүние жүзіне паш етсе, «нұр үстіне, нұр болар еді »
Қазіргі таңдағы «Тіл туралы » заңның қабылдануы – ана тіліміздің жарқын болашағының алғы шарты емес пе? Келешекте тіліміз биік тұғырға көтеріліп , Радлов, Бартольдтар таң қалған деңгейге жетіп, әлемдік дәрежеге ие болған тілдердің қатарынан көрінетініне сенімім мол.Біздер Қазақстан халқының қиындықсыз өмір кешіп , күн өткен сайын алмастай шыңдала түскенін қалаймыз
Еліміздің болашағы - келер ұрпақтың қолында, сондықтан да қазіргі қазақ жастары терең білім алып, мәдениеті жоғары адам болуға ұмтылуы тиіс
Қол қусырып қарап отырмай, келешекте Абай атамыз айтқандай: «Дүниеге кірпіш болып қаланып», өркендеуіне септігімізді тигізуміз қажет
Бұлайша ойлау - текті елдің, текті ұрпақтың ғана қолынан келетін іс.Міне, біздер жер ананың төсінде ғажайып сәулелі күндеріне ұмтылған қазақстандықтармыз
Жаңа ғасыр табалдырығынан нық қадаммен аттағанымызға 14 жыл болды
«Үшінші мыңжылдыққа » бет түзеген Қазақстанның келер күнге қосар үміті, алар үлесі мол деген ой әркімнің-ақ санасына берік орнаған дегенді бүгінде анық айта аламыз
Өйткені Тәуелсіздігін жариялап, өзге елмен терезесі тең түсер дәрежеге жеткен, елу елдің қатарына енуге аяқ басқалы тұрған Қазақстан азаматтарының бойында үлкен күш – жігер бар
Мысалы, EXPO-2017 Қазақ жерінде өткізілуі, тұтас республиканың да экономикалық және инфрақұрылымдық дамуы үшін қосымша ынталандыру және өзге елге мәртебемізді мойындатқанымыз деп білемін.Қорыта келгенде айтарым, мен елімнің келешегін табиғаты таңғажайып, экономикалық аймағы нығайған, төл ұлт өкілдерінің саны молайған, ортақ шаруашылық нарқы дамыған, медицина, білім беру жүйесі озат жолға қойылған мемлекет боларына кәміл сенімдімін
Өйткені, «Мен Қазақстан Республикасының азаматымын, мен қазақ топырағында туып - өстім, еліміздің өсіп - өнуі үшін, Отанымның өркендеп – дамуы, гүлденуі үшін атсалысамын, аянбай тер төгемін», - деп жүз қайтара айтып, ежелден аңсаған елкіндіктің туы жоғары , елдігі берік, тілегі қабыл болып, еліміз аман, аспаны ашық, жастарымыздың нағыз патриот болғанын қалап, ойымды мына өлең жолдарымен аяқтағым келеді:Үкілі үміт таймасын, халқым,басыңнан,Мол бақыт күтем жас ұрпақсенен жасырман,Басқаны қайдан?!Ұлылық күтем өз басым,Басталған мынау бәйтерекЖаңа ғасырдан!