Мен қазақпын, ұланымын елімнің Мен қазақпын, тірегімін жерімнің Ұланымын туын көкке көтерер Болашаққа алға бастап жетелер Қиындығын қазағымның әрқашан Қайыспайтын қара нардай көтерерКөз тойғысыз қазағымның жері бар Ну орман, тауы, өзені, көлі бар Қазағымның жерін, елін қорғайтын Жас жеткіншек, ұланы бар, ері барМіне, осындай егеменді еліміз Кең жазира ұлан байтақ жеріміз Туған елін, туған жерін сүйетін Біз қазақтың ұланымыз, еріміз
Мен Астанадан алыста жатқан ауыл мектебінің 8-ші сынып оқушысымын
Тәуелсіздіктен кейін өмірге келдім
Әйтсе де менің келешегіме үлкен жол ашқан тәуелсіздіктің жөні бөлек
Біздің ата-бабаларымыз «Егемен болмай ел болмас, етектен кесіп жең болмас» деген екен
Осы тәуелсіздікке дейін қазақ жерінде еркіндікті аңсаған 300-ге таяу ұлт-азаттық көтерілістері болыпты.Мен тарихи кітаптарды көп оқимын
Сол кезде байқағаным, тәуелсіздікке жету оңай болмаған екен
Жүздеген Алаш ұлдары бастарын бәйгеге тігіпті
Ондағы мақсаты, қазақ халқының қолын тәуелсіздікке жеткізіп, ұрпағын бодандықтан құтқару болыпты.Біз жақында Отанымыздың барлық өңірінен 150-ден астам оқушы Астанада басқосып, Тәуел­сіздігіміздің 20 жылдығына арналған «Қазақстанның жарқын болашағы – жастардың көзімен» деген тақырыпта шығарма жаздық
Сонда тәуелсіздік туралы өз ойларымызды айттық
Осы шараға ұйыт­қы болған «Дарын» республикалық ғылыми-практикалық орталығы еді.Арман қуып, елдің ертеңіміз деп жүрген замандастарым жазған шығармалармен танысып, ой-пікірлерін тыңдағанда Отанға деген патриоттықты айқын сезіндім
Тәуелсіздіктің алдындағы тыныс-тіршілігімізді, одан кейінгі 20 жыл ішіндегі өркендеуімізді ортаға салдық
Бұрын біздің алдымыздағы ұрпақ әрі кетсе Мәскеу қаласына барған екен
Ал қазір білімді жастар төрткүл дүниені шарлап жүр
Бізбен кездесу кезінде «Болашақ» бағдарламасының түлектері ел қамқорлығының арқасында әлемнің атақты білім ордаларында оқығанын айтты
Білімді жасқа қашанда жол ашық екенін жеткізді
Біз білім сайысында Астананы да аралап көрдік
Арқадан кербез Алматыға, Алтайдан Каспийге дейінгі аралықта өмір сүріп жатқан Қазақ елінің ұл-қыздары елорданың ғажайыптарымен танысып, «Бәйтеректің» басына көтеріліп, әсем қалаға қызыға қарадық
Мектеп бітіргеннен кейін осы қалада оқысақ деген арман әр оқушының көкейінде сайрап тұрды
Мұның бәрін біз тәуелсіздіктің арқасы деп білеміз