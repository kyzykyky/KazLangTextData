МазмұныКІРІСПЕ                                                                                                            1 КӘСІПОРЫНДАРДЫҢ БӘСЕКЕГЕ ҚАБІЛЕТТІЛІГІН АРТТЫРУДЫҢ ТЕОРИЯЛЫҚ АСПЕКТІЛЕРІ                                                                                                                                                             1.1 Кәсіпорынның  бәсекеге қабілеттілігінің экономикалық мәні               1.2 Кәсіпорын өнімінің бәсекеге қабілеттілігін бағалаудың әдістемелік негіздері                                                                                                                      1.3	Кәсіпорын  өнімінің  бәсекелік  қабілеттілігіне  әсер  ететін    факторлар                                                                                                                      2	ҚАЗАҚСТАН РЕСПУБЛИКАСЫНДАҒЫ КӘСІПОРЫНДАРДЫҢ БӘСЕКЕГЕ ҚАБІЛЕТТІЛІГІН ТАЛДАУ 2.1  «Умит Кордай» ЖШС-тің өндірістік-шаруашылық қызметін  талдау             2.2   «Умит Кордай» ЖШС өнімінің бәсекелік ұстанымын бағалау                        3 КӘСІПОРЫН ӨНІМІНІҢ БӘСЕКЕГЕ ҚАБІЛЕТТІЛІГІН ЖОҒАРЫЛАТУ                                                                                                      3.1 Бәсекелік ұстанымды жоғарылату стратегиясы                                    3.2 «Умит Кордай» ЖШС өнімінің бәсекеге қабілеттілігін арттыру жолдары       3.3	Кәсіпорының  бәсекелестікті қорғау мақсатында заңнаманы жетілдіру                                                                                                                     ҚОРЫТЫНДЫ                                                                                                 ПАЙДАЛАНЫЛҒАН ӘДЕБИЕТТЕР КӨЗДЕРІ  КіріспеҒаламтану жағдайында барлық елдердің негізгі міндеті ұлттық шаруашылық пен жекелеген экономикалық субъектілердің бәсекелес қабілетін қалыптастыру және қолдау болып табылады
Нарықтық талаптардың ерекшеліктерін ескере отырып, мемлекеттің ішкі экономикалық мүмкіндіктері мен өндірістік ахуалын одан ары жақсарту мақсатында жаңа бағыттар белгіленуде
Өндірісті жаңаша құрудың, шығарылатын өнімдердің  сұранысын арттырудың маңыздылығы да артуда.Мемлекеттің  экономикалық  тұрақтылығын  қалыптастырудың  негізгі бағыты ішкі өндірісті өркендету екені белгілі
Бұл тұрғыда, өнім өңдеудің түпкі кезеңіне дейінгі жұмыстарды қамтитын өндірістік кәсіпорындарға деген жауапкершілік те ұлғая түспек
Осы тектес кәсіпорындардың  қатарына тамақ өнеркәсібіндегі сүт өнімін өңдеумен айналысатын  өндіріс  орындарын  жатқызуға болады
Аталған саланың ел экономикасындағы маңызы оның ішкі нарықтағы азық-түлік қауіпсіздігін сақтауда, мемлекеттің экспорттық мүмкіндіктерін ұлғайтуда, отандық өзара байланысты  кәсіпорындардың тиімділігін  арттыруда және олардың сыртқы өндірушілерге тәуелділігін төмендетуде, ауыл шаруашылық өнімдерін  мақсатты  пайдалануда  және  бәсекеге қабілетті өнімдер шығару арқылы мемлекеттің әлемдік  нарықтағы беделін  арттыруда көрініс табады [6].Өңдеу өнеркәсібінде бәсекеге қабілетті экспортқа шығарылатын тауарлар мен қызмет көрсету өндірісі Қазақстан Республикасының 2003-2015 жылдарға арналған индустриалды-инновациялық  дамуының мемлекеттік бағдарламасының басты мәні болып табылады
Индустриалды-инновациялық даму бағдарламасының негізгі міндеттері: ғылыми көлемді және жоғары технологиялық экспортты өндірістердің құрылуына жағдай жасау; жоғары құнды қызмет көрсету мен тауарлар пайдасына сай елдің экспортты деңгейін диверсификациялау инновациялық үрдістермен бірігіп, әлемдік шаруашылық жүйесіне интеграциялау [7].Қазіргі заманғы кәсіпорындар өздерінің бәсеке бағытын нығайту   үшін әлемдік нарықтың жоғарылап келе жатқан талаптары, тұтынушылық сұраныстың дифференциялануы, инновациялық айналымдардың азаю қажеттілігі және өндіріске ғылыми-техникалық жетістіктерді еңгізу мәселелерімен бетпе-бет кездесуде.Отандық сүт өнімдерін өңдеуші кәсіпорындардың дамуы соңғы он бес жылда үлкен өзгерістерге ұшырады
Кеңестік жүйеде қалыптасқан экономикалық байланыстардың бұзылуы, нақты сектор мен қаржы саласының арасындағы алшақтық, өндірістерді дамытудың бірыңғай, арнайы мақсатты бағдарламаларының жоқтығы, өңдеуші салаларды ынталандыру тетіктерінің қалыптаспауы нарықтық қатынастардың алғашқы кезеңінде бұл сала кәсіпорындардың жетілуіне  мүмкіндік бермеді.Тек соңғы кездері нақты секторды дамыту бағытындағы басты міндеттер  мен қолайлы ортаны қалыптастыру шараларының нәтижесінде жаңа өндіріс орындары ашылып, халықтың тұтыну қажеттіліктерін қанағаттандыра бaстады.Әйтсе де, ғаламдық даму үдерімінің қазіргі кезеңінде қолда бар жетістіктерге қанағаттану жеткіліксіз
Тынымсыз ізденіс пен нәтижелі іс-әрекетті арқау еткен әлемдік нарық өндірушілері барынша жаңа нарықтарды  игеруге, ондағы  тұтынушыларды  жаулауға  белсене  кірісуде
Нарықтың бұл қатал шарты отандық өнім өндірушілердің бәсекелік қауқарын нығайтуды, өнімдерінің бәсекелік қыспақтарға төтеп берерлік қабілетін арттыруды, ішкі және сыртқы нарықтарда сұранысы жоғары өнім өндіруге тиімді әсері бар тетіктерді айқындауды және сол арқылы мемлекеттің азық-түлік қауіпсіздігін қамтамасыз ету мәселесін шешуді  қажет етеді
Бұл жағдай Республика Президентінің Қазақстан халқына Жолдауында айтылғандай: «Экономика біздің дамуымыздың басты басымдығы, ал экономикалық өсімнің барынша жоғары қарқынына қол жеткізу – негізгі міндетіміз болып қала береді
Біз бұған өз экономикамыздың бәсекелік қабілетін  арттыру  арқылы,қол жеткіземіз».2006 жылы “Қазақстан өз дамуындағы жаңа серпіліс қарсаңында
Қазақстанның әлемдегі бәсекеге барынша қабілетті 50 елдің қатарына кіру стратегия¬сы” атты Президенттің халыққа кезекті Жол¬дауы жарияланды
Осыдан үш жыл бұ¬рынғы Жолдауында экономиканың, халық¬тың, жалпы мемлекеттің бәсекеге қабілетті болу мәселелерін көтеріп еді
Жаңа Жол-дауында тек бәсекеге қабілеттілік емес, осы көрсеткіш бойынша әлемдегі ең алдыңғы 50 елдің санатына қосылу біздің дамуымыздың басты мақсаты деп көрсетіп отыр.Өте маңызды және дәл уақытында ел назарына ұсынылып отырған асқақ мақсат
Өйткені, әлемдегі барынша өрбіп, қанатын жайған жаһандану үрдісінен тыс ешбір мемлекет болмайды
Соның ішінде ашық әрі демократиялық қоғам құрып жатқан Қазақ¬стан одан шеткері қалмайды
Демек, дүние жүзі мемлекетттерінің ішінде алатын орны¬мыз осы бәсекеге қабілеттілікке байланысты
Экономиканың даму қарқынын үдетіп, оны ұзақ уақыт ұстап тұру мүмкіндігі де осы бә¬секеге қабілеттілікке байланысты
Халықтың тұрмысын үзбей жақсарта отырып, әлемдегі ең жақсы әлеуметтік  стандарттарға жеткізу мүмкіндігі де осыған байланысты
Қорыта келгенде, ұлттық дамудың келешектегі басты мақсаты да, міндеті де осы бәсекеге қабілеттілік
Бұл біздер, қазақстандықтар үшін баршамыз іске асыруға жұмылатын шынайы ұлттық идея [1].Бәсекеге қабілетті отандық сүт өнімдерін қалыптастыруда озық тәжірибелері  мен  жетістіктері бар елдердің қолдануға тиімді нәтижелерін, осы салаға қатысты ғылыми-техникалық және инновациялық ізденістердің  қолданысын  пайымдай  отырып,  бәсекелік қабілетті арттыру тетігіндегі негізгі тетіктер ретінде өнімнің тұтынушылық қасиеттерін анықтайтын сапалық көрсеткіштерін, кәсіпорынның баға саясатын, өнімнің тартымдылығын жоғарылатуға ықпал ететін кәсіпорынның маркетингтік жүйесін және өндірістің өркендеуін ынталандыратын мемлекеттік қолдау саясатын қолдану қажеттілігі туындайды
Осы айтылғандар диплом жұмысының тақырыптың өзектілігін анықтайды.Жұмыстың мақсаты ─ өнімнің бәсеке қабілеттілігін арттырудытеориялық және тәжірибелік тұрғыда зерттеу және нақты тұжырымдар мен ұсыныстар жасау
 Алға қойылған мақсатқа жету үшін келесі міндеттер шешілуі керек:- өнімнің бәсеке қабілеттілігінің экономикалық мәнін ашып көрсету;- өнімнің бәсеке қабілеттілігіне әсер ететін факторларды анықтау;- өнімнің бәсекеге қабілеттілігін бағалау әдістерін зерттеу;- ұсынылған әдіспен «Умит Кордай» ЖШС-нің өнімінің бәсекеге қабілеттілігін бағалау;- «Умит Кордай» ЖШС өнімінің бәсеке қабілеттілігін жоғарылату жолдарын ұсыну.Зерттеу объектісі ─ «Умит Кордай» жауапкершілігі шектеулі серіктестігі
Диплом жұмысының теориялық және әдістемелік негізін     өнеркәсіптік кәсіпорын өнімінің бәсекеге қабілеттілігін арттыру      мәселелері бойынша отандық және шетелдік ғалымдардың еңбектері, монографиялары, оқулықтары мен оқу құралдары, мерзімді баспасөздегі мәліметтер мен ақпатраттар, сондай-ақ арнайы заңдар, заңнамалық    құжаттар, нормативтік-құқықтық актілер мен Қазақстан Республикасының Президенті мен Үкіметінің бұйрықтары, қаулылары мен жарлықтары, ҚР-сы статистикалық агенттігінің мәліметтері, сүт өнімдері нарығындағы қызмет ететін «Умит Кордай» ЖШС-нің жылдық есептемелік құжаттары құрайды.Диплом  жұмысының құрылымы кіріспеден, үш бөлімен, қорытынды мен пайдалынылған әдебиеттер көздерінен тұрады
Диплом жұмысының кіріспесінде тақырыптың өзектілігі, мақсаты, зерттеу объектісі, теориялық және әдістемелік негізі, қарастырылған
Бірінші бөлімінде өнімнің бәсекеге қабілеттіліктің теориялық жақтары, қазіргі нарықтық экономикадағы орны қарастырылған
Ал екінші бөлімінде «Умит Кордай» ЖШС-нің қызметіне өндірістік-шаруашылық және сол кәсіпорын  өніміне бәсекеге қабілеттілігі бойынша талдау  жасалады
Яғни сол кәсіпорын өнімі қаншалықты бәсекеге  қабілетті екендігі талданады
Үшінші бөлімінде өнімнің бәсекеге қабілеттілігін жоғарылату жолдары қарастырылған
1 Кәсіпорындардың бәсекеге қабілеттілігін арттырудың теориялық аспектілері1.1 Кәсіпорынның  бәсекеге қабілеттілігінің экономикалық мәні Ұлттық экономикадағы нақты саланың дамуын қамтамасыз етуде, отандық өндірушілердің өнімдерін әлемдік нарықтың сұранысына сәйкестендіру бағытында атқарылатын  іс-шаралардың  тобына  шығарылатын өнімдердің бәсекелік қабілетін қамтамасыз ету мәселесін жатқызуға болады
Қазіргі кезде өзекті болып отырған мемлекеттің экономикалық, азық-түлік қауіпсіздігін қалыптастыру әрекеттері де сыртқы өндірушілердің ұқсас өнімдеріне  төтеп  бере  алатын  отандық  өнімдердің  өндірілуіне  тәуелді.Еліміздің табиғи, экономикалық, ұлттық ерекшеліктеріне сай иелігіміздегі құндылықтарды барынша тиімді,  әрі  ұтымды  жұмсау,  тек  ішкі нарықтағана  емес,  әлемдік  нарықта  да  жоғары  сұранысқа  ие  болатын халық тұтынатын тауарлар шығару, сол нарықтың қомақты бөлігін қосылған құны жоғары өнімдер өткізу арқылы иемдену, осы арқылы мемлекетіміздің беделін арттыру  бүгінгі  таңда  қарқынды  жүргізіліп  жатқан  саяси-экономикалық  үрдістердің  негізін  қалайды.Сонымен қатар, тұтыну нарығындағы өскелең талаптар да  отандық тауар өндірушілерге шығаратын өнімдерінің бәсекелік қабілетін арттыру мәселесін алдыңғы қатарға қойып отыр.мұның өзі бәсекелік ортаның дамуына, өндірілетін өнімнің сапасын жоғарылатуға, бағаны төмендетуге ықпалын тигізіп, тұтынушылардың кең көлемді сұранысын  қанағаттандыруға итермелейді
Бәсекеге қабілетті өнім шығару кәсіпорынның, саланың дамуына ықпал ететін негізгі фактор екенін уақыттың өзі дәлелдеуде [6]
     Бәсекеге қабілеттілік дегеніміз ─ кез-келген экономикалық объектілерге тән қасиет
Физикалық табиғатына және атқаратын   қабілетіне қарамай, барлық тауарлар, сондай-ақ, оларды өндіру, пайдалану жүйелері бәсеке мәселесі шеңберінде қарастырылады, тіпті мұндай талдау аспектісі абстрактілі емес, нақты экономикалық қызметтің практикалық мәні
Хайн пікірлері бойынша бәсеке қабілеті ─ фирманың өз тауарын сату қабілеті [7].«Бәсеке қабілеттілік»  түсінігі ХХ ғасырдың 70 жылдарында Батыста пайда болды
Шамамен сол уақытта өнімнің бәсеке қабілеттілігі мәселесімен КСРО да айналыса бастады [8].Бәсекеге қабілеттілік ─ өнеркәсіптік өнімнің құндық және сапалық параметрлерін ғана қамтымай, сондай-ақ кәсіпорын қызметіндегі инвестиция мен инновациялық басқаруға, менеджмент деңгейіне тәуелді жан-жақты ұғым.Өнімнің бәсекеге қабілеттілігі ─ тауарлардың тұтынушы қажеттілігін жоғары деңгейде қанағаттандыруын және осының арқасында нарықты өз орнын табуы
Басқа сөзбен айтқанда, бұл тұтынушының талғамына сай келетін және оның сатылуын қамтамасыз ететін өнімнің қасиеттері......