ҰЛТТЫҚ РУХТЫҢ ЖАҢА БИІГІ.1.1	М.Шаханов – халқымыздың ұлттық қасиетін қастерлеуші ақын1.2
 М.Шаханов –ана тілінің айбары.ІІ
АҚЫН ПОЭЗИЯСЫНЫҢ БАСТАУ АЛАР ҚАЙНАРЫ –ДОСТЫҚ ПЕН МАХАББАТ2.1 Поэзияда көркемдік идеясын тапқан шынайы достық.2.2 Ауқымды тақырып – ізгі махаббат.ҚОРЫТЫНДЫПАЙДАЛАНЫЛАН ӘДЕБИЕТТЕР
Әдебиеттіміздің тарихындағы әр ғасыр, әр белес өзінің үдемелі өрбуімен көзге түседі
Соның үшін өткен ғасырдың екінші жартысынан ерекше көзге түскен әдеби құбылыстың бір ақынын ғана сөз етудің өзі үлкен мәселе
Жиырмасыншы ғасырдың алпысыншы жылдарынан поэзиямыздағы қызуы күшті жалын болып келген ақынымыз Мұхтар Шаханов екендігінде дау жоқ
Өзінің бойындағы талантымен, айбынды поэзия үнімен қазақ өлеңіне тың жаңалықтар ақын есімімен байланысты келді.	ХХ ғасырдың соңының өзі саналуан оқиғаларға толы болды
Тәуелсіздік үшін күрестің күшейе түсуі, экологиялық апат зардаптарының алабұртуы халық өмірінде ерен із қалдырған жәйттер еді
Ақын М.Шаханов өзі көріп куәсі болған халқымыздың өміріндегі оқиғалардың бәрінің қасында, басында болғысы келген жаратылыс бітімі өзгеше азамат
Оның өлеңдері желтоқсан оқиғасының мәні мен мағынасын айқындап берген жалынды поэзия болды
Ұлт рухын төмендетпей, жоғары көтеруді аңсады
Ол – адам  рухына қатысты сөз айтушы жағы Қазақ тілі - ұлт тілі туралы бірде шырқырай түсіп, бірде лапылдап жанып тіл мәртебесін көздеп жүрген азамат та, ақын да – М.Шаханов
Елбасымыз  Н.Ә.Назарбаев биылғы жылғы Қазақстан халқына арналған Жолдауында: «Біз қазақ халқының санғасырлық дәстүрін, тілі мен мәдениетін сақтап, түлете береміз», - [1]   деп аршындап дамып келе жатқан мемлекетіміздің  рухани құндылықтарына ерекше көңіл аударды
	Ақын қай мәселені сөз етсе де әріден бастап, халық өмірінің бүгініне шебер ұштасады
Оның өлеңдеріндегі бастау алар қайнары саналатын достық пен махаббат мәселелері де шынайылық танытады.	Ақын қоғам қайраткері М.Шаханов поэзиясының қайнар көздерін саралай түсу жұмыстың өзектілігі болып табылады.	Зерттелу деңгейі
Қазақ топырағында туған әдебиет бүгінде өсу, өркендеу үстінде
Оның поэзиясына салмақты үлес қосып келе жатқандардың бірі -  ақын М.Шаханов
ол әрі мәжіліс депутаты, қоғам қайраткері.	Ақын өлеңдерін сараптау, сұрыптау  және монографиялық тұрғыда зерттелмесе де, баспасөзде соңғы жылдары әсіресе, қаламгердің 60 жылдық мерей-тойынан бері үздіксіз сөз болып келеді.	Көптеген әдебиетші ғалымдар М.Шаханов шығармашылығының ауқымды тақырыптары мен өзгеге ұқсамайтын ақындық арыны туралы үзік сырларды айтып та, жазып та жүр
Ғарифолла Есім, Тұманбай Молдағалиев, Жүрсін Ермандардың ақын шығармашылығына арналған мақалаларында Мұхтардың қазіргі күнгі әдебиетіміздегі алатын орны, шығармаларындағы көтерген мәселелерінің көркемдік көкжиектеріне оңды баға берілді
Сондай-ақ Шаханов шығармашылығы шетелдің әдебиет сүйер қауымының  да көңілін өзіне аударды
Біз жұмысымызда, баспасөзде жарияланған материалдарға назар тастай алатын ақынның «Ғасырларды безбендеу», «Жаңа қазақтар», «Эверестке шығу», «Компьютербасты жарты адамдар», «Бөдене таланттар мен Қажымұқандар» жинақтары және жеке жарияланған өлңдерін пайдаланып, тақырып аясында өз пікірімізді баяндап, тұжырым жасауға әрекет еттік.	Мақсаты мен міндеттері
 М.Шаханов поэзиясы көп салалы саналуан тақырыпты қамтиды
Әрбір тақырыпты жырлауға оның түп-төркініне үңіліп, содан бастау алып, бүгінгі күннің тіршілігін терең танымдық тыныспен сипаттайды
Солардың қатарынан бөле жарып өзімізге мыналай мақсат қойдық:-	ақынның әдеби ортаға ену кезеңін белгілеу;-	ұлттық рухты биіктете түскен шығармаларын талдау;-	туған тілімізді қызғаштай қорыған өлеңдерінің идеялық мәнін ашу;-	шынайы достықты жырлаған шығармаларының жалпы адамзаттық маңызын танытуы;-	махаббат жырларының оттылығы мен ойлылығын көрсету;-	 ақынның көркемдік әлеміндегі ізденістерінің беттерін ашу.Таңдап алынған ақынның өлең, поэмаларын көз алдымыздан өткізіп, ойымызды топшылап, алға қойған мақсаттарымызды орындауға міндеттендік.Ғылыми жаңалығы
Жоғарыда келтергеніміздей, ақын М.Шаханов шығармашылығын зерттеу жұмыстары қазіргі күнде қолға алына бастады
Ақын шығармашылығының негіздеріндегі ұлттық рух мәселесін, ана тіліміздің бірегей жанашыр ақыны екендігін, поэзияда достық пен махаббатты өлеңдеріне өзек етіп алғандығын жан-жақты қарастыру Мұхтар Шаханов шығармашылығын зерттеуге қосылатын ғылыми жаңалық саналады.Методологиялық негізі
Диплом жұмысында С.Қирабаев , З.Қабдолов, М
Базарбаев, Т.Кәкішев, Р.Бердібаев, Р.Нұрғалиев, Т
Рахымжановтардың еңбектеріндегі әдебиеттану ғылымы жөніндегі тұжырымдар басшылыққа алынды
М.Шахановтың жинақтарымен қатар М.Мақатаевтың, Т.Айбергеновтың, Қ.Мырзалиевтердің өлеңдер жинағы да дерек көздері ретінде қарастырылды
Жалпы қазіргі күнгі әдебиеттану ғылымынң кейбір жетістіктеріне сүйендік.Жұмыстың кәдеге жарай мүмкіндігі
Жұмыс тікелей ақын шығармаларын сұрыптау, сараптауға арналғандықтан жасалынған тұжырымдар әдебиеттен арнаулы курс ретінде оқуға жарайды
Қазіргі дәуір әдебиетінен  лекция оқығанда толық пайдалануға болады
 Әдебиеттану саласына арналған конференцияларда баяндама жасауға әбден лайық.	Диплом жұмысы кіріспе, екі тарау (ішкі екі бөлемдерден), қорытынды және пайдаланылған әдебиеттерден тұрады.І тарау
Ұлттық рухтың жаңа биігі.1.2	М.Шаханов – халқымыздың ұлттық қасиетін қастерлеуші ақын	Адамзаттың Айтматовы атанған Шыңғыс Төреқұлұлы: «Поэзия – рух пен сұлулық перзенті» - дейді
Үздіксіз ағатын өзен сияқты ұрпақтан-ұрпаққа, дәуірден дәуірге ұласатын поэзия да мәңгілік.	Өзгесін айтпағанда «Тарлан» сыйлығынан тартып, «Нобель» атындағы алтын медальге дейінгі иеленген қайраткер, қаламгер Мұхтар Шаханов мәңгілік поэзияның ірі өкілі
Оның шығармашылығы халқының, ұлтының рухани кәусар бұлағының сусынымен қанығып, қазіргі күнде әлем мойындап отырған терең сезімді, философиялық жағымды шығармаларға толы ақынның бар шығармасына ортақ алтын өзек ─ отанын  сүю, адалдық, ізгілік екендігін танып отырмыз.	Бүгінгі күні аңсап отырған, сусап отырған ұлттық идеология қалыптастыруда осындай дәуір дауылпазы дерлік, ақын жырларының ролі ерекше.	Біз әдебиетшілер ұлы орыс ақыны Некрасовтың «Ақын болу-өз еркің, азамат болу –міндетің»  деген қанатты сөзге айналған екі жол өлеңін жақсы білеміз және осы жыр жолдарының кімдерге айна қатесіз тиісті екенін іздейміз де олардың бірі емес,  бірегейі біздің жерлесіміз Отырарда туып, Төлебиде өскен М.Шаханов
Бірінің тарихы, бірінің табиғаты таң қалдырған өлкенің екеуіненде ақын М.Шаханов рухани азық ала білген
М.Шахановтың ақындығын азаматтығынан бөліп қарауға болмайды.	Халқымыздың «Ел басына күн туса, етікпенен су кешер, тұлпар басына күн туса, ауыздықпен су ішер», - демекші жастарымыз мұз жастанған Желтоқсан  ақиқатын айтар дуалы ауыз табылмай қиналғанда, басын бәйгеге тігіп, қызыл империяның отаны Мәскеуде өткен съезд мінберінен ақиқатты айтып сөйлеген М.Шахановқа таң қалмасқа болмайды
Бұл Мұхтар Шахановтың ақындық пен азаматтықты бір кеудеге біріктіріп, жасаған аса ірі ерлігі
Ол сөз жоқ дауылпаз ақын.	ХХ ғасырдың соңының өзі сан алуан оқиғаларға толы, Тәуелсіздік үшін күрестің күшейе түсуі, экологиялық апат зарлаптарының алабұртуы халық жанына оңай тиген жоқ
Мұның бәрінде де халқының жанашыр азаматтары күрестен тайынбады
Халыққа экологиялық зардап шектіріп отырған Арал суының тайыздануы оны қалпына келтіру жөніндегі халықаралық мемлекеттік бірлестіктердің жоспарлы бағыттарына талайлар атсалысты
Тарих еншісіне кеткен жырдың соңғы шеніндегі Желтоқсан оқиғасы ұлттың бой көтеру мен күрестің тәуелсіздік табалдырығындағы өршіген жалыны болды
 Айтып келе жатқан «тар жол, тайғақ кешулердің» лепті толқыны халқымыздың аңсары болған тәуелсіздікке жетіп егемендік алдық.	Ақын және азамат болып танылып келе жатқан М.Шаханов өзі көріп куәсі болған жәйттердің бәрінің қасында, басында болғысы келді
Оның жаратылыс болмысы да осыған лайық
Желтоқсан оқиғасының мәні мен мағынасын депутат ретінде Кремль сарайының мінберінен айқара ашты.	Құрбан болғандардың мұңын жоқтап, құнын даулап дабыл қақты
Ұлы рухын төмендетпей, жоғары көтеруді аңсады
Ақын өзінің «Рух мектебіндегі мұң» өлеңінде:	Кейде албырт Батырлық та Тасырлықтан кетпекке	Оймен, мұңмен көз тастайды  Рух атты мектепке.	Ол мектептің түсі жадау, терезесі қираған,	Ішіне даңқ сыйғанымен, даңқы байлық жимаған
	Содан оған жұрттың көбі құлықты емес баруға,	Шу менен Бу дес бермейді мектеп парқын тануға	Сол мектептің ұстазы едік, нәпіге бас имеген,	Аңқау, сенгіш адамдығын қайсарлығы сүйреген.	Күллі рухсыз биіктердің парқы, даңқы сұйықтау,	Біз шыққан тау – Шындық тауы, барлықтан таудан биік тау!
[16,44]	Ақын  осы өлеңді Төлен Әбдікке арнағанадығы ақиқат
Онымен бірге  өздерінің алпыс тау асып алдарында қанша тау қалғандығын толғанып ойға шомады
Дегенмен қанша тау әлі де болса оларды да алды күрес, арты дау деп есептейді ақын
Оның меңзеп отырғаны халқының тағдыры, азаматтарының өмірі
Ақын ойынша, өмір бұралаңсыз болмайды деген ой түйінін әр мезгіл еске салып отыру.	Асатын таулардан шалдықпай өту үшін қайраттылық, алғырлық, төзімділік шыңға жету үшін беріктік керек деп біледі
Өздерін рух  мектебінің ұстазы санайды
Адамилық сенгіштің қайсарлық  сүйрейтіндігіне көз тіктіреді
Шындықты шырғалаңға түсірмей биік тау етіп ұстануды айқындықпен жеткізеді.	Осы өлеңмен үндес келетін ақынның тағы бір шығармасы «Айбергенов шыңы»
Ақын ұлттық рухты жоғары көтеруге лайық даналарды  тамсана жырлайды
Солардың арасынан отыз-ақ жыл өмір сүрген шындыққа, әділдікке тік көзбен қараған Төлегенді, ақын Төлегенді асқақтата биіктетеді.	Ол:Бәйшешектің ғұмырындай тағдыр 	кешкен мәрт батыр,Өлеңінде ешбір ғасыр өшіре алмас өрт жатыр,Намысыңды дәуіріңе еткізбедің қақпақыл.Міне содан, ұлтымызды рухсыздан күзетіп,Сенің жырың шекарада әлі күнге сапта тұр.Пайымдаймын , мойындаймын, сен данасың, мен- бала,Ұлтына кім жақын, алыс,  айқындайтын ел ғана
Он том өлең жазғандарды кетті ұмытып кең далаБірақ шағын он өлеңмен он миллион қазақтыТолғандырған, таң қалдырған Махамбет пен Сен ғана....Не жақсылық болса алдымен елге болсын дегенсің,Сондықтан да сенің даңқың, сенің салтың көгерсін.Сайын далаң жырыңды еске ап күлкісін сәл шегерсінӘр жүректе бұлтқа оранған  қасиетті бір шың бар,Ол –ақындық, мәрттік шыңы, Айбергенов деген шың...Ұлт рухы қай кезде де қанаттыға астана,Айбергенов шыңын көрсең, атыңнан түс, жас бала! [16,40]	Жоғарыда  өлеңмен сарындас келетін «Айбергенов шыңы» да өз ұлтына кімнің жанасып жақын болып жүргендігін, тіршілік күйбеңіне түсіп өзін ғана ойлап ел мүддесінен ұзақта тұратындарды бағалайтын ел екендігін оқушы есіне салады
Айбергеновтың өмір  өткелдері мен өлеңдеріне бас иген ақын оның халықты толғандырар кең тынысты өлеңдерін жоғары бағалайды.	Төлегенді Махамбетпен қатар қояды
Төлегенді заманының ырқына жүрмей кеткен іңкәр  даусын сағынышпен тілге алады
Тіршіліктің өксігіне өмірі тола келсе де, Айбергеновтің ұлт рухы алдында ары мен жаны таза өткендігін пафоспен жырлайды
Ұлт рухы әрқашан биік тұратындығын айта келіп халқы үшін туған ер азаматқа толмастай қанат қақтырып қондыратын да сол дейді
Бұл арада ақынның ұлтжандылығы өз елінің айбынды күрескерлерін өмірде халық мұраты жолында қайсарлықпен қайтпастай күресе алатын ерлерін, ақын және адамдарына сый-құрмет көрсетуінде.	«Қалдаяқов өзені» өлеңін оқып отырғанымызда да ақынның өз елінің асыл тұлпарларын ардақтап, олардың өмірі мен өнеріне сүйсінгендігін танимыз
Халық арасынан шығып, оза шауып өнерде бәйге алған Шәмші Қалдаяқовтың ән  жүйрігі екендігін Мұхтар ерте таныған
Ақын сөзімен айтқанда, асатын тау белестерінде мұқалған сәттері бөгет – тосқыннан қиналғандықтан қайратын қажытқан тіршілік сыбағасына сынбаған дарынның тұлғасын жарқырата суреттейді.	Бар қазақты тамсандырған,	Таңнан-таңға ән салдырған,	Өзін әнмен қарсы алдырған Шәмші едің, -дей келіп сазгердің талантын өз ұлтының рухына арнағандығын	Дарын едің алдыңа жан салмаған,	Ұлт сезімін арқалаудан талмаған	Отырардың еңкеймеген рухын	Әр қазаққа әр арқылы жалғаған, - деп халқына өнерін тауыса арнаған әр тарланын паш етеді.	Енді саған өшпес, өлмес атақ даңқтың кезегі Келгендігін досың түгіл қастарың да сезеді.Кеш болса да жадырап ақ, ерелеп  ақ елінеҰлтымыздың ұлы өзені, Қалдаяқов өзені
     [16,38-39].	Көріп отырғанымыздай ұлт рухын биікке көтергендердің есімі де, еңбегі де уақыт өткен сайын жарқырай түсіп мәңгілікке айналатындығын өз кезінде ақын айтса, өмір оны дәлелдеп отыр
Кезінде жеті жасар баладан жетпіс жасар шалға дейін өз өнерінің құдіретімен әуелетіп ән салдырған Шәмші Қалдаяқовтың есімі өз халқымен бірге өмір сүре береді
 60-шы жылдардың ішінде ән қойнауына алтын діңгек болып енген «Менің Қазақстаным» бұл күнде ресми түрде Қазақстан Респуликасының Әнұраны болып отыр
 Бұл халық рухының аласармайтын табиғаты Ш.Қалдаяқов әнінің халық жүрегіне тапқан жолының жарқылы.	Туа бітті жүрегі, сезімі нәзік болған халқымыздың ұлттық қасиетін қастерлеу әр заманның, әр ұрпақтың міндеті емес пе? Сондықтан халқымыздың даласы, данасы бар екендігін әсіресе көзімізбен көріп жүрген кезімізде айнала төңірек мойындап отырғаны ақиқат.	Ел іші кеніші демекші, халқымыздың данасы да, дарасы да бар дедік
Қазақ халқы көбіне ұлдарының атын Мұхтар қойып жатады
Сол Мұхтарлардың да дарасы және данасы бар
Олардың біз ХХ ғасырдың заңғар жазушысы М.Әуезовтің ұлылығын мақтанышпен айта келіп, бойындағы талантын от жалындай танытып үшмыңжылдықтың табалдырығына бүкіл әлем таныған Мұхтар Шахановтың келуі тек қана әдебиетіміздің емес тарихи ғұмырнамамыздың да биікке көтерілгендігін байқатады......