ОҚУ-ТӘРБИЕ ҮРДІСІНДЕ ОҚУШЫЛАРҒА ЭКОЛОГИЯЛЫҚ БІЛІМ МЕН ТӘРБИЕ БЕРУДІҢ ПЕДАГОГИКАЛЫҚ  НЕГІЗДЕРІ1.1 Оқушыларға экологиялық білім мен тәрбие берудің педагогикалық негіздері1.2
Оқушыларға экологиялық білім мен тәрбие берудің қазіргі жағдайы1.3
Оқушыларға сыныпта және сыныптан тыс жұмыста экологиялық тәрбие беру үлгісіІІ
 ОҚУШЫЛАРҒА ЭКОЛОГИЯЛЫҚ БІЛІМ МЕН ТӘРБИЕ БЕРУДЕГІ ТӘЖІРИБЕЛІК ЖҰМЫСЫ2.1
Оқу үрдісінде сабақта экологиялық  білім мен тәрбие беру әдістері2.2
Сыныптан тыс жұмыста оқушыларға экологиялық білім және тәрбие беру2.3 Тәжірибелік – эксперимент жұмысының нәтижесіҚОРЫТЫНДЫӘДЕБИЕТТЕР КІРІСПЕЗерттеудің көкейкестілігі: Қазақстан мектебінің алдына қойып отырған мақсаты – оқу мен тәрбие жұмысын дамыту, еліміздің әлеуметтік – экономикалық жағдайын жақсарту бағытында оқушыларға жүйелі, нақты білім беру.Қазақстан Республикасының «Білім туралы» Заңында: «Білім беру жүйесінің басты міндеті – ұлттық және жалпы адамзаттық құндылықтар, ғылым мен практика жетістіктері негізінде жеке адамды қалыптастыруға және кәсіби шыңдауға бағытталған білім алу үшін қажетті жағдайлар жасау, оқытудың жаңа технологиясы мен инновациялық әдіс – тәсілдерді енгізу, білім беруді ақпараттандыру, халықаралық ғаламдық коммуникациялық желілерге шығу» – деп білім беру жүйесін одан әрі дамыту міндеттерін көздейді [1]
Бұл міндеттерді шешу мұғалімнің ізденісіне байланысты
Осы күні Қазақстанда білім берудің өзіндік ұлттық үлгісі қалыптасуда
Бұл процесс білім берудің жаңа  парадигмасын туғызды.Қазақстан азаматтарының денсаулығы, білімі мен әл - ауқатының артуын қамтамасыз ету мақсатымен,  Президентіміз Н.Ә
Назарбаевтың  «Қазақстан  - 2030» жолдауында адамдардың денсаулығын жақсарту, ауруларды болдырмау және салауатты өмір салтын қалыптастыру үшін экологиялық проблемаларды шешу қажеттігі  атап айтылған
Онда: «Экологиялық нашар ахуал бүгінде адам өлімінің 20 % - ға артуына  себеп болып отыр, ал кейбір аймақтарда жағдай мұнан да қиын, отандастарымыздың  үштен бірі  сапасыз ауыз суды пайдаланады
Жеткілікті және дұрыс тамақтанбау да теріс демографиялық салдарға әкеліп соғады» - деді [2].Экологиялық дағдарыстың неғұрлым қауіпті көріністері - аймақтық техногендік шөлейттену, топырақтың тозуы, су ресурстарының тартылуы, атмосфераның ластануы, озон қабатының жұқаруы, қышқыл жауынның пайда болуы, ормандардың селдіреуі, тіршілікке қатер төндіретін дүлей табиғи құбылыстар мен өнеркәсіп апаттардың белең алып және улы қалдықтардың қолданылуы  қоршаған ортаға  зиянын тигізуде
 Қазіргі кезде табиғат пен адам арасындағы қарым - қатынасты дұрыс жолға қойып табиғат байлықтарын көздің қарашығындай сақтап, оны тиімді пайдалану керек
Табиғаттың осындай күйге ұшырап, еліміздің көптеген жерлерінің  апат аймағына айналуының бір себебі – экологиялық білім мен тәрбиенің төменгі дәрежеде болуынан.Сондықтан жас ұрпаққа экологиялық білім мен тәрбие беру бүгінгі күн тәртібіндегі бірден – бір қажетті кезек күттірмес екендігі 1991 жылғы «Қазақстан Республикасының жалпы білім беретін мектептері тұжырымдамасында», «Қазақстан Республикасының 2004-2015 жылға арналған экологиялық қауіпсіздік тұжырымдамасында» (2003ж.) және Ата заңымызға негізделіп жасалған ҚР «Білім туралы» заңдарда көрсетілген
[7,8,9,10].Сонымен қатар Қазақстан Республикасының Конституциясының 6-шы бабы жер және оның қойнауы, су көздері, өсімдіктер мен жануарлар дүниесі, басқа да табиғи ресурстар мемлекеттің меншігі екендігін, олардың мемлекет қорғауында болатындығын мәлімдейді, ал Конституцияның 38-шы бабы Қазақстан Республикасының азаматтарына табиғатты сақтауға және табиғат байлықтарын ұқыпты қарауға міндеттейді
«Қоршаған ортаны қорғау туралы» заңы 1997 жылдың 15-ші шілдесінде қабылданды
19 тарау, 89 баптан тұратын заңның 15 - тарауында мынадай қағидалар көрсетілген:1.	Экологиялық білім мен тәрбие берудің жалпыға бірдейлігі және үздіксіз жүргізілуі;2.	Оқу орындарының білім беру бағдарына және меншік нысанасына қарамастан, оларға экологиялық пәндерді міндетті түрде оқытудың көзделуі;3.	Лауазымды адамдар мен мамандардың қажетті экологиялық даярлығы болуға және олар қоршаған ортаны қорғау туралы заңдар негіздерін білуге  міндеттілігі;4.	Қоршаған ортаны қорғау саласындағы ғылыми зерттеулер мемлекет тарапынан қолдау табатындығы айтылған
73-бабы «Экологиялық тәрбие мен білім берудің жалпыға бірдей және үздіксіз жүргізілуі» деп аталады
74-бап оқу орындарында  «Экологиялық білім берудің» мәселесіне, 75-бап «Қоршаған ортаны қорғау» саласында зерттеулердің  мәселелеріне арналған
Осылармен қатар 1995 жылдың Республикамыздың қабылданған Конституциясында – табиғат байлықтарын қорғау, көбейту және тиімді пайдалану керек екендігі көрсетілген  (6,38 баптар) [11].Экологиялық мәселелердің кешенді ғылым аралық сипаты оқушыларға экологиялық білім мен тәрбие беру мақсатында барлық оқу пәндерін экологияландыруды талап етеді.Заңдарды орындау бағытында соңғы жылдары «Экологиялық білім бағдарламасының» (1999), ҚР «жалпы орта білім беру жүйесінде үздіксіз экологиялық білім мен тәрбие беру тұжырымдамасын» (2001) т.б
экологиялық тұрғыдағы маңызды құжаттар жарық көрді [12,13]
Экологиялық білім мен тәрбие беру мәселелері жалпы білім берудің элементі ретінде оқушыларға айналадағы орта мен табиғатқа жауапкершілік қарым-қатынасты қалыптастырумен және қоғам арасындағы өзара байланысты ғылыми негізде меңгерумен сабақтас қаралады
Күннен – күнге шиеленісіп келе жатқан экологиялық дағдарыстың қауіптілігі баршаға белгілі
Экологиялық білім берудің өмір талабынан туындайтын негізгі - жеке экологиялық тәрбие беру істерімен ғана шектеліп қоймай, табиғатты үздіксіз қорғау іс-әрекеттерін бір тізбекке біріктіру
Мұндай тәрбие жұмыстарының бір бөлігі экологиялық оқу – ағарту  қажетті білім, тұжырым, түсінік, сенімді қалыптастыруға бағытталады.Экологиялық мәселелердің кешенді ғылым аралық сипаты оқушыларға экологиялық тәрбие беру мақсатында барлық оқу пәндерін экологияландыруды талап етеді
Әрбір пән өтілетін сабақ мазмұнына сай экологиялық мәліметтерді өз тұрғысынан түсіндіруі тиіс.Қазіргі кезде пәнаралық байланыс оқыту принципі және оның әдістемелік шарты ретінде дидактиканың кешенді проблемасы болып табылады, ол көп аспектілі жолдарды пайдалану арқылы шешімін табады
Пәнаралық байланыс оқушыларға экологиялық білім мен тәрбие берудің жалпы мақсаты мен міндеттеріне сәйкес әрбір оқу пәнінің мазмұны мен құрылымына байланысты, оқытудың әдісі, форма мен құралдары, оқушыларға тәрбие беру тәсілдерінде көрініс береді
Сонымен қатар, пәнаралық байланыс проблемасын педагогикалық, психологиялық әдістемелік жағынан ғалымдар В.В.Давыдов, С.Л.Рубенштейн, Р.Г.Лемберг, Ө.Мұсабеков, М.Ә.Құдайқұлов, И
Н.Нұғыманов, А.Д.Болтаев және т.б
 Қазіргі мектептерде, тәжірибелік - педагогикалық жұмыстар көрсеткендей, әсіресе жалпы орта білім беретін мектептердің оқу жоспарлары мен бағдарламаларында оқу-тәрбие үрдістерінде  әр түрлі оқу технологиялары туралы  материалдар  пайдаланылады
Мәселен, экологиялық білім берудің педагогикалық мүмкіндіктері мен мазмұндары әлі де болса толық айқындалмайды, проблеманың теория жүзінде жеткілікті зерттелмеуі, ізденіс тақырыбының көкейкестілігін дәлелдейді
Сонымен оқу-тәрбие үрдісінде оқушыларға экологиялық білім мен тәрбие берудің ролі арта түсуде
Жалпы орта мектептердің оқу-тәрбие үрдісінде бүгінгі өмір талабына сай оқушыларға педагогикалық, ақпараттық, модульдік,инновациялық  технологиялар арқылы экологиялық білім берудің ғылыми тұрғыда негіздеудің қамтамасыз етілмеуі, бұл мәселенің педагогика теориясы мен практикасында зерттелмеуі арасында қарама-қайшылықтар байқалады
Осы қайшылықтардың шешімін табуға ықпал ететін инновациялық оқыту технологиясын іздестіру, зерттеу жұмысымыздың проблемасын белгілейді
Бұл проблема әлі де болса педагогика ғылымында шешімін тапқан жоқ
  Жас жеткіншектерге саналы білім мен тәлім-тәрбие  беру Республикамыздың атақты 	педагог ғалымдарының Н.Д.Хмель, Г.А.Уманов, Қ.Б.Жарықбаев, И.Н.Нұғыманов, С.Қ.Қалиев, Ж.Б.Қоянбаев, Қ.Б.Бөлеев және т.б
ғалымдардың еңбектерінде зерттелді
 Оқушыларға экологиялық білім мен тәрбие беру саласында ізденіп зерттеулер жүргізген ғалым – педагогтар И.Д.Зверьев, А.Н.Захлебный, Н.С.Сарыбеков, И.Г.Суравегина, Н.А.Гладков, П.В
Иоганзен, И.С.Матрусов, Н.А.Рыков, А.П.Сидельковский, В.Н
Скалон, Е.С.Сластенина, А.С.Бейсенова, Н.Е.Ильинская және т.б
ғалымдарының еңбектерінде кеңінен қарастырылды
Қоршаған ортаны, табиғатты және оның байлықтарын қорғау, табиғатпен адамдардың қарым - қатынасы мәселелері жөнінде бір қатар ғалым – экологтар В.Бранн, К.А.Благосклонов, А.Д.Бондаренко, А.Р.Банников, В.П.Горощенко, А.А.Гаев, Я.И.Гептнер, Н.И.Деленковский, А.А.Горелов, Ю.В.Новиков, З.Новрузов, И.Н.Родзевич, Н.Б.Здорик, Я.И.Габеев және т.б
Ғылыми – техникалық прогрестің өркендеуі, адамдардың табиғатқа жасаған бір жақты қарым-қатынасымен табиғат заңдылықтарымен санаспауы салдарынан, табиғаттың экологиялық тепе-теңдігінің бұзылуы, экологиялық дағдарыстың болу себептері, қазіргі кездегі еліміздің экологиялық жағдайын түзеу кезек күттірмейтін мәселе екендігі жөнінде Т.Төлендиев,  Қ.Құрманов, Е.Қонақбаев, С.Қаженбаев, Б.Шайкенов, С.Ысқақов, Е.Мамбетқазиев, В.Дежкин, Ю.Жданов, В.М.Песков және т.б
еңбектерімен шығармаларында өз пікірлерін білдірген.Сол сияқты экологиялық білім мен тәрбие беру мәселесін  зерттеуде Республикамыздың танымал ғалымдарының -  А.С.Бейсенова, А.Б.Бигалиев, М.Н.Сарыбеков, А.Г.Сармузина, Г.К.Длимбетова, Э.А.Тұрдықұлов, Ж.Ж.Жатқанбаев, К.А.Сарманова, Н.Т.Торманов, Ж.Б.Шілдебаев және т.б
Мен осы дипломдық жұмысымды орындау барысында оқушыларға экологиялық білім мен тәрбие беру саласында ізденіс зерттеулер жүргізген ғалым-педагогтар И.Д
Зверев, М.Н.Сарыбеков, Н.Е.Ильинская тағы басқалардың ой-пікірлерін басшылыққа алдым[7]
Зерттеу объектісі: Жалпы орта білім беретін мектептің оқу-тәрбие үрдісі.Зерттеу пәні: Оқу-тәрбие үрдісінде оқушылардың алған экологиялық білімі мен тәрбиесі
Орта мектептердегі 9-шы сынып оқушыларына экологиялық білім мен тәрбие беруЗерттеудің мақсаты: Оқу-тәрбие үрдісінде мектеп оқушыларына экологиялық білім берудің теориялық тұрғыдан мүмкіндігі және педагогикалық  эксперименттік жұмыста тиімділігін сынақтан өткізу арқылы әдістемесін жасап, практикаға ендіру
Бұл мақсатты орындау үшін мынадай міндеттер қойылып, оларды шешуге ұмтылыс жасалды.Зерттеу міндеттері: -	экололгиялық білім мен тәрбие берудің деңгейін анықтау;-	сабақта және сабақтан тыс уақытта экологиялық білім мен тәрбие беру жолдарын анықтау-	Мектеп оқушыларына педагогикалық, ақпараттық,инновациялық оқыту технологиялары арқылы экологиялық білім берудің теориялық негізін айқындау; -	Педагогикалық, ақпараттық, модульдік, инновациялық оқыту технологиялары арқылы экологиялық білім берудің түрлерін жетілдіру;-	Педагогикалық эксперимент арқылы оқу үрдісінде оқушыларға экологиялық білім мен тәрбие берудің тиімділігін дәлелдеу.Зерттеудің ғылыми болжамы: Жалпы орта білім беретін мектептерде  оқу үрдісінде оқушыларға экологиялық білім мен тәрбие берудің жолдарын пайдаланса тиімді болады.Сонымен қатар 9-шы сынып оқушыларына экологиялық білім мен тәрбие беру тиімді және нәтижелі болуы мүмкін, егерде:-	орта мектепте оқушылардың табиғатты қорғауға байланысты гумандық қасиеттерін қалыптастырудың теориялық негізі дәлелденсе;-	сабақ және сабақтан тыс жұмыстардың бірлігі мазмұндық, ұйымдастыру және әдістемелік жағынан қамтамасыз етілсе;-	экологиялық тәрбие мазмұны туған өлке және қазақ этнопедагогика материалдарымен толықтырылса, -	Жалпы білім беретін мектептерде экологиялық білім беру үшін әрбір оқушының жеке даму ерекшеліктері мен қабілеттері ескерілсе;-	Әрбір оқушының пәнге деген қызығушылығы артса;-	Мектепте жүргізілетін жұмыстардың тиімді жақтары көрсетілсе.Зерттеудің практикалық мәнділігі:            -     Компьютерлік және ақпараттық технологиясы арқылы оқушыларға   үздіксіз, жан-жақты экологиялық білім береді;-	     Жоғарғы сынып оқушыларына экологиялық білім мен тәрбие беруде туған өлке және қазақ этнопедагогика материалдары ендірілген қосымша бағдарламалар жасау;-	жоғарғы мектептерде биология пәні негізінде экологиялық білім мен тәрбие берудің ғылыми-практикалық ұсыныстары.Зерттеу кезеңдері:-	Бірінші кезең (2013 жылы)
Дипломдық жұмысының тақырыбы алынып, осы тақырып бойынша философиялық, психологиялық, педагогикалық, оқу әдістемелік әдебиеттерге талдау жасалынып, теориялық негіздері анықталды.-	Екінші кезең (2013 жылы)
9-шы сынып оқушыларына экологиялық білім мен тәрбие берудегі тәжірибелік жұмыстар жүргізіліп, аяқталды.Зерттеу жұмысының негізгі базасы:Тәжірибелік-эксперименттік жұмыс Алматы қаласы №48 орта мектепте өткізілді.Зерттеудің құрылымы: Дипломдық жұмыс кіріспеден, 2 тарудан,4кестеден және 4 суреттен,қорытындыдан, әдебиеттер тізімінен тұрады.І
ОҚУ-ТӘРБИЕ ҮРДІСІНДЕ ОҚУШЫЛАРҒА ЭКОЛОГИЯЛЫҚ БІЛІМ МЕН ТӘРБИЕ БЕРУДІҢ ПЕДАГОГИКАЛЫҚ  НЕГІЗДЕРІ1.1 Оқушыларға экологиялық білім мен тәрбие берудің педагогикалық негіздеріАдамның даму тарихы, ғылыми прогрестің қоршаған орта мен табиғат арасындағы қатынасты байланыстыруда және дүниежүзілік табиғат байланысының кілт өзгеруіне әкеп соқты
Адам, қоғам табиғат заңдылығымен санаспауы нәтижесінде пайда болған  экологиялық қайшылықтардың дамып, әлемдік дәрежеге жеткен, ең негізгі  мәселенің бірі болды
 Табиғат пен қоғамның дамуы бір-бірімен байланысты.Қазіргі кезде балалардың санасына қоғамдық байлығы мен даму негізіндегі сезімдерін тәрбиелеп, оларға экологиялық білім беру мұғалімдердің міндеті.Экология – грекше «oikos»– үй, мекен - жай  және «logos»–ғылым деген мағынаны береді
Экология -  тірі ағзалар мен қоршаған ортаның   бір – бірімен байланысын зерттейді
Бұл ғылымды негізін ұсынған неміс ғалымы Эрнест Геккель [22]
Экологиялық тәлім-тәрбие мен білім беру мәселесін қарастыруда, ғалымдардың  табиғат пәніндегі ой-пікірлері өзгеше
Дистерверг баланың табиғатпен байланысы негізінде ой санасын қалыптастыру, білім мен тәрбие беру заңдылықтарын негіздеді
 Оқушының санасын дамытушы “табиғат сезіміне” үйрету жайында айта келіп, оның  эстетикалық мінез-құлқының дамуындағы маңызын ашты
Ж.Ж.Руссо(1981) оқушылардың жан-дүние тәрбиесін табиғатпен өткізуін ұсынады
Ғалымның ойынша, табиғатқа деген жақсы көзқарасқа үйрету, баланың ой-санасын іштей  дамыту арқылы  табиғатты танып, қабылдау сезімдерінің әсерімен жүзеге асады деп тұжырымдайды [23,24].Педагогика ғылымының негізін қалаушы ғалымы Я.А.Коменскийдің(1955) тұжырымдарына назар аударсақ, ол дұрыс тәрбие берудің жан-жақты көзқарасымен табиғаттың байланысуы керек деген ой айтады
 Сол себептен табиғаттың бір бөлшегі – адам деп қарап, адам мен табиғат тәрбиесінің арасындағы заңдылықтарын дәлелдеуге әрекеттенді [25]
 И.Г.Песталлоции(1981)  табиғатпен тәрбиенің байланысы жөнінде баланың ақыл-ойы және  күш – жігері ең өзекті мәселесі деп есептеді.А.Н.Герцен (1954) жас баланың психологиясын  қалыптастырудағы табиғаттың негізін тұжырымдай отырып, «Біз адам дүниесін табиғат дүниесінен тас қабырға арқылы бөліп тастауға әдеттендік, бұл әділетсіздік» – деген ой айтқан болатын [26].Ал орыс педагогы  К.Д.Ушинский(1948) табиғатты психологиялық тәрбие құралы деп білуде, адам мен табиғат арасындағы негіздерін қарастырып: «Табиғат даусын ата-аналар да, тәрбиешілер, заң шығарушылар да аяғына дейін тыңдауы тиіс
Табиғатпенен ерегісу жақсы емес адамға тек оның бұл заңдылықтарын білу және олардың күшін пайдалану ғана қалады»
  К.Д.Ушинский  сонымен қатар ой ұрығы “ұлы тәрбиеші”- деп атады
Ол баланың табиғатпен  жақын өсуін кең көлемде жүргізілуін айтып «Педагогикада табиғаттың тәрбиелік құралы болар-болмас дәрежеде бағаланғаны таңқаларлық нәрсе» -   деп қапа болады [27].В.А.Сухомлинскийдің (1975) психологиялық, эстетикалық тәрбие негізінде пайдалану туралы тұжырымдары мол
Ол интелектуалдық қажырлы еңбекке жігерлендіріп  тәрбиелеудегі табиғаттың ролін аша түсу міндетін қояды
«Мұндай өмір үшін табиғатпен байланыс жасаудың мүмкіндігі ұшан –теңіз» – деп көрсетті
Ғалым табиғаттың бала жанына жақындығын және табиғат сырына балалардың құштарлығын байқаған
Балаларды табиғат негізінде тәрбиелеу оның  ғылыми жұмысының негізі болған
Ол: «Табиғаттың әдемілігі адам жанының тазалығын тәрбиелеуде үлкен орын алады» – деп көрсеткен
В.А.Сухомлинскийдің еңбектерінде қоғамды өз еңбегімен өркендетуге  ат салысқан  баланың табиғатқа деген көзқарасы қалыптасқаны және бұл көзқарасын  табиғатқа деген  сүйіспеншілігін  дамытуды,  тәрбиенің ең  негізгі мәселелерінің бірі деп білді
Сондықтан да ол, осы мәселеге байланысты: «Туған жер табиғаты – бұл жәй кішкентай адамның өсетін жерге қадамдарын жасайтын орта ғана емес, он мыңдаған өте жіңішке тамырлары қуат алып, шырын бұтақтары мен жапырақтарына тарататын құдіретті адам – ағаштың өркен жаятын ортасы» дейді [28,29].Ал, Г.Афанасьев, В.В.Журавльев, А.Г.Спаркин, Г.С.Смирнова, А.Қасабеков, Ж.Алтаев т.б
атақты философтар  оқушыларға экологиялық білім беруде «қоғам – адам – табиғат» арасындағы мінез - құлықтың  сана  көлем-пішіндерін жіктеу тұрғысынан қарастырды [30]
педагог ғалымдар оқушыларға табиғатты қорғау үшін  адамгершілік, эстетикалық, патриоттық шарттарын ұсынды [25,29].Шығыстың екінші ұстазы атанған, ғұлама ғалым Әл - Фарабидің Қазақстан топырағында дүниеге келіп, артына ұлан ғайыр  мұра қалдырғанын бүгінгі ұрпақ  мақтан тұтады
Соның ішінде адам,  білім,  тәрбие, ізгілік сияқты қасиеттерге қоғамды  табиғат құбылыстарын танып – білуге баулу керек деп тұжырымдайды
Табиғатты аялау, ізгілікке баулу бала тәрбиесі де ұлттық тамырдан нәр алып, бүгінгі таным –түсініктермен баюы, жаңғыруы заңды құбылыс
Педагогикада   табиғат арқылы экологиялық білім қалыптастыруды философиялық ой – тұжырымдармен байланысты түсіндіреді
Ғалым философияны меңгерудегі  адамның алғышарттары тазалығы, әдет – ғұрпы, дүниетанымы деп көрсетеді
Олай болса, педагогикалық тұжырымның  дамуының философиялық бастауы Әл – Фараби мұралары  деп білеміз [3].	Қазақтың ұлы ақыны Абай Құнанбаев 18-ші қара сөзіндегі табиғатқа деген  философиялық тұрғыдан, сонымен қатар   табиғатқа байланысты көзқарастарын да танытады
Ол табиғаттың байлығын адам баласының таусылмас азығы екенін көрсете келіп, «Кім өзіне махаббат қылса, сен оған махаббат қылмағың парыз» – деп жасөспірімді табиғат – ананы аялап сүйіп, құрметтеуге  үндейді
Баланың дүниетанымы бесіктен басталады дей келіп, оның ой-санасының  бастысы,  білуге құштарлық деп санайды
Өсе келе  үйрету құралдары арқылы  жақсы іс - әрекетке, ішкі сезімдерінің қалыптасуына,  адамгершілікке тәрбиелеу болса, ал баланың мінез - құлқын  қалыптастырудың ең маңыздысы  ұстаздарының, достарының үлгі - өнегелері қажет деп түйіндейді [17]....