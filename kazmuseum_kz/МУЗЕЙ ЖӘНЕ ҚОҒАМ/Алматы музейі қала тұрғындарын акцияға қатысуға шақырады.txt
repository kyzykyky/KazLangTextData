Алматы музейінде 2018 жылғы 21 ақпан күні сағат 11.00-де дүниежүзілік экскурсовод күніне арналған «Мамандығым – экскурсовод»  атты акция өтеді, деп хабарлайды kazmuseum.kz сайты.Дүниежүзілік экскурсовод күні Халықаралық экскурсоводтар ассоциациясы федерациясының бастамасымен 1990 жылдан бері тойланып келеді
Көптеген шет мемлекеттерде Халықаралық экскурсоводтар күні тұрақты, әрі кең ауқымда атап өтіледі
Мереке аясында тұсаукесерлер, туристік орталықтардың ашық есік күндері, гидтерді дайындау бойынша курстар, тегін экскурсиялар ұйымдастырылады.Іс-шара келушілердің экскурсовод  мамандығына деген қызығушылығын арттыру және Алматы музейі экспозициясы жөнінде әңгімелеу мен жеткізудің жаңа тәсілдерін дамыту мақсатында өткізіледі.Акцияға «Музей ісі және ескерткіштерді қорғау» мамандығының студенттері,  Қазақстандық туристік ассоциациасы өкілдері, сондай-ақ кез-келген тілек білдіруші өз тобына экскурсия жүргізе алады.Сонымен қатар, акция бағдарламасында экскурсия жүргізу әдістемесі бойынша Қазақстанның құрметті туризм қызметкері Оразымбетова Бақыт Камалқызы шеберлік сабағын өткізеді.Алматы музейі барлық алматылықтар мен қала қонақтарын музейге шақырады.«Алматы қаласы музейлер бірлестігі» КМҚК филиалыҚабанбай батыр көшесі, 132