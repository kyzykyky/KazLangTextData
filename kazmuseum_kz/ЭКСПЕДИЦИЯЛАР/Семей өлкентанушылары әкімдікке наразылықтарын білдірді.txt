Семейдің іргесінде бой көтеріп жатқан жаңа ықшамауданның құрылысына жергілікті өлкетанушылар наразылық білдірді
Өйткені мұндағы мектеп пен үйлер тарихи ескерткіштердің үстінен салынып жатыр екен
Ал жергілікті билік пен құрылыс компаниясындағылар мұны бірінші рет естіп отырғандарын айтуда, деп хабарлады КТК арнасы.Көне мекеннің қалдықтарын жинап жүрген өлкетанушы Марат Сасанов қатты ашулы
Тарихи жәдігер толы жерді бульдзер қопарып кеткен
Соның салдарынан тас қашаулар, қола айналар мен ыдыс-аяқтардың сынықтары шашылып қалған.«Бұл жерде құнды жәдігерлер бар
Мұнда неолит және қола дәуірлердің іздері болуы мүмкін
Сондықтан біз үшін бұл аумақ аса маңызды», - дейді «Прииртышье» өлкетанушылар қоғамының төрағасы Марат Сасанов.Құрылыс жүргізіліп жатқан аумақтан Кеңес кезінде метал балқытатын пеш те табылған екен
Соны негізге алған өлкетанушылар бұл жерде адамдар тіршілік етумен қатар өніріс ошағы да жұмыс істеген деп топшылайды
Сондықтан олар жергілікті билік зерттеу жұмыстары жүргізілмеген жерді бүлдірмеуі керек еді дейді.«Аумақтың барлығында археологиялық ескерткіштер бар
Егер құрылыс жүргізгісі келсе, жер телімімен толық танысуы керек еді
Бір істі бастан аяқ зерттемей ешнәрсе бастауға болмайды», - деп атап өтті М.Сасанов.Ал құрлысшылар өлкетанушылардың пікірін жоққа шығарды
Себебі: олар құрылыс алаңынан ешқандай жәдігер кезіктірмеген
Бұл туралы бірінші рет естіп тұрмыз дейді олар.«Қайдағы ескерткіш?! Мұнда 30-50 жылдан бері құм жатыр ғой
Ал біз жұмыс жүргізудеміз», - деп «АБК Құрылыс-1» ЖШС жоба жетекшісінің орынбасары Айдар Жамбаев маңайлатпағанБұл аумақтың тарихи тұрғыда маңызы зор екенінен жергілікті атқамінерлер де хабарсыз көрінеді.Қалалық жер қатынастары бөлімі қызметкерлерінің айтуынша, мектеп пен тұрғын үйлерді салатын алаңқайлар бас жоспар бойынша бөлінген екен
Оның үстіне ғимараттардың іргетасын құймас бұрын әкімдікте қоғамдық тыңдаулар өткізіліпті
Бірақ соған өлкетанушылар шақырылмаған
Олар енді прокуратураға шағымданамыз дейді.