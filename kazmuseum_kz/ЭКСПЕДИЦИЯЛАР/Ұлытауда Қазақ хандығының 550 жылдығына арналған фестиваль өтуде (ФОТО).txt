Қазақ хандығының 550 жылдығына орай Қарағанды облысының Ұлытау ауданында «Хан Қорық» атта жастар фестивалі өтуде, деп хабарлайды kazmuseum.kz тілшісі
Назарларыңызға аталған шарадан арнайы фоторепортаж ұсынамыз."Хан Қорық" фестиваліне қатысушылар арасында киіз үй тігуден сайыс өтті
Ұйымдастырушылардың айтуынша, ұлттық ерекшелігімізді танытатын этнографиялық жәдігерлерімізді насихаттау үшін мұндай сайыстардың маңызы зор.Киіз үй тігу сайысы кезінде бой көтерген ақшаңқан үйлер.Фестивальге қатысушы қонақтарға Ұлытау ауданының шығармашылық ұжымдары өнер көрсетті.Фестиваль аясында көпшілік назарына Қазақ хандығы жайлы сахналық қойылым ұсынылды.Айтулы шара Бұланты шайқасына арналған стелланың ашылуымен ерекшеленді.Стелланың ашылу рәсімінен көріністер.Бұланты шайқасына арналған стелланың жанына қойылған гранит ескерткіштер
Әрқайсысына Бұланты шайқасына қатысқан батырлардың есімдері жазылған.Фестивальге қатысушы жастар Ұлытау ауданының тарихи орындарын да аралады.Қазақ хандығының 550 жылдығына арналған "Хан Қорық" жастар фестиваліне еліміздің 7 ЖОО-нан 88 студент қатысты
Фестиваль барысында жастар Ұлытаудың əсемдігі мен тарихи-мəдени мұрасын көріп қана қоймай, оның тарихи маңыздылығы жөнінде мəлімет алып, ұлттық салт-дəстүрлермен танысты
Сонымен қатар оларға Алаша хан, Жошы хан, Домбауыл мазарларын аралап, Ақмешітке, Темірланның жолымен жүріп өтіп Алтын шоқыны тамашалады.Фестивальдің мақсаты - Қазақстан жастарына Ұлытаудың əсемдігі мен тарихи-мəдени мұрасын көрсету, оның тарихи маңыздылығы туралы айту, ұлттық салт-дəстүрлермен таныстыру, Ұлытау музей-қорығының жұмысы жəне өңірдің туристік зерттеулері жайлы айту болып табылады
Алғаш рет өткізіліп отырған шараға негізінен Ұлттық жəне Мемлекеттік университеттердің археология, тарих, этнография, мəдениеттану жəне журналистика мамандығында білім алып жатқан студенттер қатыстырылды.Алғашқы абзацқа гиперсілтеме қойылғанда ғана материалды қайта көшіріп басуға рұқсат етіледі.