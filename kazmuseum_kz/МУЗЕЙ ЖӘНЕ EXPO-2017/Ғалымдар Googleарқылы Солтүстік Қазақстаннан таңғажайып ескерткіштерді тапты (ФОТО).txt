Археолог ғалымдар «Google» іздеу жүйелері арқылы Солтсүтік Қазақстан облысынан 50-ден астам геоглифтерді тапты, деп хабарлайды BAQ.KZ тілшісі hyperallergic.com сайтына сілтеме жасап.Зерттеушілердің қатарында болған ғалым Ирина Шевнинаның айтуынша, бұл геоглифтерді Жер бетінде жүргендер байқай алмайды
Тек әуеден қарағанда ғана көрінеді.«Сіздер Google Earth арқылы Қазақстанның Солтүстік өңірлерін бақыласаңыз бұл геоглифтерді анық көре аласыз
Шыны керек, біз бұл геоглифтерге кездейсоқ тап болдық
Спутник арқылы алынған суреттер орасан үлкен көлемдегі шаршылар мен дөңгелектерді және айқыштарды көрсетеді
Бұл суреттерден қорғандарды да анық байқайсыз», - дейді И.Шевнина.Мұндай суреттерді ғалымның әріптесі Дэвид Томас Ауғанстан аумағынан да тапқанын айтып отыр
Ол 670-тен астам геолифті ашқан
Әсіресе Регистан шөлінде геоглифтер көптеп кездеседі екен.Өткен жылы (2013 жылы – Ред.) ғалым И.Шевнина мен әріптесі Андрей Логвин Литваның Вильнюс университетінің ғалымдарымен бірігіп Қостанай жерінде зерттеу жұмыстарын жүргізген болатын
Зерттеу жұмыстарының нәтижесі таяуда Стамбулда өткен халықаралық конференцияда жарияланды
Еліміздің Солтүстік өңірінде геоглифтер бар екенін де осы конференцияда жарияланды
Конференцияға қатысқан ғалымдар «Қазақстан жерінен табылған геоглифтердің біреуі ежелгі адамдардың қолымен тұрғызылған
Қалғаны жұмбақ күйінде» қорытындыға келген.Анықтама үшін айта өтейік, геоглиф дегеніміз әуеден қарағанда анық көрінетін, түрлі геометриялық пішіндерде болатын қатарласа орналасқан, тарихи-географиялық кешендер тізбегі.