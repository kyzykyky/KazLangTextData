Жыл сайын 26 қарашада аталып өтетін Дүниежүзілік Ақпарат күнін БҰҰ-ның Экономикалық және Әлеуметтік кеңестерінде бас консультативтік дәрежесі бар Халықаралық ақпарат академиясы мен Дүниежүзілік ақпараттық парламент 1994 жылы бекіткен болатын.
Дүниежүзілік ақпарат күні әлемнің көптеген мемлекеттерінде атап өтіледі.
Ақпарат кең мағынада бір адамнан екіншісіне ауызша, жазбаша, немесе кез келген басқа тәсілдер арқылы берілетін мәліметтер, сондай-ақ осы мәліметтерді беру мен алу процесі.
Оны қазіргі әлемдегі ең басты құндылықтардың бірі деп те атауға болады
Ақпараттың саны күннен-күнге үдемелі қарқынмен арту үстінде
Бұрын армандай алмаған сандық технологиялар — компьютерлер, ұялы телефондар, интернет, планшеттер, бүгінгі күннің ажырамас бөлігіне айналды.
Ал бір мезгілде әртүрлі мазмұндағы ақпараттар массасының артуы «Ақпараттық жарылыс» деп аталады
Соңғы уақыттары психологтар ақпараттық технологиялар мен алынып жатқан ақпаратты дұрыс пайдалануды білмеу, оның сапасы мен көлемін қадағалай алмау «Ақпараттық күйзелістерге» алып келеді
Ал мұның арты әлеуметтік зардаптарға және денсаулық проблемаларына ұласып жатады.
