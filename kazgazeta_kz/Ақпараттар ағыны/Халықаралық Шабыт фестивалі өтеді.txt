Қараша айының 3-8-і аралығында Астанада он алтыншы мәрте өткізілетін Халықаралық «Шабыт» шығармашыл жастар фестивалінде өнерлі жастар алты түрлі аталым бойынша бақ сынайды
Бір айта кетерлігі, биылғы жылы аталымдар арасында «Поэзия» және «Журналистика» аталымдары жоқ.
Астана қаласы Мәдениет басқармасы бастығының орынбасары, ұйымдастыру комитетінің мүшесі Қанат Текесбай «Конкурс ережесі бойынша, жыл сайын әр түрлі аталымдар ауысып келіп отырады
«Журналистика» номинациясы былтыр болған, биыл болмайды
«Поэзия» номинациясының орнына да биыл «Проза» қосылды
Басқа аталымдарға қатысты да осыны айтуға болады
Мәселен, «Цирк өнері» номинациясы да жоқ»,– деп атап өтті.
«Проза» аталымы бойынша 12 қазанға дейін 34 автордың шығармасы келіп түсіпті
Аталмыш шығармалардың ішінен үздік туынды мен жүлдегер шығармаларды Әкім Тарази, Асқар Алтай, Толымбек Әбдірайым сынды  қазылар алқасы іріктейтін болады.
XVI Халықаралық «Шабыт» шығармашыл жастар фестивалі ұйымдастыру комитетінің шешімі бойынша төмендегі номинация бойынша өтеді:
І
«Классикалық музыка» номинациясы (Ағаштан жасалған үрмелі аспаптар, мыстан жасалған үрмелі аспаптар, соқпалы аспаптар, баян-аккордеон)
ІІ
«Бейнелеу өнері» номинациясы (Мүсін өнері, сәндік-қолданбалы өнер).
ІІІ
«Халық музыкасы» номинациясы (Халықтық аспаптар ансамблі)
ІV
Эстрадалық вокал» номинациясы
V
«Үздік әдеби шығарма» номинациясы (Проза)
VI
«Хореография» номинациясы (Халық биі)
