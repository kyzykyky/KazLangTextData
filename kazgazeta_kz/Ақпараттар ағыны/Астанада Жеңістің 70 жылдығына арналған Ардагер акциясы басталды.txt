 Елордада  Ұлы Отан соғысындағы Жеңістің 70 жылдығына арналған «Ардагер» акциясы басталды, оны Астана қаласының жастар саясаты мәселелері жөніндегі басқармасы ұйымдастырып отыр, деп хабарлады қала әкімінің баспасөз қызметі.
Елорданың белсенді жастарының өкілдері өздерінің күш-жігерін біріктіріп, ардагерлерге көмек көрсетуге ұйғарды.
Астаналық белсенділер акция аясында барлық ардагерлерде болып, оларды алдағы мерекемен құттықтамақ
Әлеуметтік көмектен басқа акцияға қатысушылар ардагерлер демалысын түрлендіру үшін оларға өлеңдер оқып беріп, студенттік өмір жаңалықтарымен бөліседі
Акция өскелең ұрпақтың бойында аға ұрпақ алдындағы жауапкершілік пен сергектік сезімдерін тәрбиелеуге көмектеседі.
«Елорданың барлық университеттерінің, колледждерінің студенттері бүгінде акцияға белсене қатыса отырып, ардагерлерге қар тазалауда көмектесуде
Сондай-ақ жыл бойы біз мұндай акцияларды жағастыруды жоспарлап отырмыз», — деді жастар саясаты орталығының төрағасы Нұрмұхамед Қадырәлиев.
Еске сала кетейік, Астана әкімі Әділбек Жақсыбеков аппараттық кеңестердің бірінде ардагерлерді және барлық егде адамдарды қолдауға бағытталған әлеуметтік сипаттағы шаралар ұйымдастыруға бастама көтерген болатын
Бұл ең алдымен егде адамдарға үнемі қамқорлық жасап, көңіл бөлуге бағытталған акциялар
Әңгіме қаржылай шығындарды талап етпейтін, оның есесіне елеулі моральдық, психологиялық және тәрбиелік мәні зор шаралар жөнінде болып отыр.
inform.kz
