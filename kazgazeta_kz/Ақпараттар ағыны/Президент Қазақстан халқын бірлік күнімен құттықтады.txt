Қазақстан Президенті Нұрсұлтан Назарбаев 1 мамыр мерекесіне орай «Қазақ елі» монументі алаңында ұйымдастырылған мерекелік іс-шараларға қатысып, ел халқын бірлік пен ынтымақ мейрамымен құттықтады, деп хабарлайды BNews.kz тілшісі.
«Бүгін ұлық мереке
Жарқыраған көктемде халқымыздың бірлігі мерекесін атап өтеміз
«Бірлік» деген ұлы сөз
Егер де отбасында бірлік болмаса, ерлі-зайыптылар ажырасып тынады, егер де зауыт, фабрика, компанияда бірлік болмаса, кәспорын банкрот болып құриды
Егер де мемлекеттің ішінде бірлік болмаса, әр өңір әр жаққа тартатын болса, онда мемлекет күйрейді», — деді Қазақстан Президенті.
Мемлекет басшысы бірлік пен ынтымақтың арқасында еліміздің үлкен жетістіктерге жетіп отырғанын тілге тиек етті.
«Ең алдымен, аңсап жеткен тәуелсіздігімізді сақтап қалу халықтың бірлігіне байланысты
Көпэтносты ел болғаннан кейін, барлық халықтарды ұйымдастыру маңызды
Бірлік арқылы тәуелсіздігімізді сақтап қаламыз, бірлік арқылы мемлекетті нығайтамыз, бірлік арқылы халықтың тұрмысы жақсаратын болады
Халық болашаққа сенімді болады, елімізде тыныштық пен келісім болады», — деген Нұрсұлтан Назарбаев Қазақстан халқын мерекемен құттықтап, әр отбасыға бақ-береке тіледі.
 
