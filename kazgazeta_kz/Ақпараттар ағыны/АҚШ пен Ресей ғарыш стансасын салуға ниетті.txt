Ресейлік «Роскосмос» пен америкалық NASA ғарыш агенттіктері бірлесіп 2024 жылы жаңа ғарыш сатансасын тұрғызбақ.

Жағымды жаңалық Қазақстанның Байқоңыр ғарыш айлағында жария етілді, деп хабарлады АҚШ-тың UPI агенттігі
Байқоңырда «Роскосмос» төрағасы Игорь Комаров пен NASA басшысы Чарльз Болден тұңғыш рет кездесіп, жаңа Халықаралық ғарыш стансасын салуға уағдаласты
Аталған келісім жөнінде журналистерге берген баспасөз мәслихаты кезінде қос тарап та қуаттаған
Нақтырақ айтқанда жаңа орбиталық ғарыш стансасын салу төңірегіндегі жұмыстарды 2024 жылға дейін ұзарту туралы келісім қабылданды
Бұған дейін ол тек 2020-мен шектеліп келген еді
NASA жетекшісі Чарльз Болден америкалық ғарыш агенттігінің алдында Ай мен Марсты жіті зерттеу міндеті тұрғанын мәлімдеді
«Біз Марсты игеру жолында сондай-ақ «Роскосмоспен» бірлескен миссияны жүзеге асыру жолдарын қарастырып жатырмыз
Яғни ресурс, қаржы және уақыт мерзімін тиімді пайдаланудың тетіктері ойластырылуда», — деп атап өтті ол.
Дереккөз:24.kz 
Авторы: Жігер Сәрсен
