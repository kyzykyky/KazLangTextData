Астанада ҚР Президенті жанындағы Орталық коммуникациялар қызметінде Үкімет мүшелері Үкімет отырысының қорытындылары жөнінде брифинг өткізеді, деп хабарлайды Baq.kz.

«Қазақстан Республикасында тілдерді дамыту мен қолданудың 2011-2020 жылдарға арналған Мемлекеттік бағдарламасын жүзеге асырудың барысы туралы» ҚР Премьер-Министрінің орынбасары Гүлшара Әбдіқалықова мен ҚР Мәдениет министрі Арыстанбек Мұхамедиұлы баяндама жасайды.
ҚР Денсаулық сақтау министрі Салидат Қайырбекова «Міндетті медициналық сақтандыруды енгізу мәселелері туралы»; «2011 – 2015-жылдарға арналған «Саламатты Қазақстан» Мемлекеттік бағдарламасын орындаудың барысы туралы»; «Туберкулезбен күрес жөніндегі кешенді шаралар туралы» тақырыптарында сөз сөйлемек.
Сонымен қатар, ҚР БҒМ Жастар ісі жөніндегі комитетінің төрайымы Роза КӘРІПЖАНОВА — «Жастар саясатын жүзеге асырудың барысы туралы» тақырыбында, ҚР Өңірлік даму министрі Болат Жәмішев — «Өңірлерді дамытудың бірыңғай бағдарламасы» тақырыбында, ҚР Сыртқы істер министрінің орынбасары Алексей Волков — «Оңтүстік Кореяның Президентінің мемлекеттік сапарына дайындықтың барысы туралы» тақырыбында, ҚР Индустрия және жаңа технологиялар вице-министрі Альберт Рау — «Энергия үнемдеуді дамыту және энергия тиімділігін арттыру мәселелері туралы
Шикізаттық емес экспортты дамыту және ілгерілету мәселелері» тақырыбында, ҚР Қаржы вице-министрі Ардақ Теңгебаев — «Қылмыстық жолмен алынған табысты тазартуға жәнетерроризмді қаржыландыруға қарсы тұрудың халықаралық стандарттарына сәйкестікті қамтамасыз ету жөнінде қабылданған және қосымша шаралар туралы» тақырыбында журналистер алдында баяндама жасамақ.
