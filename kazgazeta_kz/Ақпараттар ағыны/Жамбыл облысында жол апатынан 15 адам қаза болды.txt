14 адамның өртенген сүйектері апат орнынан табылған, тағы бір адам ауруханаға жеткізілген соң қайтыс болған деп хабарлады Жамбыл облыстық ішкі істер департаментінің төтенше жағдайлар басқармасы.
“Газель-2705″ маркалы жүк көлігі мен “Мерседес-Бенц Спринтер” шағын автобусы Алматы-Екатеринбург тас жолының 487-шақырымында бір бірімен соқтығысып қалған.
Бішкектен Солтүстік Қазақстанға кетіп бара жатқан шағын автобустың жүргізушісі мен ондағы жолаушылардың барлығы Қырғызстан азаматтары, “Газель” көлігінің жүргізушісі – Қазақстан азаматы деп хабарланды.
Апаттан зардап шеккен бес адам Жамбыл облысымен шектесетін Қарағанды облысындағы Приозерск қаласының ауруханасына жеткізілген.
Дереккөз: Азаттық
 
