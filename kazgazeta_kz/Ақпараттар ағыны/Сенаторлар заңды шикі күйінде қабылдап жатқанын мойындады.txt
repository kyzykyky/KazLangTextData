Сөйтіп, “шұғыл қабылдау керек” деп қиылып тұрып алады
Салдарынан талай құжат шикі күйде қабылданып кеткеніне депутаттар өкініш білдірді.Бұл туралы КТК арнасы хабарлайды
“Тым келісе берудің шегіне жеткен сияқтымыз
Жалғыз менің пікірім емес, мына отырған сенаторлардың пікірі
Қашанғы осындай саясат қолданасыңдар, қашанғы біз осыған көнеміз? Өзімізге тиісті екі ай уақытты берсеңдерші, айналайындар?”, – деді Сенат депутаты Серік Ақылбай.
Ал Жетінші арна журналистері осы мәселеге қатысты министр Ерболат Досаевтың әріптестерінен пікір білген еді.
Мәдениет және спорт министрі Арыстанбек Мұхамедиұлы: “Біз жаңағы заңға байланысты екі ай бұрын алып келеміз
Екі айдың ішінде бүкіл комитеттерде біз талқылаймыз
Енді бір шетінен сынның орны да бар”, – деп түсіністік танытты.
Сенаторлар тізген есеп бойынша осы жылдың өзінде оннан астам заң жобасы жеделдетіліп қаралып, мерзімінен бұрын қабылданыпты
Сенаторлардың сөзінше олар заңды талқыламақ түгілі оқып та үлгермейді екен.
“Қазіргі заңдарда грамматикасын айтпағанда, бірі-біріне қайшы келетін тұстарының қаптап жүруі осының салдарынан”, – дейді депутаттар.
Сенаторлар ведмство басшыларына заң шығарушы органға шалағай заң жобасын алып келіп, оны бір-екі күнде мақұлдап жіберуін өтінуді доғауды міндеттеді
Себебі шалағай заңдардың салдарынан парламенттің атына кір келіп жатқан көрінеді.
Дереккөз: КТК арнасы
