Мысалы, «олар тұрғын үйлерде, жатақханаларда орналаспауы тиіс» деген заң жобасы дайындалды
Құжатты Мәдениет және спорт минтстрлігі ұсынды
Бірақ, ол Сенат депутаттарына ұнамай қалды
Керісінше, халық қалаулылары букмекерлік кеңселерге бүйрегін бұрды.
Пікірталас мына мәселеден туындады
Мәдениет және спорт министрі еліміздегі жастардың болашағына алаңдаушылық білдірді
Cенаторлар болса,  букмекерлік кеңселердің, нақтысы осы саладағы кәсіпкерлердің жағдайын алға тартып отыр.
«Барлық жағынан обективті қарау керек
Біз барып көрдік
Тап-таза, жұмыс істейді, анау айқай ештеме жоқ
Сосын оларда түнде ішімдік сатпайды
Тіпті ішінде де сатпайды
Асханасы бар, кофе, шай ішеді соның барлығына дұрыс  қарау керек
Содан соң, әйелі келіп шағым жасаса, ол жігітті жолатпайды
Қара тізімдері бар екен», — дейді сенатор Талғатбек Абайділдин.
Бүгінде букмекерлік кеңсені кез-келген бұрыштан кездестіруге болады
Олар негізінен жатақханалар мен тұрғын үйлердің бірінші қабатында орналасқан
Сондықтан, осы заң жобасында аталмыш ойынханаларды әлгіндей жерлерден шығарып, арнайы орындарға орналастыруды көздейді
Бірақ, дәл осы сәтте депутаттар тағы да қарсылық танытты.
«Тұрғын үйлердің қатысы қанша? Ондағы тұрғындардың тек төрттен бірін ғана жастар құрайды
Тек жастар ғана емес, ересектер де ойнайды», — деді депутаттар.
Алайда, министрдің бұған айтары бар болып шықты.
«Мен түбегейлі қарсымын
Сіздерге айтайын, біз көптеген шектеулерді алып тастадық
Тұрғын үйлердің астынан алу керек дегенді букмекерлік қауымдастықтардың өздері де қолдап жатыр
Енді қолдамайтындар бар, әрине», — деді Арыстанбек Мұхамедиұлы.
Отырыс барысында министр мен депутаттар ортақ пікірге келе алған жоқ
Сенаторлар букмекерлік кеңселерді соншалықты қыспаққа алып, олардың жолын кесудің қажеті жоқ деген пікірде қалды
Ал министр болса мына мәселені ерекше назарға алу қажеттігін ескертті.
«Егер біз шектеу қоймасақ жақын арада біздің бүкіл қаладағы тұрғын үйлердің астыңғы қабаты тек букмекерлік контора болып кетеді
Қазір ешкім шектеу істей алмайды
Біз заңды түрде бизнес істеп жатырмыз деп ақталады
Осы салада қазір айналымдағы ақша 30 млрд теңге
Бұл жаңағы сізбен біз айтып жатқан 2-4 млрд теңге бергі жағы ғана
Негізінен, бұл ірі ақша айналымы», — деді министр.
Осылайша, өзгертулер мен толықтырулар енгізілген «ойын бизнесі туралы» заң жобасы букемекерлік кеңселерді арнайы орындарға шығаруды ғана емес, сонымен қатар оларға деген салықты бірнеше есеге арттыруды көздейді.
Енді бұл мәселенің тұжырымдамасы алдағы уақытта сенаттың пленарлық отырысында қаралады
Сол уақытта еліміздегі букмекерлік кеңселер қауымдастығының пікірін тыңдау көзделген.
NUR.KZ
