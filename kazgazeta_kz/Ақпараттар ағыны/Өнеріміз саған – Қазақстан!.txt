Астанада ҚР Мәдениет және ақпарат министрлігінің ұйымдастыруымен «Өнеріміз саған – Қазақстан!» атты қазақ ұлттық өнерін жетік меңгерген этностық топтар өкілдері фестивалінің гала концерті өткізіледі.
Қазіргі таңда Қазақстанда тұратын түрлі ұлт өкілдері ішінде қазақ тілін жетік білетіндермен қатар қазақтың дәстүрлі өнеріне қызығушылық танытқандардың  саны артып келеді
Түрлі сахналардан қазақша ән айтып, би билеп жүрген диаспора өкілдерін, оның ішінде кәсіби әртістерді де жиі көруге болады
Қуанарлығы,  шетел азаматтары да қазақша ән салып, күй тарта бастады
Елімізде алғаш рет ұйымдастырылып отырған шара барысында сол өнерпаздардың ең үздіктері өз өнерлерін көрермендер назарына ұсынды.
Шараның басты мақсаты — қазақ халқының өнері мен мәдениетін Қазақстанда тұратын барлық этнос өкілдері арасында кеңінен насихаттап, Қазақстан халқының бірлігін, достығын және патриотизмін одан әрі нығайтуға атсалысу.
Концертке танымал өнер жұлдыздары Парвиз Назаров, Игорь Благодарный, Андрей Фендриков, Жанна Верещак, Георгий Югай, Ольга Желтухина, Нина Моисеева, Роман Ким, Надежда Сармина, Альбина Огенасян және басқалары қатысты
Сонымен қатар, фестиваль қонағы ретінде танымал әнші Қарақат Әбілдина жетігеншілер тобымен бірге өнер көрсетеді.
