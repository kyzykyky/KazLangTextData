Жуырда С.Бәйішев атындағы  Ақтөбе облыстық әмбебап-ғылыми кітапханасының шет тіліндегі әдебиеттер бөлімшесінің қызметкерлері  1 мамыр — Қазақстан  халықтарының бірлігі күніне орай “Елдер достығы” атты мерекелік  кеш  өткізді
Шара жастарды бірлікке, ынтымақтастыққа, бір тудың астында бірнеше ұлт өкілдерімен тұрып,  достық қарым — қатынасты нығайтуға бағытталды.

1995 жылдың 18 қазанынан бастап  Қазақстан Республикасының президенті Нұрсұлтан Әбішұлы Назарбаевтің  жарлығы бойынша 1 мамыр — Қазақстан халқының бірлігі күні деп жарияланды
«Бірлік бар жерде — тірлік бар» дейді біздің халық
Дана жұрт мұны тегіннен-тегін айта салмаса керек
Ауызбірлік пен түсіністік, қарапайым сыйластық үстемдік құрған жерлерге қашанда нәтижелі істердің үйір болатыны белгілі
Біздің елімізде қалыптасқан ұлттар тұтастығы мен халықтар достығының арқасында бүгінде мемлекетіміз өркендеп, ілгері басып келеді.  Бірлік күніне орай ұйымдастырылған шарада Корея этномәдени орталығының өкілі  Пак Лидия Степановна, корея хоры  «Ариран»,  «Славяне» этномәдени орталығының өкілі Сурай Виктория Васильевна, «Купава» фольк — модерн тобы, «Жас Қуат»  жастар қоғамдық бірлестігінің төрағасы Оспанов Артур, «АСК»-  Ақтөбедегі Америка бұрышының волонтері Сейталиева Асима мен мүшелерінің қатысуымен әуенді достық кешіне айналды.

Бұл шараны «Жас Қуат» пен «АСК» мүшелері  Бекзадина Айгерім және Шаяхметова Айдана екі тілде жүргізді
Мерекелік  кешті С.Бәйішев атындағы  Ақтөбе облыстық әмбебап — ғылыми кітапханасы директорының ғылыми жұмыстар жөніндегі орынбасары Айгүл Мақсатқызы қорытындылап, барлық белсенді қатысушыларға Алғыс хаттар  табыстады
Кеш  соңында «Бірлік түбі — береке» атты кітап көрмесімен  танысты.





1 мамыр – Қазақстан халықтарының бірлігі мерекесімен бір- бірін шын жүректен құттықтай отырып, бір шаңырақтың астындағы халқымыздың достығы мен өзара түсіністігі одан әрі жалғасып, еліміздегі ұлтаралық татулық әрдайым берік болып, қашан да ынтымақ, бірлік мәңгі жасай берсін деген тілектермен достық кездесу шарасы аяқталды.
С.Бәйішев атындағы  Ақтөбе облыстық 
әмбебап-ғылыми кітапханасының 
Утешова А.Т.


1 мамыр – Қазақстан халықтарының бірлігі мерекесімен бір- бірін шын жүректен құттықтай отырып, бір шаңырақтың астындағы халқымыздың достығы мен өзара түсіністігі одан әрі жалғасып, еліміздегі ұлтаралық татулық әрдайым берік болып, қашан да ынтымақ, бірлік мәңгі жасай берсін деген тілектермен достық кездесу шарасы аяқталды.
С.Бәйішев атындағы  Ақтөбе облыстық 
әмбебап-ғылыми кітапханасының 
Утешова А.Т.


