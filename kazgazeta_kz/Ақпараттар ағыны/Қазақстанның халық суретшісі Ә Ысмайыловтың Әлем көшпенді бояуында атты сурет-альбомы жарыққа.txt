Қазақстанның халық суретшісі Ә.Ысмайыловтың туғанына 100 жыл толуына орай «Әлем көшпенді бояуында» сурет-альбомы жарыққа шығады
Бұл туралы бүгiн ҚР Мәдениет және ақпарат министрлiгi Ақпарат және мұрағат комитетiнiң төрағасы Болат Кальянбеков мәлiмдеді.
«Ертең, Қазақстанның халық суретшісі Әубәкір Ысмайыловтың туғанына 100 жыл толуына орай, ҚР Мәдениет және ақпарат министрлiгi үш тiлде (қазақ, орыс, ағылшын) «Әлем көшпенді бояуында» атты сурет-альбомын жариялайтын болады
Сондай-ақ министрлiк суретшiнiң туған-туыстарының естелiктерi негiзiнде деректi фильм түсiру жұмысын қолға алып отыр
Оған ресейлiк мамандар да шақырылатын болады
Фильмдi биылғы жылдың соңында көрсету жоспарлануда
 Онда Ә
Ысмайыловтың тағдыры мен  шығармашылық жолы әрiптестерiнiң, мәдениет саласындағы сарапшылардың көзқарасымен берiлетiн болады», — дедi Болат Кальянбеков.
Әубәкір Ысмайылов ҚР мәдениет қайраткері
Әр жылдары Еңбек Қызыл Ту, Құрмет белгісі ордендерімен марапатталған, Қазақ КСР Еңбек сіңірген өнер қайраткері, Қазақ КСР Халық суретшісі атағын иеленген
Оның бай мұрасы бүгінгі таңда қазақ бейнелеу өнерінің алтын қорынан лайықты орнын алып отыр.
