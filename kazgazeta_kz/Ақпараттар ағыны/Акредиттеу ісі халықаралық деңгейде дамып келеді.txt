Елбасымыз жыл басындағы халыққа арнаған «Қазақстан жолы – 2050: Бір мақсат, бір үміт, бір болашақ!» атты жолдауында 2050 жылға қарай, еліміз жаһандық бәсекеге қалай бейімделіп, экономикамызды өрге сүйреудің жоспар-жобасын нақтылап көрсетіп берді
Сонымен қатар, дамыған отыз елдің қатарына қосылу міндетін алдымызға мақсат етіп қоюуының өзі жақсы бір бағыт-бағдардың бірі.
Біздің еліміз ТМД елдері арасында техникалық реттеу жүйесі бойынша алғаш реформа жүргізген мемлекеттің бірі
Осы мақсаттағы заңдық нормаларымыздың барлығы да 2008 жылдары қабылданған болатын
Тіпті, осы бағытта тиянақты әрі жүйелі жұмыс істеу үшін «Ұлттық акредиттеу орталығы» ЖШС-гі құрылған
Халықаралық тәжірибеге сүйенсек, бұл өте орынды шешім болып табылады
Соның нәтижесінде, 2010 жылы Қазақстан өз жетістіктерімен акредиттеу зертханасы жөніндегі әріптестікте халықаралық ұйымның (ILAC) толыққанды мүшесі болды.
Бүгінде 2015-2019 жылдарға арналған мемлекеттік индустриялды-инновациялық даму бағдарламасы аясында 17 металл сынамаларын зерттеу, құрыш немесе болат өнімдерін сертификаттау, өрт сөндіру құрылғылары мен азаматтық қорғаныс, жарылғыш заттар, тамақ өнімдері, ауылшаруашылық техникалары мен құрылыс сынды салаларда тәжірибелік сынақ алаңдарын құру көзделуде
Әрине, біз мұның бәрін де мемлекеттің қолдауымен «Ұлттық технологиялық даму жөніндегі агенттік» АҚ институты негізінде жүзеге асыруды жоспарлаудамыз
Мемлекет тарапынан бөлінген гранттар арқылы Инфрақұрылымды дамыту мемлекеттік бағдарламасы (Нұрлыжол) аясында 5 тәжірибелік сынақ зертханаларын құру жөніндегі шаралар ұйымдастыру ойымызда бар
Олар мынадай бағыттар бойынша жүзеге асырылады деп күтілуде: санитарлы-эпидемиологиялық сараптау, мұнай және газ, аграрлы-техникалық, радиологиялық зерделеу және нанотехнология.
Енді жоғарыда аталған шараларды техникалық реттеу талаптарына сәйкес іске асыру арқылы біз тұтынушыларымызды қауіпсіз өнімдермен қамтамасыз етілуін ұйымдастырамыз
Сонымен қатар, экспорттау нарығындағы мақсатты техникалық кедергілерді жоя отырып, сапалы өнімдердің шығарылуына септігімізді тигіземіз
Осындай шаралар тиімділігі нәтижесінде, ұлттық акредиттеу орталығының тиімділігі мен қызмет белсенділігі артатыны сөзсіз
Сондай-ақ, акредиттеу қызметінің мөлдірлігі көрініс беріп, шынайылығы сезіледі
Ал осы саладағы іс жүргізу тетігінің электронды үлгіге көшірілуі еңбек ресурстарының үнемделуіне оң әсер тигізетін болады.
baq.kz
