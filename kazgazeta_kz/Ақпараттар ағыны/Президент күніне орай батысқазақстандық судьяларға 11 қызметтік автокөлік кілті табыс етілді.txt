Батыс Қазақстан облыстық сотында ҚР Тұңғыш Президенті күніне орай салтанатты жиын болды.
Онда БҚО сотының төрағасы Бек Әметов сот жүйесі қызметкерлерін мерекемен құттықтап, облыстық сот судьясы Есенбай Боранбаев баяндама жасады.
ҚР Судьялар одағы, Қазақстан Журналистер одағы мен «Әділ сөз» сөз бостандығын қорғау халықаралық қоры жариялаған сот қызметін үздік көрсеткен журналистік жұмыстар аймақтық байқауының жеңімпазы болып танылған «Уральская неделя» газетінің тілшісі Талғат Омаровқа диплом мен арнайы сыйлық тапсырылды
Сондай-ақ шағын футболдан облыстық сот төрағасының ауыспалы кубогі үшін өткен жарыстың жеңімпаз-жүлдегерлері, үздік ойыншылар да марапатталды.
Салтанатты жиында  аудандық және оған теңестірілген соттардың төрағаларына 11 қызметтік автокөліктің кілті табыс етілді
Атап айтқанда, «Шевроле Нива»  қызметтік автокөліктің кілттері Жәнібек, Қазталов, Қазталов аудандық №2,  Жаңақала,  Шыңғырлау, Теректі, Теректі аудандық №2, Зеленов, Зеленов аудандық №2, Қаратөбе, Тасқала сотынының төрағаларына берілді.
ҚазАқпарат
