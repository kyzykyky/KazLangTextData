Кеше Астанада Мемлекеттік тілді да­мыту қоры мемлекеттік тілді тегін оқы­татын «www.soyle.kz» Интернет-пор­та­лының ашылуына арналған баспасөз-конференциясын өткізді.
Аталмыш порталдың ашылуы «Қазақ­стан – 2050» Стратегиясында айтыл­ған міндеттерді орындау мақса­тында ҚР Тұңғыш Президенті – Ұлт Көшбас­шысының Қоры мен «Samsung Electronics Kazakhstan and Central Asia» Компа­ния­сының қолдауымен жүзеге асырылып отыр
Жобаны әзірлеу барысында фи­лология ғылымдарының докторы, про­фессор Айман Алдаш жетекшілік еткен шығармашылық топ (тілші ғалымдар, әдіс­­керлер мен оқытушылар) жұмыс істеді.
Басқосуда ҚР Тұңғыш Президенті – Ұлт Көшбасшысы Қорының өкілі Серік Бұлхайыров бүгінгі таңда қазақ тілін онлайн режимінде оқытудың бірегей мүмкіндігі пайда болғандығын айтты
ҚР Мәдениет және ақпарат министрлігі Тіл комитеті төрағасының орынбасары Шерубай Құрманбайұлы жаңадан іске қосылған порталдың тиімділігі жөнінде өз ойын ортаға салды
Филология ғылымдарының докторы, профессор Айман Алдаш пен «Samsung Electronics Kazakhstan and Central Asia» компаниясының өкілі Гүлжамал Исаева ресурстың басты мақсаты мен ерекшеліктеріне тоқталды.
Ал Мемлекеттік тілді дамыту қо­рының директоры, онлайн курс идея­сы мен концепциясының авторы Азат Шауеев өз сөзінде: «Soyle.kz» порталында орналастырылған барлық сабақ материалдары, танымдық-ақпараттық материалдар тіл үйренушілердің қазақша сөйлеп үйренуі үшін ұсынылып отыр
Біздің түпкі мақсатымыз – қазақ тілін үйренем деушілерге барынша көмектесіп, сабақтарды мейлінше қарапайым, мейлінше түсінікті түрде тегін үйрету
Қазіргі таңда интернет жүйесінде қолжетімді (тегін) онлайн курс жоқ
Сондықтан да біз тілдерді оқытудың халықаралық және отандық іс-тәжірибесінің тиімді тұстарын зерттеп-зерделеп, сараптай келе, қазақ тілін оқытудың онлайн курсын әзірлеуді қолға алдық
Бұл, әрине, мемлекеттік тілді оқыту мәселесінде айтулы қадам
Қазіргі заманда тек ақпараттық технологиялар ғана мемлекеттік тілді жалпыға бірдей оқытуды қамтамасыз ете алады» деп атап көрсетті.
Д.СМАЙЫЛ
