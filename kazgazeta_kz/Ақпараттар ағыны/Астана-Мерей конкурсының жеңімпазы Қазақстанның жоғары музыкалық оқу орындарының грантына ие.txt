Қазақстан Республикасы Білім және ғылым министрлігінің «Дарын» республикалық ғылыми-практикалық орталығы Қазақ ұлттық өнер университетімен бірлесіп, 2014 жылдың 8-12 желтоқсан аралығында Астана қаласында Х «Астана-Мерей» Халықаралық жас орындаушылар конкурсын өткізеді, деп хабарлады ҚР Білім және ғылым министрлігінің баспасөз қызметінен.
Конкурстың маңыздылығы ҚР Білім және ғылым министрлігінің I, II, III дәрежелі дипломдарымен марапатталады және жеңімпаздар мен жүлдегерлерге Қазақстанның жоғары музыкалық оқу орындарына түсу кезінде білім беру гранттарын тағайындауда басым құқық беріледі.
Конкурсты өткізудің басты идеясы — музыка өнері саласындағы дарынды балаларды анықтау, жас орындаушылардың орындаушылық шеберлігін арттыру және шығармашылық әлеуетін дамыту.
Жас орындаушылар Конкурсына 10-16 жас аралығындағы оқушылар: «Ағаш үрлемелі аспаптары» және «Мыс үрлемелі және соқпалы аспаптары» номинациялары бойынша қатысады.
Конкурска қатысушыларды Италиядан келген классикалық музыка саласындағы білікті мамандар, мәдениет және өнер саласына еңбек сіңірген қайраткерлерден құрылған қазылар алқасы анықтайды.
Конкурстың салтанатты ашылуы 2014 жылы 8 желтоқсанда, Лауреаттарды марапаттау және гала-концерт 12 желтоқсан күні Қазақ Ұлттық өнер
университетінің Орган залында өтеді.
