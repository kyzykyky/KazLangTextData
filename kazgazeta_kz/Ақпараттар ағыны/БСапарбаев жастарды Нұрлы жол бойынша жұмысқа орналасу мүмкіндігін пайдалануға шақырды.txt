«Нұрлы жол» мемлекеттік бағдарламасы аясында ашылатын жұмыс орындары техникалық және кәсіби білім беру ұйымдарында оқуын тәмамдайтын жас мамандар үшін жаңа мүмкіндік болмақ
Бұл туралы бүгін ҚР Премьер-Министрінің орынбасары Бердібек Сапарбаев «Жастар –индустрияландырудың локомотиві» атты форум барысында мәлімдеді, деп хабарлайды BNews.kz.
«Нұрлы жол» бағдарламасын жүзеге асыру нәтижесінде 400 мыңға жуық жұмыс орны ашылады деп болжап отырмыз
Бұл — жас кәсіби мамандар үшін жақсы мүмкіндік
Кәсіптік және техникалық білім берудің басты мақсаты – жастардың бойындағы әлеуетін ашу, өзі риза болатындай білім алып, мамандық иесі болу және болашақта сол мамандық өзіне жақсы табыс әкелуі тиіс»,-деді Б.Сапарбаев.
ҚР Үкіметі басшысы баспасөз қызметінің мәліметінше, вице-премьер «Нұрлы жол» мемлекеттік бағдарламасының іс-шараларына ҚР Ұлттық қорынан 10 млрд доллар бөлінетінін еске салып өтті.
BNews.kz
 
