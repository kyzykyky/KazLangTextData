Бүгін ҚР инвестиция және даму министрі Әсет Исекешев Алматы облысына барған жұмыс сапары барысында Алматы-Қапшағай трассасының реконструкциялану барысымен және Алматының үлкен айналма автожолын (АҮААЖ) салу жобасымен танысты.
Қазіргі таңда Алматы-Қапшағай трассасының 104 км жөндеумен қамтылған, оның 10 километрін жыл аяғына дейін тапсыру жоспарланған
Трассаның 63 км көлік жүріп өтуге арналған 6 жолақты болып, ал қалған 41 км – 4 жолақты болып реконструкцияланады деп жобалануда
Бұл жол І техникалық санат нормативтері бойынша цемент-бетон жамылғымен салынатын болады
Құрылыс жұмыстарын 2016 жылы аяқтау жоспарлануда.
Сонымен бірге министрге АҮААЖ жобасын іске асыну жоспарларын жайында баяндалды
Айналма жолдың ұзақтығы 66 км
Бұл жол І техникалық санат параметрлері бойынша 6 және 4 жолақты қозғалысқа арналып салынады
Жорамал бойынша, жолдағы қозғалыс жиілігі тәулігіне 38 мың автомобиль, қозғалыстың есепті жылдамдығы – 150 км/сағ болмақшы.
Аталмыш жолда 8 жол айырығын, 19 көпір, 19 эстакада және жол өтпесін салу көзделген.
Жоба бойынша конкурс жөніндегі хабарландыру 2014 жылдың аяғына дейін өткізіледі.
baq.kz
