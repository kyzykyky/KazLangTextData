Биыл ұлттық мәдениетіміздің көрнекті қайраткері, еліміздің кәсіби бейнелеу өнерінің негізін қалаушылардың бірі, Қазақстанның халық суретшісі Әбілхан Қастеевтің (1904-1973) туғанына 110 жыл толады

Осыған орай Ә.Қастеев атындағы Мемлекеттік өнер мұражайы бірқатар шараларды ұйымдастырып отыр
Атап айтқанда, 17 қаңтар күні 1957 жылдан бастап қылқалам шебері тұрып, жұмыс істеген үйде Ә.Қастеев мұражайы ашылады
Онда Қазақстанның кәсіби қылқалам шеберлерінің бірінің өмірі мен шығармашылығынан сыр шертетін бейнефильмдер, суреттер, құжаттар, шығармаларының көшірмелері қойылған
Мұражай келушілерге талантты суретшінің көптеген туындылары салынған шеберханасында да болу мүмкіншілігін қарастырып отыр
Қылқалам шеберінің мерейтойын атап өту аясында Ә.Қастеев пен Қазақстанның бейнелеу өнері шеберлерінің «Суретші мен уақыт» атты көрмесі, «Тарихи естелік және мәдени мұра проблемалары» атты халықаралық ғылыми-тәжірибелік конференция ұйымдастырылады.
