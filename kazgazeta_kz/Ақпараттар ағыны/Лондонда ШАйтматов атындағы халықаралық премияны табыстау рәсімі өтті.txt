Жыл сайын Лондонда Шыңғыс Айтматов атындағы халықаралық әдеби сыйлық тапсырылады
Бұл шараның уақыт өткен сайын саяси және қоғамдық маңызы да артып келеді.
 Биыл да бұл күнге ерекше мән беріліп, салтанатты табыстау Құрама Корольдігінің Лордтар үйінде өтті
Парламенттің жоғарғы палата мүшесі, Патшалықтың ғұмырлық пэрі,баронесса Мерал Хусейн-Эче сөз сөйледі
Іс-шараға Баронесса Сати, Лорд Курбан, Лорд Виржи сынды әйгілі саясаткерлер қатысты
Премияның салтанатты рәсіміне «Самұрық-Қазына» ұлттық әл-ауқат қоры қаржылай көмек көрсеткен
Патшалықтың ғұмырлық пэрі Мерал Хусейн-Эче, баронесса: «Мен үшін Лордтар Палатасында Айтматовтың Академиясын таныстыру өте үлкен құрмет
Шыңғыс Төреқұлұлы Орталық Азияның барлық елі үшін өте маңызды тұлға
Жазушы шығармалары маған үлкен әсер берді
Айтматовты қоғам қайраткері әрі ұлағатты қаламгер деп білемін», — деді өз сөзінде
Сыйлықтың 2014 жылғы лауреаты «Қош бол, Гүлсары», «Ақ кеме», «Кассандра таңбасын» француз тіліне аударғаны үшін Лили Дени ханымға бұйырды
Сондай-ақ бұл награданы Хелен Берначез те иеленді
Ол музыка зерттеушісі
Әрі Дмитрий Шостаковичтың еңбектерін насихаттаушы
Лондондағы Айтматов академиясын құруға және шығармаларды ағылшын, француз, неміс тіліне аудару үшін көмек көрсеткен
Сыйлық венгерлік аудармашыларға да табысталып отыр
Олар Айтматовтың 8 томдық шығармасын ұйғыр тіліне аударып, қытайдың Xinjiang People’s Press баспасына шығарған
Бұл сыйлықты Қазақстан жазушысы, драматург Дулат Исабеков те иеленді
Айтматовтың замандасына бұл сыйлық өз пьесасын британ сахнасында қойғаны үшін, Қазақстан мен Британ арасындағы байланысты арттыруға үлес қосқаны және ұлттық мәдениеттің шет елдерде мерейін үстем етіп жүргені үшін берілді
Атап өту керек, Исабековтың «Транзит жолаушы» атты ағылшын тіліне аударылған пьесасы Лондон сахнасында қойылған тұңғыш қазақ туындысы және сәуір айында бұл қойылым үздік деп танылды
Драматург Дулат Исабеков: «Статистика бойынша, кеңес жазушылары арасында Лениннен кейін Айтматовтың кітаптары көп таралыммен басылып шыққан
Қырғыз халқы бақытты, осындай аз ғана халық әлемге Айтматовтай азаматын сыйлап отыр
Қырғыз халқымен бауыр елміз
Сыйлықтарыңыз үшін айтар алғысым зор», — деді.
baq.kz
