Қазақтың көрнекті композиторы Мұқан Төлебаевтың 100 жылдығына орай 8 қарашада «Астана Опера» театрының көреремендеріне «Бiржан-Сара» операсы Ресейдің Еңбек сіңірген әртісі Юрий Александровтың қойылымында ұсынылады
 Бұл туралы ҚР Мәдениет және ақпарат министрлігінің баспасөз қызметі  хабарлады.
Операның жаңа музыкалық редакциясының авторы — Абзал Мұхитдинов
Басты партияларды орындайтындар — опера сахнасының жұлдыздары Қазақстан және Татарстан Республикаларының Халық әртісі Нұржамал Үсенбаева және Ресейдің Еңбек сіңірген әртісі Ахмет Ағади.
Алтынайдың рөлінде белгілі опера әншісі Дина Хамзина, Естайдың партиясын Бейімбет Таңарықов ойнайды.
«Музыкалық театрда мен кісі өлімін мүлдем мойындамаймын, менің ойымша бұл жерде басқа өлім, сол себепті кісі өлімі өмірде, театр сыртында қала берсін
Біз қойылым соңын өзгертіп, Біржанды өмірге әкелеміз, себебі, мен өнерді өлтіруге болмайды деп есептеймін
Біз бір өзгеріс енгіздік: екінші акт кезіндегі Біржан мен Сараның бір-біріне ғашық екені анықталатын дуэтті соңына қойдық», — дейді Александров.
