29 қаңтарда Назарбаев Университетінің Жоғары мемлекеттік саясат мектебіне түскісі келетіндерге арналған ашық есік күні өтеді, деп жазады Қазақпарат агенттігі.
Онда Жоғары мемлекеттік саясат мектебіне түсу процедуралары, оқу және болашақ түлектердің мансабы жөнінде толық ақпарат ұсынылады
Сонымен қатар, келушілер Назарбаев Университетінің Жоғары мемлекеттік саясат мектебінің оқытушыларымен, студенттерімен және қызметкерлерімен танысып, өздерінің көкейіндегі сауалдарын қоя алады
МРР (мемлекеттік саясат магистрі) бағдарламасы туралы егжей-тегжейлі ақпаратты да осы жерден ала алады.
Аталған шара барысында келушілер Сингапур және БҰҰ-ның Қазақстандағы өкілдігінен келген қонақтармен және басқа да тұлғалармен кездесе алады.
2012 жылы тамыз айында Жоғары мемлекеттік саясат мектебі Сингапур ұлттық университетінің Ли Куан Ю атындағы Мемлекеттік саясат мектебімен ұзақ мерзімді ынтымақтастық туралы келісімге қол қойған еді
Бұл  келісімге сәйкес, мемлекеттік қызметте, жеке сектор мен коммерциялық емес ұйымдарда жұмыс істейтін жас қызметкерлерге, сондай-ақ, ЖОО-ның түлектеріне арналған «Мемлекеттік саясат магистрі» алғашқы бағдарламасы 2013 жылы жүзеге асырылды
Ал 2015 жылы «Мемлекеттік әкімшілендіру магистрі» бағдарламасын ашу жоспарланған.
