Алматыда биыл қалалық ипотекалық бағдарлама аясында — облигациялық займ бойынша 27 үй пайдалануға беріледі
Бұл туралы ҚазАқпарат тілшісіне қалалық құрылыс басқармасы басшысының орынбасары Құрманғалиев Мұхамедғаріп айтты,, деп хабарлайды ҚазАқпарат.
«Биыл қалада «Қолжетімді баспана-2020» мемлекеттік бағдарламасы аясында аумағы 2500 шаршы метр болатын 71 үй, яғни 3342 пәтер пайдалануға берілмек
Тұрғын үй құрылысы үш бағытта жүріп жатыр
Сонымен қатар, облигациялық займ негізінде қаржыландырылатын «Қалалық ипотекалық тұрғын үй құрылысы» жобасы бойынша биыл 27 үй пайдалануға беріледі», — деді М.Құрманғалиев.
Басқарма басшысы орынбасарының айтуынша, соңғы жылдары қалада әлеуметтік нысандардың құрылысы артып келеді.
«Соңғы 5 жылда коммерциялық құрылыстың үлесі азайып, есесіне әлеуметтік нысандардың құрылысы артып келеді
2005 жылы 120 мың шаршы метр тұрғын үй пайдалануға берілсе, қазір құрылыс көлемі 150 пайызға артып, жылына 205 шаршы метрді құрады
Мемлекет қазір тұрғын үй, мектеп, медициналық мекемелердің құрылысын басты басымдыққа алып, көп қаржы бөлуде»,- деді ол.
Мұхамедғаріп Құрманғалиев биылғы білім жылы аясында қалада 19 білім беру нысаны, 6 медициналық мекеме, 18 балабақша пайдалануға берілетіндігін айтты
Сондай-ақ, 25 нысанда сейсмокүшейту жұмыстары жүргізілді.
