Алматыда қазақ тілінде білім алатын оқушылардың саны 12 есеге артқан
Бұл туралы қала басшысы Ахметжан Есімов «Ана тілім — ардағым» фестивалі барысында айтты.
«Қазір өзге ұлт өкілдері арасында мемлекеттік тілді үйрену мақсатында балаларын қазақ тіліндегі балабақшаларға, мектептерге берушілердің қатары көбейіп келеді
Қаламызда 201 мемлекеттік мектеп бар
Олардың 62-сі қазақ тіліндегі мектеп болса, 68-і аралас мектеп
1989 жылы Алматыда 7-ақ қазақ мектебі болса, қазір олардың саны 62-ге жетті
Тәуелсіздік алған жылдары 8 мың бала қазақша оқитын
Олардың саны 12 есеге артып, қазір Алматы мектептерінде 90 мыңнан астам бала қазақ тілінде оқиды»,- деді А.Есімов.
Әкімнің баяндауынша, бұрын қазақ тілінде оқыту ЖОО-да тек педагогикалық мамандықтарға ғана тән болатын
Қазір барлық мамандықтар бойынша қазақша топтар ашылған.
«1989 жылы қазақ тілінде оқитын студенттердің үлесі 4 пайыз болса, қазір 51 пайызға жетті
Тіл мәселесін балабақшадан бастау да өз нәтижесін бере бастады
Алматылық бүлдіршіндердің 70 пайызы қазақ балабақшасына барып жүр
7 мыңнан астам өзге ұлт өкілдері балаларын қазақ балабақшаларына беріп келеді», — деп қорытындылады қала  басшысы.
Хабарлайды ҚазАқпарат.


