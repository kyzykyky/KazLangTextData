АСТАНА
ҚазАқпарат — Қазақстанға жасаған жұмыс сапары барысында Ресей Жинақтаушы банкінің басқарма төрағасы  Герман Греф ҚР Тұңғыш Президентінің кітапханасына ат басын бұрды
 Сапар аясында қонақ кітапханадағы 20 мыңға жуық еңбекпен және Мемлекет басшысы Нұрсұлтан Назарбаевтың өз коллекциясынан алынып қойылған жәдігерлерімен танысты, деп хабарлады кітапхананың баспасөз қызметінен.
Герман Греф контенттің ерекшелігін және жобаны жүзеге асыруда пайдаланған инновациялық шешімдерді атап өтті.
Г
Греф кітапханаға қазақ тіліне аударылған Джим Коллинздің «Жақсыдан ұлыға дейін» («От хорошего к великому») эксклюзивтік басылымының 100 данасын сыйға тартты. Кітапты қазақ тіліне  Қазақстандағы Жинақтаушы банкінің еншілес банкімен филология ғылымдарының докторларының қолдауымен аударылды
Кітапты «Сбербанк» АҚ ЕБ «Сбербанк кітапханасы» сериясымен шығарды.
«Жақсыдан ұлыға дейін» кітабында жақсы көрсеткіштен өте жақсы нәтижеге қол жеткізген компанияның тәжірибесі туралы жазылған
Автор бұл үшін қажетті факторларды, талаптар мен механизмдерді саралаған.
Өз кезегінде, Елбасының кітапханасынан Ресей Жинақтаушы банкінің басқарма төрағасы Герман Греф пен делегацияның барлық мүшесіне  Н.Ә
Назарбаевтың «Времена и думы», «Жылдар мен ойлар», «Еркін елдің ертеңі» («Будущее свободной страны») кітаптары тарту етілді.
