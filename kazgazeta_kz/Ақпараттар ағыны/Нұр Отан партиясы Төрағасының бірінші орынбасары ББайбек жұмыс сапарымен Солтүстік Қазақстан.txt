Бүгін «Нұр Отан» партиясы Төрағасының бірінші орынбасары Бауыржан Байбек Солтүстік Қазақстан облысына жұмыс сапары аясында өнеркәсіп секторы үшін қондырғы шығаратын Петропавл ауыр машина жасау зауытының жас жұмысшыларымен кездесті, деп хабарлайды «Нұр Отан» баспасөз қызметі.

Зауыт 50 жылдан асқан уақыттан бері жұмыс істеп келеді
Бүгінгі күні кәсіпорын Қазақстанның және алыс-жақын шетелдердің технологиялық нарығындағы алдыңғы қатарлы өндіріс орны саналады
Кәсіпорында 1000-нан астам адам еңбек етуде, олардың төрттен бірі — жастар.
Кәсіпорынның жұмысымен танысқан соң, Б.Байбек зауыттың жас жұмысшылары – инженерлермен, конструкторлармен, машина жасау мамандарымен т.б
кездесті.
Партия қызметі тиімділігінің көрсеткіші жастарды жаңа Қазақстанның дамуына белсене үлес қосуға жұмылдыру болып табылмақ
Осы орайда, Б.Байбек аталған кездесуде: «Нұр Отан» партиясы Доктринасының негізгі құндылықтарының бірі – қуатты экономика
Партиямыздың Лидері Нұрсұлтан Әбішұлы Назарбаев жастардың техникалық мамандықты игеруіне баса назар аударуда
Бұл әсіресе елімізде индустрияландырудың жаңа кезеңі басталған уақытта барынша маңызды
Сіздер сол жастардың жаңа білімді меңгеріп, ғылыми-техникалық даму көшінен табылатын шоғырысыздар
Жақында өткен Үкіметтің кеңейтілген отырысында Мемлекет басшысы жастар бос отырмай, еңбекке ұмтылуы керектігін айтты
Жұмыс орындары ашылуда, ендеше Сіздер еңбек етіп, өз болашақтарыңызды өз қолдарыңызбен қалыптастыруларыңыз керек», — деді.

«Жас Отан» жастар қанатының қызметі туралы анықтама:
СҚО «Жас Отан» жастар қанаты құрамында 10 мыңнан астам адам бар
Жасотандықтар тұрақты түрде ардагерлерге жәрдемдесіп тұрады және қарттар үйіне де барып, қолғанат болады.
Облыста партиялық «Жастар – Отанға!», «Сәтті қадам», «Жастар кадрлық резерві», «STOP қылмыс» және басқа да жобалар белсенді түрде жүзеге асырылуда.
Мысал үшін, 2009 жылдан бері «Жастар кадрлық резерві» ауқымды жобасы жүзеге асырылуда
Жоба қолға алынғаннан бері Солтүстік Қазақстан облысынан 450-ден астам адам тіркелген
Биылғы жылдың басынан бері СҚО-дан 66 адам өтінім берсе, олардың 10-ын комиссия жобаға әрі қарай қатысуға ұсынған.
«Жастар – Отанға!» жобасы аясында 2014 жылдың 1 ақпанынан бері «Кеңес орталығы» кеңес беру орталығы жұмысын бастады
Орталықта 300 жас баспана, жұмыспен қамту, бизнес құру, басқа да мемлекеттік бағдарламаларға қатысу бойынша кеңес алған
Сонымен қатар, аталған жоба шеңберінде 50 белсенді жастан құралған «Еріктілер мектебі» қызмет ете бастады
Олардың жұмысы халықаралық EXPO-2017 көрмесіне еріктілер даярлау бойынша білім беру модулін қалыптастыру болып табылады.
«Сәтті қадам» жобасы аясында жастар жергілікті атқарушы органдарда, акционерлік қоғамдарда, шағын және орта бизнес құрылымдарында, сонымен қатар кәсіпорындарда тағылымдамадан өтуде
Өткен жылы аймақтың ұйымдары мен мекемелерімен 9 меморандумға қол қойылды
Жобаға 30 адам қатысып, олардың 16-сы тағылымдамадан өтуде
Тағылымдама қорытындысы бойынша 3 адам жұмысқа орналасты.
«Ардагерлерді ардақтайық» жобасын жүзеге асыру барысында «Жас Отан» ЖҚ еріктілері мен белсенділері 311 ҰОС ардагерінің қал-жағдайын бақылады
53 Кеңес Одағы Батырының, 11 «Даңқ» орденінің толық иегерінің мәліметтері нақтыланды.
«Мықты бизнес – Қуатты мемлекет» жобасы бойынша Солтүстік Қазақстан облыстық кәсіпкерлер палатасы өкілдерінің және «Даму» қорының қатысуымен кәсібін жаңа бастаған кәсіпкерлерге (1125 адам) 21 оқыту семинары, 400 адамды қамтыған «Өз бизнесіңді баста!» республикалық акциясы өтті.
«STOP-қылмыс» бойынша республикалық «Таза сессия» (500-ден астам студентке сауалнама жүргізілді), «Қауіпсіз аула» (Үй маңындағы аумақтардың қоғамдық қауіпсіздігін тексеру), «Жолдағы қабылдау», «Әділет органдары кеңес береді», сонымен қатар темекіге қарсы акция, т.б
акциялар өткізілді.
«Біздің ауыл» («Наше село») жобасы шеңберінде 409 акция мен сенбіліктер өткізілді, 421 қоқыс төгу орны тазаланды, 63,9 мыңнан астам ағаш және бұта отырғызылды, 150 әлеуметтік нысан жөнделді, 112 балабақша және ауладағы спорттық алаңдар және т.б
жөнделді.
