Қазақстан Республикасының Ұлттық кітапханасында еліміздің жетекші баспаларының басшылары мен зиялы қауым өкілдері бас қосып, пікір алмасты
Бұл маңызды жиында Қазақстандағы кітап нарығының қазіргі жағдайы мен келешектегі даму барысы, оның негізгі бағыттары, еліміздегі кітап шығару және кітап тарату ісі, сондай-ақ кітап оқудың өзекті мәселелері көтерілді
Жиынға отандық ірі баспалардың директорлары, белгілі қаламгерлер О.Сәрсенбаев, Е.Раушанов, Б.Нұржекеев, Б.Жақып, Д.Әшімханов, Н.Оразбеков, Қ.Ботбай, Н.Түйебеков, танымал қаламгерлер Қ.Құрманғалиев, К.Сегізбаев, Ж.Кенжалин, Н.Жүсіп, Ж.Шаштайұлы, С.Медеубек, т.б
қатысып, өз ойларын ортаға салды
Іс-шара аясында кітап өнімдерін шығарып қана қоймай, оларды кең көлемде жарнамалау, сөрелерде жатып қалмай, оқырманға жылдам жетуін қамтамасыз ету жолдары туралы да сөз қозғалды.
Жиынға қатысушылар көтерілген мәселелердің өзектілігін тілге тиек ете, кітап тарату мен кітап оқуға бағытталған шараларды қолдай отырып, сонымен бірге баспалар арасындағы еркін бәсекелестікті арттыру арқылы ұлттық баспа ісін дамыту қажеттігін атап көрсетті
Басқосудағы әңгімені ҚР Ұлттық кітапханасының директоры Ә.Асқар қорытты.
