АСТАНА
ҚазАқпарат — Ұлттық қордан бөлінген 100 млрд
теңге кәсіпкерлердің қолына тиюде
Бұл туралы бүгін Ақордада ҚР Президенті Нұрсұлтан Назарбаевтың төрағалығымен өтіп жатқан Үкіметтің кеңейтілген отырысында ҚР Премьер-Министрінің бірінші орынбасары Бақытжан Сағынтаев мәлім етті.
Оның атап өтуінше, ағымдағы жылы Үкімет қызметіне негізінен «Қазақстан-2050» стратегиясын жүзеге асыруға бағытталды
Қазақстанның әлемнің дамыған отыз елінің қатарына қосылуын көздейтін ұзақмерзімді стратегиясын ескере отырып, Үкімет стратегиялық бағдарламалық құжаттарды түзетіп, бірқатар жаңа мемлекеттік және салалық бағдарламаларды қабылдады.
«Әлемдік экономиканың баяулауы және геосаяси тәуекелдердің тереңдеуі аясында 2014 жылға арналған әлеуметтік-экономикалық саясаттың бірінші кезекті шараларының жол картасы қабылданды
Онда негізгі басымдық экономикалық өісімге жағдай жасауға бағытталды», — деді ол.
Б.Сағынтаевтың сөзіне қарағанда, ең бірінші кезекте экономикалық өсімді қамтамасыз ететін және бизнесті қолдауға бағытталған шаралар қабылданды
Экономикалық өсімге Елбасы Н.Назарбаевтың бастамасымен Ұлттық қордан бөлінген 1 трлн
теңге тың серпін берді.
«Бүгінгі таңда экономиканың басты салаларындағы инвестициялық жобалар айқындалды
Олардың алдын ала сомасы 5,5 млрд
долларды құрайды
Шағын және орта бизнесті қолдау үшін Ұлттық қордан бөлінген бірінші жүз млрд
теңге қазіргі уақытта кәсіпкерлердің қолына тиюде
Банктермен жалпы сомасы 70 млрд
теңгені құрайтын 327 жоба мақұлданды», — деді Б.Сағынтаев.
