«Қазақстан-Франция үкіметаралық комиссиясының отырысы және Францияның президенті Франсуа Олландтың Қазақстан Республикасына келуі қарсаңында екі елдің авиациялық биліктері Астана-Париж  маршруты бойынша келесі жылғы көктемнің өзінде-ақ рейс ашуға мүмкіндік беретін өзара түсіністік туралы жаңа меморандумға қол қойды», — делінген хабарламада.
Тағайындалған тасымалдаушыларға Астана-Париж маршруты бойынша жиілігі аптасына 3 рет рейстер орындау құқығы берілген.
«Қазақстандық авиакомпаниялар келесі жылғы наурыз айында-ақ бұл маршрут бойынша рейс ашуды жоспарлап отыр», — деді  ҚР инвестициялар және даму министрлігінің Азаматтық авиация комитеті төрағасының орынбасары Талғат Ластаев.
Хабралайды strategy2050.kz сайты.


