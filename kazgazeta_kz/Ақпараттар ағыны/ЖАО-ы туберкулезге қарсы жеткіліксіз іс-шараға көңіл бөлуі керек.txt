Бұл туралы ҚР ДСӘД министрлігінің баспасөз қызметі хабарлады
Олардың айтуынша жергілікті атқару органдардар назарын жылдам диагностикалау қондырғыларымен жабдықтау, науқастарды әлеуметтік қолдау, туберкулезге қарсы бірқатар ұйымдардың материалдық-техникалық базасын инфекциялық бақылау талаптарына сәйкестендіру сияқты туберкулезге қарсы іс-шаралар көлемінің жеткіліксіз болып отырғанына аудару қажет.
 Осыған байланысты, шетелдерден келген мигранттарды туберкулезге қарсы препараттармен қамтамасыз ету, туберкулездің мультирезистенттік түрлеріне шалдыққан сотталған науқастарды екінші қатардағы препараттармен қамту және ІІМҚылмыстық-атқару жүйесі комитетінің туберкулезге қарсы мекемелерін ауаны тазарту жүйелерімен және ауруларды бөлек ұстайтын палаталармен қамтамасыз ету үшін шаралар қолданылатын болады.
Одан басқа, туберкулезге қарсы қызметтің төсек қорын қысқарту мақсатында қаражатты амбулаториялық емдеу деңгейіне бағыттау, диагностикалаудың жаңа әдістерімен, тәуекел топтарын толық флюорографиялық зерттеулермен қамтамасыз ету бойынша жұмыстары атқарылуда.
Қазақстан жаһандық бәсекеге қабілеттілік индексінде ұстанымын жақсартқанымен, туберкулездің дәріге төзімді түрімен сырқаттанушылық көлемінің артуы, сондай-ақ, қылмыстық-атқару жүйесі мекемелеріндегі туберкулезге шалдыққан науқастарға көрсетілетін көмек жағдайы мамандарды алаңдатып отырғанын атап өту керек деп хабарлайды ҚР ДСӘД министрлігінің баспасөз қызметі.
baq.kz
