ҚЫЗЫЛОРДА
ҚазАқпарат- Биыл Жанқожа Нұрмұхаммедұлының  туылғанына 240 жыл толып отыр
Өскелең буынның, жастардың шығармашылығын арттыру, елжандылыққа тәрбиелеу мақсатында кеше, 23 шілдеде Қазалыдағы аудандық мәдениет орталығында «Ұрпаққа ұран — ерлігі» атты аудандық ақындар мүшайрасы өткізілді, деп хабарлады  аудандық әкімдіктің баспасөз қызметінен.
Жыр додасына жиырмаға жуық талапкер ақын қатысып, өзара бақ сынасты
Қазылар алқасы тақырыптың ашылуы мен мазмұнына, өлең мағынасының тереңдігіне, өлең ұйқасына, сахна мәдениетін игеру деңгейіне, өлеңнің жатқа оқылуына басты назар аударды.
Бас жүлдені Қожабақы ауылынан Раушанбек Шарапатұлы жеңіп алды
Ал І орынды Кәукей ауылынан Жанат Аханова иеленді
Жүлделі ІІ, ІІІ орындарды Қазалы ауылынан Ақтілек Бітімбай мен Бекарыстан би ауылынан Назгүл Жарылқасын бөлісті
Жеңімпаздар арнайы дипломдармен, бағалы сыйлықтармен марапатталды.
