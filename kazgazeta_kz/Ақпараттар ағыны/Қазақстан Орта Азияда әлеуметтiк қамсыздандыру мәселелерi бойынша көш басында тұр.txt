Қазақстан Орта Азияда әлеуметтiк қамсыздандыру мәселелерi бойынша көш басында тұр
Бұл туралы бүгiн «Әлеуметтiк қорғаудан – әлеуметтiк прогреске» III халықаралық ғылыми-тәжiрибелiк конференциясының баспасөз мәслихаты барысында Халықаралық әлеуметтiк қамсыздандыру қауымдастығының бас хатшысы Ханс-Хорст Конколевски мәлiмдедi, деп хабарлайды BNews.kz тілшісі.
«Халықаралық әлеуметтiк қамсыздандыру қауымдастығында сiздердiң елдерiңiзде орын алып жатқан өзгерiстердi қуана бақылап отырмыз
20 жылдың iшiнде Қазақстан Ресупбликасы әлеуметтiк қамсыздандыру мәселелерiнде көптеген жетiстiктерге қол жеткiздi
Бұл елде әлеуметтiк қамсыздандырудың жақсы кешендi жүйесi жасалған деп есептеймiз», — дедi Ханс-Хорст Конколевски.
Оның пікірінше, Қазақстанда көптеген негiзгi мәселелерге баса назар аударылған.
«Халық әлеуметтiк тұрғыдан алғанда өте жоғары деңгейде қорғалған және елдегi әлеуметтiк қызмет көрсету де жоғары деңгейде», — деп атап өттi ол.
«Бiз Қазақстанды Орта Азиядағы әлеуметтiк қамсыздандыру мәселелерi бойынша көш басында деп есептеймiз және Қазақстан бұл өңiрдегi ғана емес, жалпы көптеген елдер үшiн үлгі бола алады», — деп түйiндедi Халықаралық әлеуметтiк қамсыздандыру қауымдастығының бас хатшысы.
