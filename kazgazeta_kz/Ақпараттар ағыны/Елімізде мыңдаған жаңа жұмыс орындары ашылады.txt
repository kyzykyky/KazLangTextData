Қазақстанда соңғы 3 жыл ішінде 200 мыңнан астам жұмыс орны пайда болады.
Бұл жөнінде ҚР Ұлттық банкінің төрағасы Қайрат Келімбетов мәлімдеп отыр
Атап айтқанда елімізде ҮИИД бағдарламаларының екінші бөлігі іске қосылмақ
Шағын және орта бизнестің дамуына қомақты қаражат бөлінеді
Сондай-ақ білім, денсаулық және мамандарды дайындау салаларына құрылымдық реформалар енгізілмек
Елбасы бүгін жария еткен Жолдауында жоспарланған республикалық бюджетке ұлттық қордан қосымша қаражат бөлінетінін айтты
Осылайша жыл басында бөлінген триллионға ұлттық қордан 3 жыл ішінде 9 млрд АҚШ доллары қосылады
Сондай-ақ әлемнің ірі қаржы институттары алдағы жылдары елімізге 10 млрд АҚШ доллары көлемінде қаржы құюды көздеп отыр
ҚР Ұлттық банкі төрағасы 24 млрд АҚШ долларын құрап отырған бюджет Қазақстанның экономикасын дағдарыстан алып шығумен қатар, еліміздегі мемлекеттік бағдарламалардың үзіліссіз жүзеге асуын қамтамасыз ететіндігін айтты.
Қайрат Келімбетов; ҚР Ұлттық банк төрағасы:
— Әлемнің барлық елдерінде экономикалық дағдарыс болып жатқанын көріп отырмыз, сонымен қатар жұмыссыздық, әлеуметтік төлемдердің қысқаруын байқаймыз
Ал Қазақстанда макроэкономика саясаты аса бақылауға алынған
Елбасы өзінің бүгінгі Жолдауында алдағы жылдары әлеуметтік төлемақылардың толық төленетіндігін айтты
Менің ойымша бұл ауқымды да тарихи Жолдау, жаңа бағыттар біздің қиын кезеңнен сенімді өтуімізге себеп болады.

baq.kz
