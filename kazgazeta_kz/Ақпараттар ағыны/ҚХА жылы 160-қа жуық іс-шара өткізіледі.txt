Алдағы 2015 жыл — Қазақстан халқы ассамблеясы жылы
Оның аясында бүкіл ел аумағында 156 іс-шара өткізілетін болады
Бұл жайында бүгін ҚР Президенті жанындағы Орталық коммуникациялар қызметінде Қазақстан халқы ассамблеясының Ғылыми сарапшылық кеңесі мүшелерінің қатысуымен өткен брифингте айтылды.
Мемлекет басшысы — Қазақстан халқы ассамблеясы жылы деп жариялаған 2015 жылы 12 түрлі əлеуметтік зерттеулер, этносаралық жəне конфессияаралық процестер саласындағы мониторинг жүргізіледі, 7 монография, конференция материалдарының жинақтары, өңірлік ҚХА қызметі туралы бюллетендер шығарылады, 5 əдістемелік құрал, этносаралық ахуалды зерттеудің негізгі бағыттары бойынша 9 талдау жазба əзірленеді деп жоспарлануда.
Сонымен қатар, ҚХА ҒСК-ның 4 отырысы, 4 жастар фестивалі мен форумы, 6 ғылыми жұмыстар байқауы, 4 дəріс, «Қазақстан — 2050» стратегиясы, мемлекеттік этносаясатты түсіндіру жөнінде 6 көшпелі кездесулер өткізіліп, 20 ғылыми-тәжірибелік конференция, патриотизмге тəрбиелеу жөніндегі 7 акция, ҒСТ мүшелерінің 2 көрмесі, этносаралық қатынастарды реттеу жəне мемлекеттік этносаясат мəселелері жөнінде 10 семинар-тренинг, толеранттылық пен этносаралық келісім мəселелері бойынша 20 дөңгелек үстел жəне тағыда басқа шаралар өтеді.
baq.kz
