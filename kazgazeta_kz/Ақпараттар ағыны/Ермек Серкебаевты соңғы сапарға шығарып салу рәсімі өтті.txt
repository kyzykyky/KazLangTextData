Бүгін қазақ елі ұлтымыздың мақтанышы, аса көрнекті өнер иесі Ермек Серкебаевпен қоштасты деп жазады BAQ.KZ
Қаралы жиын Алматыдағы  Абай атындағы Академиялық опера және балет театрында өтті
Елбасы әншінің отбасына көңіл айту жедел хатын жолдаған
Қоштасу жиынында Ермек Серкебаевтың үзеңгілес достары, әріптестері және туыстары сөз алып, әйгілі әртіс туралы естеліктерімен бөлісті.
Қазақ опера өнерінің қара нары атанған Ермек Серкебаев ұзақ науқастан соң 88 жасқа қараған шағында дүниеден өтті
Ол қазақтан шыққан алғашқы баритон дауысты әншілердің көшін бастаған ерекше дарын иесі еді.
Ермек Серкебаев 1926 жылғы 4 шілдеде Петропавл қаласында туған
Ол 1941-1943 жылдары Алматы музыкалық училищесінде скрипка сыныбы бойынша оқып, білім алды
1951 жылы Алматы консерваториясын бітірген
Ал 1947 жылдан бастап, өмірінің соңғы күндеріне дейін Қазақ опера және балет театрында солист болып еңбек етті
Әншінің репертуарында негізінен орыс және шетел классикалық туындылары орындалды
Шығармашылық жолында бірнеше көркем фильмдерге түсті.
