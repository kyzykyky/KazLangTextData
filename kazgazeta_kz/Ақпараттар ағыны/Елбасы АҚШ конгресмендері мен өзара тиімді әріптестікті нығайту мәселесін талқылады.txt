 Мемлекет басшысы Нұрсұлтан Назарбаев АҚШ Конгресінің мүшелері Дэйна Рорабакер және Грегори Микспен кездесті, деп хабарлады Ақорданың баспасөз қызметінен.
Кездесуде Қазақстан-Америка қарым-қатынасының стратегиялық маңыздылығы мен екі елдің сауда-экономикалық ынтымақтастық мәселесі, сонымен қатар күнтәртібіндегі халықаралық ахуал талқыланды.
АҚШ конгресмендері Қазақстанның әлеуметтік-экономикалық жетістіктерін атап өтіп, екі елдің өзара тиімді әріптестігін одан әрі нығайтуға үмітті екендігін жеткізді, делінген хабарламада.


