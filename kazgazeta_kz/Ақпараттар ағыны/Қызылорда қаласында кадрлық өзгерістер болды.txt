ҚЫЗЫЛОРДА
ҚазАқпарат — Бүгін қала әкімдігінің мәжілісінде қала әкімі Нұрлыбек Нәлібаев бірқатар кадрлық өзгерістермен таныстырды
Бұл туралы қалалық әкімдіктің баспасөз қызметі хабарлады.
Қала әкімінің 2014 жылғы 4 тамыздағы өкімімен Боханова Роза Аяғанқызы қала әкімінің орынбасары қызметіне тағайындалды.
Роза Аяғанқызы 1958 жылы 3 қыркүйекте Жалағаш ауданында дүниеге келген, 1975-1980 жылдары Жамбыл жеңіл және тамақ өнеркәсібі технологиялық институтын инженер-механик, 2001-2003 жылдары Қызылорда гуманитарлық университетін заңгер мамандықтары бойынша бітірген.
Қалалық тұрғын үй-коммуналдық шаруашылығы, жолаушылар көлігі және автомобиль жолдары бөлімі бастығының орынбасары, Талсуат ауылдық округінің әкімі; Алматы қаласы, Бостандық ауданы әкімі аппаратының ұйымдастыру кадрлық жұмыс және құжаттамалық қамтамасыз ету бөлімінің бастығы; Қызылөзек ауылдық округінің әкімі қызметтерін атқарған
2013 жылғы наурыз айынан бүгінгі күнге дейін қала әкімінің кеңесшісі қызметін атқарып келді.
Ал осы уақытқа дейін қала әкімінің орынбасары қызметін атқарған Рүстемов Руслан Рүстемұлы өз өтініші негізінде атқарып отырған қызметінен босатылып, облыс әкімінің 2014 жылғы 2 шілдедегі №458 өкімімен облыстық ішкі саясат басқармасының басшысы қызметіне тағайындалды.
Сондай-ақ, қала басшысы мәжілісте Қызылорда қалалық сайлау комиссиясының шешімімен және қала әкімінің 2014 жылғы 4 шілдедегі өкімімен  Қарауылтөбе ауылдық округі әкімі қызметіне тағайындалған Сейілов Медет Есдәулетұлын да таныстырды.
