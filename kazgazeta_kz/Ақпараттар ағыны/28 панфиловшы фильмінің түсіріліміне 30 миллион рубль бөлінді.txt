Ресейдің Мәдениет министрлігі «28 панфиловшы» фильмінің түсіріліміне 30 миллион рубль (454 мың доллар) бөлді.
Бүгінгі күні фильмнің түсірілімі Першино ауылында жүріп жатқандығын айтқан картинаның режиссері Андрей Шальопа:
— Бұл жердің табиғаты да әдемі, сол заманның үйлері де сақталған
Фильмнің үлкен бөлігін осында түсіретін боламыз
Қазіргі уақытта фильмнің жартысынан көбін түсіріп қойдық
Барлығы 70 ауысымды түсірілім жоспарланған болатын, қазір оның 37-сін түсіріп қойдық
Материал өте жақсы шығып жатыр, — деді.
Сонымен қатар режиссер бүгінгі күнге дейін картинаның түсірілімін тежеп тұрған басты кедергі қаржы болып тұрғандығын айтады
2015 жылдың қаңтар айында ТМД және еуропалық мемлекеттердің тұрғындары тарапынан фильмнің түсіріліміне еріктілер 28 миллион рубльге жуық қаржы жинап берген болатын
Фильмнің толық бюджетін режиссер 60 миллион рубльге бағалаған болатын.
Шальопаның айтуы бойынша бүгінгі күні Ресейдің Мәдениет министрлігі фильмнің түсіріліміне 30 миллион рубль бөлген.
— Қазір бізде сайтымыздағы жиналған қаржы және Ресейдің Мәдениет министрлігі бөлген ақша бар
Ал фильмді қолдауға Қазақстанның Мәдениет министрлігі тарапынан бөлінеді деген қаржы қазіргі уақытта белгісіз себептермен бөлінген жоқ
Қазіргі уақытта бізге ауызша емес, іспен жасалған көмекке өте мұқтажбыз, — деді «28 панфиловшы» фильмінің режиссері.
Айта кетейік, 28 панфиловшы — Ұлы Отан соғысы жылдарында Мәскеуді ерлікпен қорғаған қазақстандық қаһарман жауынгерлер
1941 жылы 15 қарашада Германия әскерлері 51 дивизиямен Мәскеуге екінші “негізгі шешуші шабуылды” бастады
Батыс майдан жауынгерлері ауыр ұрыстар жүргізді
Осы майданға кіретін 16 армияның құрамында Алматыда жасақталған генерал-майор И.В.Панфилов басқарған 316-атқыштар дивизиясы (кейіннен 8 гвардиялық-панфиловшылар дивизиясы) Мәскеу түбіндегі Волоколам тас жолын қорғады
Қазақстандық жауынгерлер соғыс тарихында сирек кездесетін ерлік жасап, жаудың болат құрсанған машиналарына төтеп берді
28 панфиловшының 23-і қазаға ұшырады, бірақ жау танкілері олардың шебінен өте алмады
КСРО Жоғарғы Кеңесі Президиумының 1942 жылғы 21 шілдедегі Жарлығымен бұл жауынгерлердің барлығына Кеңес Одағының Батыры атағы берілді
Олардың есімдері: Ананьев Николай, Безродный Григорий Михеевич, Белашов (Болатов) Николай Никанорович, Бондаренко Яков Александрович, Васильев Илларион Романович, Добробабин, Дутов Петр Данилович, Емцов Петр Кузьмич, Есеболатов Нарсүтбай (Нарсұлтан), Калейников Дмитрий Митрофанович, Клочков Василий Георгиевич, Крючков Абрам Иванович, Конкин Григорий, Қожабергенов Алиасқар, Қосаев Әлікбай (Әлмембай), Максимов Николай Гордеевич, Митин Гаврил Степанович, Митченко Никита Андреевич, Москаленко Иван Васильевич, Натаров Иван Моисеевич, Г.А Петренко , Сеңгірбаев Мұсабек, Тимофеев Дмитрий Фомич, Трофимов Николай Игнатьевич, Шадрин Иван Демидович, Шепетков Иван Алексеевич, Шемякин Григорий, Шопаков Душамгул.
Ержүрек ерлеріміздің ерліктеріне тағзым ету және өскелең ұрпаққа таныта білу мақсатында Алматы қаласында 28 панфиловшыға арналған ескерткіш орнатылған.
baq.kz
