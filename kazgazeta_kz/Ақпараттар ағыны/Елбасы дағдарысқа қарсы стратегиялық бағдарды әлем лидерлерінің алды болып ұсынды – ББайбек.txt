Бүгін Астанада жетекші саяси партиялар мен ҮЕҰ лидерлерінің қатысуымен өткен «Қазақстан-2050» Демократиялық Күштердің Жалпыұлттық Коалициясының отырысында«Нұр Отан» партиясы Төрағасының Бірінші орынбасары Бауыржан Байбек осылай деді.
«Елбасымыз атап өткендей, жаһандық геосаяси тұрақсыздық, даму қарқынының төмендеуі әлемнің ең дамыған 30 елінің қатарынан табылуды мақсат еткен еліміз үшін айрықша талаптар қоюда
Тоқсаныншы жылдардағы «азиялық» дағдарыс, 2007-ші жылғы әлемдік қаржы дағдарысы кезінде Мемлекет басшысының ұтымды іс-қимылының арқасында еліміз қиындықтарға лайықты төтеп берді
Сол тұста әлемде даму қарқыны тежеліп, жаппай жұмыссыздық пен әлеуметтік толқулар етек алғанда, Қазақстанда «Жол картасы» жобасының арқасында азаматтарымыз мыңдаған жұмыс орындарына ие болды
Жер-жерде елге қажет әлеуметтік нысандар жөндеуден өтті», — деді партия Төрағасының Бірінші орынбасары.
Саясаткердің айтуынша, еліміз осының арқасында дағдарысты еңсеріп қана қоймай, дамуға бет алып, бұрын-соңды болмаған индустриялық-инновациялық бағдарламаны жүзеге асыруға кірісті
Тиісінше, қазіргідей жаһандық сынақтар жағдайында да Елбасы экономиканың мүлдем жаңа сапалық құрылымын ұсынатын «Нұрлы Жол» экономикалық саясатын жариялап отыр.
«Қазақстан Президенті ғаламдық тығырықтан елді аман сақтап, оның алдағы уақытта серпінді әрі толассыз дамуын қамтамасыз ететін нақты стратегиялық бағдарды әлем лидерлерінің алды болып ұсынды», — деп атап өтті Б.Байбек.
Айта кетейік, аталмыш отырыста Мемлекет басшысының «Нұрлы жол – болашаққа бастар жол» атты Қазақстан халқына Жолдауында берген тапсырмаларын жүзеге асыру мәселелері талқыланып, ДКЖК мүшелері тарапынан оған қолдау ретінде Үндеу қабылданды.
