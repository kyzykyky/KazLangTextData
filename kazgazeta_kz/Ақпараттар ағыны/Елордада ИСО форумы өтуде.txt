АСТАНА
ҚазАқпарат — Бүгін елордада Орталық Азияның, Шығыс және Орталық Еуропаның ұлттық стандарттау органдарының атқарушы директорларының форумы өтуде
Шараға ҚР Премьер-Министрінің орынбасары — Индустрия және жаңа технологиялар министрі Әсет Исекешев қатысып, құттықтау сөз сөйледі.
«Орталық Азияның, Шығыс және Орталық Еуропаның 16 мемлекетінің стандарттау жөніндегі ұлттық ұйымдарының топ-менеджерлерінің және ИСО бас хатшысы Роберт Стилдің қатысуымен Қазақстанда бұл шара алғаш рет өткізілуде
Астанада ИСО іс-шараларын өткізу дәстүрге айналатындығына үміт артамын», — деді Ә.Исекешев.
Оның атап өтуінше, бүгінде Қазақстанда халықаралық стандарттарды дамыту және оларды пайдалану  бағытындағы бизнестің белсенділігі байқалып келеді
Бұл еліміздің ДСҰ-ға кіруге ұмтылысымен, интеграциялық бірлесіктердің дамуымен, сонымен бірге индустриялық-инновациялық даму мемлекеттік бағдарламасының жүзеге асырылуымен байланысты.
«Қазіргі таңда Қазақстан әлемдік аренада өте белсенді серіктеске айналып отыр
Меніңше, Қазақстанның ИСО-мен тығыз өнеркәсіптік кооперациясын стандарттау саласындағы бірыңғай ойын ережесін түзуге септігін тигізетін болады», — деді ол.
