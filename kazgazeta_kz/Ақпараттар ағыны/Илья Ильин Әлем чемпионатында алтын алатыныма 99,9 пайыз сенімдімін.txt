АСТАНА
ҚазАқпарат — Қазақстанның танымал зілтеміршісі, екі дүркін Олимпиада чемпионы Илья Ильин Анатолий Храпатый атындағы турнирде көрсеткен өнеріне разы екендігін жеткізді, деп хабарлайды Vesti.kz.
«Екі жыл жарысқа шықпағанымды ескеретін болсақ, бірінші ретке меніңше, барлығы тамаша өтті, — дейді Ильин
— Нәтиже керемет, жұлқа көтеруде біршама келі салмақ қосыппын, күткенімдей болды
Лондоннан кейін жаттығуда серпе көтеруде 185 келіні көтермей келген болатынмын
Осы жолы бірінші рет тарттым
Сондықтан осы жолы өз мүмкіндігімді 100 пайызға көрсеттім деп есептеймін
Бірақ жетілдіруімді қажет ететін тұстар бар
Әлем чемпионаты қарсаңында жақсы көрсеткіштерге қол жеткіземін деп ойлаймын
Біріншілікте барымды саламын, әлем чемпионатында «алтын» алатыныма 99,9 пайыз сенімдімін».
Айта кетейік, Лондон Олимпиадасында 94 келіге дейінгі салмақ дәрежесінде екі дүркін әлем чемпионы атанған Ильин 105 келіге дейінгі салмақ дәрежесіне өтетінін мәлімдеген болатын
Анатолий Храпатый турнирінде ол 105 келіден астам салмақ дәрежесіндегі спортшылармен жарысқа түсті
Бұл сында жалпы 424 келі салмақ көтерген ол, турнирде 2-ші орынға табан тіреді.
«Өзімді тамаша сезініп жүрмін, турнир алдында 107,4 келі тарттым
Бірақ салмақ қуған жоқпын
Әлем чемпионатына 4 ай қалды
Оған дейін жинақталуым қажет», — деп түйіндеді ол.
