«Болашақ» қауымдастығы өткен аптаның соңында Астана қаласында веб-сайтты жасау және ілгерілету тақырыбына семинар-тренинг өткізді деп хабарлайды Baq.kz
 
ҚР Мәдениет министрлігінің қолдауымен өткен семинар барысында спикерлер оңтайлы іздестірудің қалай жұмыс істейтіні, веб-сайт үшін бизнес-тауашаны қалай таңдауға болатыны, жеке веб-парағын құру туралы, сайтты жасаған кезде гаджеттер мен виджеттерді қолдану туралы, құрылымдарды қалай пайдалану, жаһандық желіде бизнестің қалай жұмыс істейтіні және басқа да көптеген жағдайлар туралы әңгімелеп берді
Әділ Койшыбаев Интернет желісінен бизнес-тауашаны іздестіру мәселесіне ерекше назар аударып, жаһандық желіде «іздеуіштерді» пайдаланудың негізгі тетіктері туралы айтып берді
«Болашақ» бағдарламасының түлектері Бірлік Меңдібаев жеке веб-сайттар ашу мәселесіне тоқталса, Диас Есдаулетов семинарға қатысушылармен «E-history.kz» ағартушылық және оқыту порталы үлгісінде сайттарды ілгерілету тетіктерімен бөлісті.
Семинарға web-сайттарды жасау сұрақтары жөніндегі жас мамандар мен кәсіпкерлер, IT-мамандар, графикалық дизайнерлер, web-әзірлеушілер, Қауымдастық мүшелері, мүмкіндіктері шектеулі адамдар, оқушы жастар, Астана, Алматы қалаларынан және Ақмола, Шығыс Қазақстан, Қарағанды, Қызылорда, Солтүстік Қазақстан, Оңтүстік Қазақстан және басқа да облыстардан күнделікті және кәсіби жұмыстарында Интернетті пайдаланатын және өзінің ақпараттық өнімін ілгерілетуге мүдделі «Болашақ» бағдарламасының түлектері қатысып, жеке сайттарды жасау тәжірибелерімен бөлісті.
Сондай-ақ, Қауымдастық «Қазақстан – 2050» стратегиясын іске асырудың маңызды экономикалық кезеңдерінің бірі ретінде Бірыңғай экономикалық одақ құру туралы шартқа қол қоюды қолдады
Сондықтан да қазақстандық мамандардың бәсекеге қабілеттіліктерін арттыру мақсатында Қауымдастықтың семинар-тренингтері жас мамандардың білімі мен біліктілік деңгейлерін көтеруге бағытталған.
