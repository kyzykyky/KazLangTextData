Алдағы күндері елімізде күн суытады, деп хабарлайды BNews.kz.
«Алдағы үш тәулікте республиканың басым аумағында қар жауып, бұрқасындатады, солтүстік-батыстан 15-23 м/с жылдамдықпен жел соғады, оңтүстікте жабысқақ қар жауып, тұман түседі, көктайғақ болады деп күтілуде
Ауа температурасы біртіндеп төмендейді», — деп хабарлайды «Қазгидромет» РМК.
Синоптиктердің болжамынша, Қостанай облысында бұрқасындатып, тұман түседі, 15-20 м/с жылдамдықпен жел соғады
Солтүстік Қазақстан облысында кей жерлерде көктайғақ болып, бұрқасындатады, желдің күші 15-20 м/с-ті құрайды, Павлодар облысында бұрқасын болып, 15-20 м/с жел соғады деп күтілуде
Атырау, Батыс Қазақстан, Қарағанды облыстарында кей жерлерде тұман түседі
Оңтүстік Қазақстан облысында көктайғақ болып, түнде және таңертең 15-20 м/с жылдамдықпен жел соғады
Жамбыл, Маңғыстау облыстарында кей жерлерде тұман түсіп, көктайғақ болады деп болжанған.
Қызылорда облысында кей жерлерде көктайғақ болады
Ақмола облысында түнде және таңертең 15-20 м/с жылдамдықпен жел соғып, бұрқасындатады
Алматы облысында Жалаңашкөл ауданында желдің жылдамдығы 17-22, екпіні 25 м/с-ке дейін күшейеді, түнде тұман түседі
Шығыс Қазақстан облысында түнде кей жерлерде тұман түсіп, күндіз Жарма ауданында 15-20 м/с жел соғады.
 
bnews.kz
