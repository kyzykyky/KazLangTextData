Үстіміздегі жылдың 10 айында Астанада 4095 адам «Жұмыспен қамту жол картасы -2020» бағдарламасына қатысу мәселелері бойынша Жұмыспен қамту орталығына жүгінген
Сонымен қатар, мемлекеттік бағдарлама аясында 3254 адам жұмыспен қамтылды, 563-і кәсіби даярлауға жіберілді
Бұл туралы astana.kz сайтына «Астана қаласының Жұмыспен қамту орталығы» МКК хабарлады.
Таратылған мәліметтерге сәйкес, үстіміздегі жылдың 1 қараша жағдайында бағдарламаға қатысқандардың ішінен 3254-і жұмысқа орналасты
Бұдан басқа, 10 айдың ішінде 563 адам кәсіби оқытумен қамтылды, соның ішінде 329 қатысушы өз оқуын тәмамдады
Бағдарлама аясында 505 адам жастар практикасына жіберілді
Бағдарламаның бірінші бағыты «Инфрақұрылымды және тұрғын үй-коммуналдық шаруашылықты дамыту есебінен жұмыспен қамтуды қамтамасыз ету» аясында 33 жоба жүзеге асырылмақ, соның ішінде 14 білім нысаны, 3 әлеуметтік қамтамасыз ету нысаны, 2 мәдени нысан күрделі жөндеуді қажет етеді
9 білім нысанын, 1 әлеуметтік қамтамасыз ету нысанын абаттандыру, 4 инженерлік-көлік инфрақұрылымын жөндеу жоспарланған.
Осы бағытты жүзеге асыру арқылы барлық жобаларда 1125 жұмыс орны құрылады.
Бұдан басқа, қалалық Жұмыспен қамту орталығы 10 бос орындар жәрмеңкесін өткізді.
baq.kz
