Ресей астанасында қазақ әндерінің «Алтын күз» мәскеулік жастар байқау-фестивалі өтіп жатыр
Оның алғашқы интернет-байқау кезеңі 7 қараша күні аяқталады
20 қазанда басталған бұл сайыста үміткерлерді алдын-ала тыңдалып, бейнебаяндары қаралады, деп хабарлайды Дүниежүзі қазақтары қауымдастығының баспасөз қызметі.
 Одан сүрінбей өткендерге өздері жолдаған сауалнамадағы телефондары мен электрондық пошталары арқылы екінші кезеңге өткені хабарланады
8 қараша күні басталатын бұл сында интернет-байқаудан іріктеліп алынған 10-ының жанды дауыстары тыңдалады
Олар бұдан кейін 6 желтоқсан күні болатын байқау-фестивальдің гала-концертінде бас жүлдені сарапқа салады
Оған ТМД елдерінен келген 18 бен 30 жас аралығындағы әуесқой орындаушылар, шығармашылық және қоғамдық ұйымдар мен бірлестіктердің мүшелері қатыса алады.
«Алтын күз» байқау-фестивалі «Мұрагер» Қазақ мәдениетінің мәскеулік қоғамы» аймақтық қоғамдық ұйымының 25 жылдығына арналып отыр
Оны «мұрагерліктер» «Қазақ диаспорасының» мәскеулік қоры» коммерциялық емес ұйымы, Event agency East project және Ресей жоғары оқу орындарындағы қазақстандық студенттер бірлестігімен бірлесіп ұйымдастырып отыр
Оған Мәскеу қаласының Аймақаралық ынтымақтастық, ұлттық саясат және діни ұйымдармен байланыс департаменті, Ресейдегі Қазақстан Елшілігі, Еуразиялық экономикалық комиссия қолдау көрсетіп отыр.
Ал ресми серіктестер: «Мәскеулік ұлттар үйі» мемлекеттік бюджеттік мекемесі, Ұлттық зерттеу технологиялық университеті «Мәскеулік болат және қорытпа институты» және Emporio music fest by Baigali (А’Студио тобы).
baq.kz
