Конкурстық комиссия алдағы Президент сайлауына арналған «Сенің дауысың – сенің болашағың!» плакаттар байқауына шығармашылық жұмыстар қабылдауды жалғастыруда, деп хабарлайды BNews.kz

Қазіргі таңда еліміздің барлық өңірінен 80-нен астам жұмыс қабылданды
Қатысушылардың дені жастар екенін атап өткен жөн, олардың көбі 26 сәуірде алғаш рет сайлауға қатысып, маңызды таңдау жасамақ.
Естеріңізге салып өтсек, 17 наурызда басталған постер байқауы 20 сәуірге дейін жалғасады.
Әділ қазылар алқасының төрағасы Байтұрсын Өмірбеков конкурсты визуальды формада өткізу себебі туралы айтып берді: «Плакат тілі түсінікті әрі өте қарапайым
Бейнелеу өнеріне аз да болса бүйрегі бұратын әрбір адам қағазға ойындағыны үнемі қағазға сызып, салуға тырысады
Оның үстіне бұл байқауға әрбір адам қатыса алады
Президент сайлауы – біздің болашығымызды, барша халық пен мемлекеттің өмірін анықтау
Еліміздің шалғай ауылдарында тұратын жастар да өтінім беріп, жеңімпаз атана алады».
Аталмыш жобаны отандық шоу-бизнес жұлдыздары да қолдап, қазақстандықтарды үздік постер авторын таңдауға қатысуға шақырды
Олардың арасында Нұрлан Албан, Мұрат Мұтырғанов, Әли Оқапов, Сабина Алтынбекова, Мақпал Исабекова, «Ringo» тобы бар.
BNews.kz
