Kеше жұмыс сапарымен Павлодар облысына келген ҚР Президенті Нұрсұлтан Назарбаев өңірдегі мұнай-химия зауытын ауқымды жаңғырту барысымен танысты, деп хабарлайды Қазақпарат.
Павлодар мұнай-химия зауыты осыдан 36 жыл бұрын пайдалануға берілген
Оның өндірістік қуаты жылына 6 млн
тонна шикі мұнайды өңдеуге мүмкіндік береді
Мұнда автомобиль бензині, ТС-1 маркалы реактивті двигательге арналған жанармай, дизель отыны, мұнай коксы, жол және құрылыс битумы және коммуналдық-тұрмыстық мақсаттағы газ шығарылады.
Өндіріс ошағының жаңғыртылу барысы жайында зауыттың бас директоры Данбай Шухрат  ҚР Президентіне жан-жақты мағлұмат берді
Оның атап өтуінше, зауыт жаңғыртылғаннан кейін жылына 7 млн
тоннаға дейін шикі мұнайды өңдейтін болады
Қайта өңдеу ауқымдылығы 90 пайызға дейін жетеді
Шығарылатын өнімнің сапасы Еуро 4 және 5 стандарттарына сәйкестендіріледі.
