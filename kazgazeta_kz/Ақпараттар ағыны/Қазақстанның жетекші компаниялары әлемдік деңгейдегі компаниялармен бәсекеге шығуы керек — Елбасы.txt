АСТАНА.Қазақстанның жетекші компаниялары әлемдік деңгейдегі компаниялармен бәсекеге шығуы керек
Бүгін Астанада «Самұрық-Қазына» АҚ Трансформация бағдарламасының тұсаукесеріне арналған форум барысында ҚР Президенті Нұрсұлтан Назарбаев осылай мәлімдеді деп хабарлайды Қазақпарат орталығы.
Форумды аша отырып, Елбасы «Самұрық-Қазына» Қорының трансформация бағдарламасымен таныс екенін атап өтті
Президент бірқатар компаниялардың бүгінгі деңгейін де жоғары бағалады
«Бүгінгі күні «ҚазМұнайГаз» компаниясы да, «Эйр Астана» компаниясы да алдыңғы қатарда
«Қазақстан темір жолы» компаниясы да жоғары көрсеткіштерге жақын, бұлар ТМД аумағында жетекші орынға ие
Дегенмен, мұндағы басты мәселе — олар ендігі күні әлемдік озық компаниялармен бәсекелесуі керек
Қазақстанда бұл компанияларға бәсекелестік жоқ
Сондықтан да, осы міндеттерді тиімді жүзеге асыру үшін біз Сіздерді шақырып отырмыз», — деді Н
Назарбаев жиынды аша отырып.
Бұдан бөлек, Елбасы «Эйр Астана» компаниясына тоқтала келе, оның «түк жоқ жерден» құрылғанын, Қазақстанда бұрын-соңды болмаған авиакомпания қалыптасып, қазір оның посткеңестік кеңістікте көшбасшылыққа жеткенін атап өтті.
«Бұл компания озық әлемдік деңгейге шығып, қауіпсіздік, транспоренттілік, қызмет көрсету сапасы мен оның ауқымы жағынан Азияда жоғары көрсеткіштерге қол жеткізгісі келеді
Шетелдік менеджмент басқаратын компанияның  бірі осы болса, екіншісі — Назарбаев Университет
Бұл Университет те басқару менеджментінің ең жақсы сапасын көрсетіп отыр
Міне, осының өзі шеттен келген тәжірибе мен білімі арқылы компаниялардың жоғары деңгейге шығатынын көрсетіп отыр
Сондықтан да, біздің мақсатымыз — компанияларды осындай деңгейге көтеру, сосын тура осындай өздеріне ұқсайтын әлемдік компаниялармен бәсекеге түсіру
Біз бүгін осындай міндеттерді талқылауға жиналып отырмыз», — деді Мемлекет басшысы.
