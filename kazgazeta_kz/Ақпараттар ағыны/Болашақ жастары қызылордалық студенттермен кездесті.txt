«Нұрлы жол — болашаққа бастар жол» атты Елбасы Жолдауын жастар арасында кеңінен насихаттау мақсатында Қызылорда әкімдігі жанынан құрылған ақпараттық-насихаттық топ «Болашақ» университетінде кездесу өткізді
Бұл туралы қалалық әкімдіктің баспасөз қызметі хабарлады.
Кездесуде «Болашақ жастары» жастар қоғамдық бірлестігінің төрағасы Бауыржан Мастеков сөз алып, ақпараттық-насихаттық топ құрамымен таныстыра келе, Жолдаудың ерекшеліктері мен мақсаттары жайлы тарата әңгімеледі.
Ақпараттық топ құрамындағы «Нұр Отан» партиясының қалалық филиалы төрағасының бірінші орынбасары Мақсұт Баекеев  Елбасы Жолдауындағы әр бағытқа жеке-жеке тоқталып өтті
Ақпараттық-насихаттық топ Қызылордадағы жоғары және орта арнаулы оқу орындарында кездесулерін жалғастыратын болады.
ҚазАқпарат
