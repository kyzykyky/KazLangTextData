 
Алматы әкімі Ахметжан Есімов 2017 жылы өтетін Универсиаданың спорт нысандарының құрылыс барысымен танысты
Қала басшысы 5 мың орынды Атлеттер ауылы мен 12 мың орынды Мұз аренасының құрылыс алаңдарында болды
Бұл туралы Almaty.tv тілшісі Алматы қаласы әкімінің баспасөз қызметіне сілтеме жасай отырып хабарлайды.
Мегаполис басшысы салынып жатқан құрылыс нысандарының әлеуметтік мәнге ие екендігін атап өтті
Мысалы, Атлеттер ауылында 5 мың орынды тұрғын үй, қызмет көрсету желісі, азық-түлік дүкендері, кітапхана және медицналық орталық бой көтеретін болады.
«Универсиада аяқталған соң барлық спорт кешендері халық игілігіне қызмет етулері тиіс
Жобаларда оларды спорттық, сонымен қатар бұқаралық мәдени-сауық орындары ретінде пайдалану мүмкіндіктері қарастырылған», — деп атап өтті Ахметжан Есімов.
Алматы әкімі салынып жатқан барлық спорт объектілерінде халықаралық стандарттар талаптары мен университеттік спорттың Халықаралық федерациясының (FISU) және ХОК-нің нормалары қатаң сақталуы тиіс екендігін атап өтті
Қала басшысы бұл обьектілерде жүріп-тұрудың барынша ыңғайлы болу үшін логистикалық өзгерістер (жүргінші жолдарын және басқаларын салу) енгізуді тапсырды
Бүгінгі күні салынып жатқан обьектілер 2022 жылғы Олимпиада өтетін орынды белгілеу барысын оң шешім қабылдауға ықпал ететін болады деп қорытындылды өзінің сөзін әкім.
inform.kz
