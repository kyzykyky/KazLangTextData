Осы  аптада  қаламыздағы  ең  ірі  рухани-мәдени  ошақ  – №2  облыстық  ғылыми — әмбебап  кітапхананың  абонемент  бөлімі кітапханашылары  ұйымдастырған  «Өлкенің  дарабоз  дарыны»  атты  әдеби-мәдени  іс-шара  болып  өтті
Аталмыш  кеш  даңқты  жерлесіміз, қазақ  әдебиетінің  көрнекті   өкілі – Қоғабай  Сәрсекеевтің  жетпіс  бес  жылдық  мерейтойына  орай  өтілді
Қоғабай  Сәтенұлы – торғай өңірінің  ғана  емес, барша қазақ  халқына, алыс-жақын  шетелге  танымал  қаламгер
Ол – жазушы, ақын, баспагер, журналист, эссеист, публицист, этнограф, қоғам  және  мәдениет қайраткері
Осындай  сан қырлы  азаматтың  туған  күні қарсаңында  өтілген  апталық  жерлес  қаламгердің  шығармаларымен  танысу, қайта  оқу, әдеби тұрғыдан  талдауды  мақсат еткен болатын.
Көпшілік  қауымға  қаламгердің  өмір  жолы  мен  шығармашылығы  туралы  бейнебаянмен  басталған  әдеби  сағат  әдеби  қызықты  баяндамалар мен ән-жырға  ұласты
Кешке  Ы.Алтынсарин  атындағы  Арқалық  мемлекеттік  педагогикалық  институтының  аға  оқытушысы, өлкетанушы  ғалым  Ардақ  Абдуллина  мен  жас әдебиеттанушы  Елдос Тоқтарбай  арнайы  шақыртылып, Н.Құлжанова  атындағы  гуманитарлық  колледж  студенттері  мен  оқырман  қауымға  қаламгер шығармашылығының  жанрлық-стильдік  мәселелері  мен  өмір жолына  кеңінен  тоқталса, жас  ақындар  Жетібай Көбей бастаған  Қаленов  Бекболат  пен  Рысхан  Тынысбек  сан қырлы  санаткер  азаматқа  арнап  өлең жырларын  оқыса, Тойшин  Нұрдәулет  пен  Жүрсінов  Фархад әсем  әнмен  көрермен  қауымның  көңілінен  шықты.
Кешті  өткізуге  мұрындық  болған  Нәзира  Нұрсұлтанқызы, Зайра  Сансызбайқызы, Нұрсая  Әбдікәрімқызы  секілді  кітапханашы  мамандар
Бұл  кісілер  көрермен  қауымға  жазушының  әр  жылдары  жазған  кітаптарынан  жайма  көрме  көрсетіп, кітаптарының  жазылу  тарихына  шолу  жасады.
Кітапхана – киелі ошақ
Кітапхана – талай  тарландар  мен мүйізі  қарағайдай  жазушылардың  туындылары  бар  мәдени нысан
Кітапхана – қазақ  руханиятындағы  ірі  тұлғалардың  мерейтойы  мен  туған күндерін көпшілікпен  атап өтетін, атаулы күндерді  ескеретін  мекеме
Оқырман үшін ,әрине, осы қызметі абыройлы, ұлағатты болмақ.
Жасын  МӘДИЕВ, Арқалық  қаласы
