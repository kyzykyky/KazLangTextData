2015 жылы 18 наурызда сағат 17.00-де Қазақстан Республикасы Тұңғыш Президентінің Музейінде «Ұлттық игілік» музейаралық серіктестік жобасы аясында «Әзірет Сұлтан» мемлекеттік тарихи-мәдени қорық-мұражайы (Түркістан қ.) қорынан ұйымдастырылған «Мыңжылдықтар сәулесі» атты көрменің ашылуы болады.
«Әзірет Сұлтан» мемлекеттік тарихи-мәдени қорық-мұражайы ҚР Тұңғыш Президенті Музейінің тұрақты серіктесі болып табылады
Ол Қазақстанның орта ғасырлық тарихының өзіндік нышаны тәріздес болып келетін археологиялық және сәулет өнері ескерткішетрінің тұтас бір кешенін құрайды
1989 жылы қорық-мұражайды ашуға көптеген жылдар бойы ғалымдардың бірнеше ұрпақтарының сол өлкенің археологиясы мен сәулет өнерін зерттеуі себеп болды
Олардың ісін қазіргі уақытта басқа зерттеушілер жалғастыруда
Олардың көбі 1996 жылы мамырда құрылған Түркістан археологиялық экспедициясының құрамында қызмет етеді
Экспедиция қызметінің бірден бір нәтижесі ол – Түркістан алқабының қала мәдениеті ескерткіштерінің Археологиялық картасының жаңадан жасалуы болды
Әмудария мен Сырдария өзендерінің аралығында орналасқан Түркістан өңірі Түркі өркениетінің ежелгі ошақтарының бірі
Бұған дәлел жазба деректер мен Түркістан жазирасында жүргізілген археологиялық зерттеулер.
Археологтар қазып алып жатқан құнды тарихи артефактілер жыл сайын «Әзірет Сұлтан» қорық-мұражайының қорларын толықтыра түсуде
Археологиялық ескерткіштер мен артефактілерді зерттеу, консервациялау және музей құндылығына айналдыру, мәдени мұраны сақтау мен насихаттау, Қазақстанның археология мен музейтану ғылымының тарихы, рухани құндылықтардың сабақтастығы – міне, көрмеге арқау болған басты тақырыптар.
Қорық-музей қорларында мерзімдері көлемді болып келетін жәдігерлердің түпнұсқалары сақталған
Экспозицияға қойылған шырағдандардың ең «байырғысы» б.з.д
ІІ мың жылдықты қамтиды, ал ең «кейінгісі» ХІХ ғ
жатады
Бұл топтамада маңызды орынды Әмір Темірдің бұйрығымен XIV ғасырда арнайы Қожа Ахмет Иассауи кесенесі үшін шебер Изз ад-дин ибн Тадж ад-дин Исфахани жасаған шырағдандар алады
Шырағдандарды әшекейлеп тұрған аман-саулықты тілейтін бірегей жазбалар (эпиграфика) аса маңызды тарихи құндылықтар болып табылады
Сонымен қатар бүгінде ХІV ғасырға жататын екі шырағдан цилиндрлерінің резервуарлары Санкт-Петербургтегі Эрмитажда және бір шырағданның төменгі және орта бөліктері Париждегі Лувр музейінде сақтаулы.
Экспозицияда көпшілік қауымның назарына ғылыми зерттеудің археологиялық кезеңінен бастап музейтану кезеңінен өткен 60 астам археологиялық және этнографиялық артефактер қойылады.
Астана тұрғындары мен қонақтары түркі әлемінің рухани орталығы – ұлы Түркістанның көп қырлы мұрасының бір бөлігімен жақынырақ таныса алады.
«Мыңжылдықтар сәулесі» көрмесі 2015 жылдың 13 сәуіріне дейін жалғасады.
ASTANA.KZ
