 Беларусь Президенті Александр Лукашенко Қазақстан Премьер-министрі Кәрім Мәсімов пен «Самұрық-Қазына» ұлттық әл-ауқат қоры» акционерлік қоғамы басқарма төрағасы Өмірзақ Шөкеевті ЕАЭО туралы шартты әзірлеуге, сондай-ақ интеграциялық процестерді кеңейтуге қомақты үлес қосқаны үшін марапаттады, деп хабарлайды BNews.kz. 
«Беларусь Президенті Александр Лукашенко Еуразиялық экономикалық одақ туралы шартты әзірлеуге, интеграциялық процестерді кеңейтуге, Қазақстан, Беларусь және Ресей арасындағы экономикалық ынтымақтастықты нығайтуға қомақты үлес қосқаны үшін Қазақстан Премьер-министрі Кәрім Мәсімовті, «Самұрық-Қазына» ұлттық әл-ауқат қоры» акционерлік қоғамы басқарма төрағасы Өмірзақ Шөкеевті, Ресей үкіметі төрағасының орынбасары Аркадий Дворковичті, Ресей үкіметі төрағасының бірінші орынбасары Игорь Шуваловты Халықтар достығы орденімен, сондай-ақ Ресей Федеральдық жиналысы Мемлекеттік думасының төрағасы Сергей Нарышкинді Құрмет орденімен марапаттады», — делінген Беларусь Президенті баспасөз қызметінің хабарламасында.
Тиісті Жарлыққа Александр Лукашенко 26 ақпанда қол қойды.
Bnews.kz
