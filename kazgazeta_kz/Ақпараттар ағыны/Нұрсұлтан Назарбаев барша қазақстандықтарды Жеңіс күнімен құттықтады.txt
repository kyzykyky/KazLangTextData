АСТАНА
ҚазАқпарат — Бүгін Астанадағы Отан қорғаушылар алаңында Мемлекет басшысы Нұрсұлтан Назарбаев барша қазақстандықтарды Жеңіс күнімен құттықтады.
«Құрметті қазақстандықтар, баршаларыңызды бүгінгі ұлық мереке — Ұлы Отан соғысындағы Жеңіспен шын жүректен құттықтаймын! Біз — ардагерлерімізді ардақтайтын, қарттарымызды қадірлейтін халықпыз», — деді Президент.
Елбасы өз сөзінде Ұлы Отан соғысына елімізден 2 миллионға жуық қазақстандық майданға аттанып, жартысы келмей қалғанын атап өтті.
«Арамызда жүргендер соғыста да, еңбекте де еңбегін сіңірді
Сол Жеңістің барлығы ерліктің, бірліктің арқасында болды
Мінеки, әлі күнге дейін өздерінің тәжірибесін жастарға айтып, бізді патриоттық рухта тәрбиелеп келеді
Ұлтшылдық пен фашизмнің не екенін біздің аталарымыз, ағаларымыз жақсы біледі, соған қарап жастарымыз бірлікке, Отанды қорғауға үйренсе екен дейміз», — деді Н
Назарбаев.
Кешегі өткен әскери шеруде Қарулы күштеріміздің мүмкіншілігі паш етілгенін баса айтқан Елбасы: «Кешегі әскери шеруге ақсақалдарымыз риза болып, «Біздің қолымыздағы қаруды ұстайтын азаматтарымыз өскен екен», — деп жатыр
Баршаларыңызды мерекемен құттықтап, ендігі жылғы Ұлы Жеңістің 70 жылдығында аман-есен кездесейік деп тілеймін», — деді.
