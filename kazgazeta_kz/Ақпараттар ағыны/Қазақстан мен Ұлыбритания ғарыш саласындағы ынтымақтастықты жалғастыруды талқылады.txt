АСТАНА
ҚазАқпарат — ҚР Ұлттық ғарыш агенттігінің төрағасы Талғат Мұсабаев жұмыс сапарымен Ұлыбританияда болды
Онда ол әуе және ғарыш индустриясы әлеміндегі маңызды іс-шара болып табылатын «Фарнборо-2014» халықаралық әуешоуының ашылу рәсіміне қатысты.
«Аталған іс-шараның аясында Қазғарыш  басшысы Ұлыбритания ғарыш агенттігінің басшысы Дэвид Паркермен, сондай-ақ «Академик М.Ф
Решетников атындағы Ақпараттық спутниктік желілер» ААҚ-тың бас директоры Николай Тестоедовпен кездесулер өткізді
Кездесу барысында ғарыш аппараттарын құруда бірлескен ынтымақтастықтың перспективалары талқыланды», — делінген Қазғарыштың баспасөз қызметінің мәліметінде.
Сондай-ақ, Farnborough Airshow 2014 халықаралық аэроғарыш салоны шеңберінде «Гражданские самолеты Сухого» ЖАҚ пен қазақстандық «BEK AIR» әуекомпаниясы арасында келісімге қол қойылды
Қол қою рәсімі ҚР Ұлттық ғарыш агенттігінің төрағасы Т
Мұсабаев пен Ресейдің Біріккен әуеқұрылыс қорпорациясының президенті Михаил Погосянның қатысуымен өтті.
Келісім «Sukhoi Superjet 100» жеті ұшағын «BEK AIR» АҚ-ға жеткізуді қарастырады және 2014 жылғы 29 мамырда Астана қаласында Белоруссия, Қазақстан және Ресей мемлекеттері басшыларының қол қойған шарт аясында Еуразиялық экономикалық одаққа әуе тасымалы нарығында «SSJ100» ұшағы үшін перспективалар ашылады.
