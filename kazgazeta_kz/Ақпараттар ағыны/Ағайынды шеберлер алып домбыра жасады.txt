Қытайдың Құлжа ауданына қарасты Әулие ауылының тұрғындары ағайынды Бақытнұр мен Бақыткелді бір ай ішінде ұзындығы 7,5 метр, шанағының кеңдігі 1,8 метр болатын домбыра жасап, дүйім жұртты таң қалдырды,-деп хабарлайды BAQ.KZ тілшісі. 
Қытайлық тілші Бағдаулет Батырбекұлының хабарлауынша, алып домбыраны Іле облыстық «Жібек жолы» қазақ музейі шеберлерге арнайы тапсырыспен жасатып, облыс құрылғандығының 60 жылдық мерейтойында көрмеге қоймақ
Абай, Жамбыл домбыраларын жасаудың үздік шебері Бақытнұр Әренғазыұлы – Іле қазақ автономиялы облысы бойынша заттық емес мәдени мұраның мұрагері және Құлжа аудандық Қазақ ұлттық қолөнер орталығының жетекшісі
Бұдан бұрын ол  жасаған қос домбыралы шаңырақ пен қондырғылы домбыра Қытай жағынан үздік ұлттық музыкалы жәдігер болып бағаланған екен.


