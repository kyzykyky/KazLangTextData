Бүгін Елордадағы Бейбітшілік және келісім сарайында Қазақстан халқы Ассамблеясының «Қазақстан-2050: бейбітшілік, руханият және келісім мәдениеті» атты күн тәртібімен өтіп жатқан ХХІ сессиясында ҚР Президенті Нұрсұлтан Назарбаев Ассамблея Төрағасының жаңа орынбасарларын тағайындау туралы Өкімге қол қойды, деп мәлімдейді Қазақпарат агенттігі.
Елбасы Өкімімен бұл қызметтерге ҚР Парламенті Сенатының депутаты, «Нұр Отан» ХДП Саяси кеңесі Бюро мүшесі Анатолий Башмаков пен «Суоми» карель-финн ұлттық мәдени орталығының төрағасы Александр Смирнов сайланды.
