«Бұл жөнінде «Нұр Отан» партиясы фракциясының жабық жағдайда өткен кеңесі алдында Ұлттық экономика министрі Ерболат Досаев айтты», — деп жазады «Власть KZ».
Портал таратқан мәліметке сай, үкіметтің алдағы екі жылға арналған бюджетті қайта қарауына мұнай бағасы барреліне 80-нен 50 долларға дейін түседі деген болжам себеп болған.
Дерек бойынша осы жылы республика бюджетінің кірісі 1,3 триллион теңгеге қысқарады
Келесі жылы ол 1 триллион 20 миллиард теңгені құрайды деген болжам бар.
Ал 2017 жылы қазына кірісінің қысқаруы 1 триллион 161 миллиард теңге болады деген мәлімет айтылуда.
Еске сала кетсек, бұған дейін мұнай-газ секторының талдаушысы Сергей Смирнов мұнайдың төмен бағаларының әрі қарай сақталуы ел бюджетінің түзетіміне әкеліп соғатынын болжаған еді.
nur.kz
