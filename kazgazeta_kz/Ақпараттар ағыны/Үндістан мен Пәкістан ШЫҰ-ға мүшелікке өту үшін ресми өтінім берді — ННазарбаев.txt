Үндістан мен Пәкістан Шанхай ынтымақтастық ұйымына мүшелікке өту үшін ресми өтінім берді
Бұл туралы бүгін Душанбеде Шанхай Ынтымақтастық Ұйымына мүше-мемлекеттер басшылары кеңесінің кеңейтілген құрамдағы отырысында Елбасы Нұрсұлтан Назарбаев осылай мәлім етті, деп хабарлайды ҚазАқпарат.
«Бүгінде Ұйымның күн тәртібінде 2025 жылға дейінгі ШЫҰ-ны дамыту стратегиясын әзірлеу мәселесі тұр
Стратегияны қабылдау арқылы біз ұйымның нақты бағдары мен болашақтағы күшеюі перспективасын айқындайтын жаңа белесті еңсереміз», — деді Елбасы.
Қазақстан  Президентінің атап өтуінше, бұл бағыттағы алғашқы қадам ШЫҰ-ға мүше мемлекет мәртебесін беру тәртібін бекіту мен өтініш беруші мемлекеттердің міндеттемелері туралы меморандум болмақ.
«ШЫҰ-ның дамуы оның негіз қалаушы ұстанымдары арнасында жүргізілуі тиіс, оның бірі — ашықтық
Бүгінде екі мемлекет — Үндістан мен Пәкістан ресми түрде мүшелікке өту үшін өтінім берді»,-  деді Мемлекет басшысы.


