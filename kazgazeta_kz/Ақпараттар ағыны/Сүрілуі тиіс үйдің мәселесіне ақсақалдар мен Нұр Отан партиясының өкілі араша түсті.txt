Қызылордалық Әлмағанбетовтер отбасы қолында құжаттары болса да үйі сүрілмек
Себебі, Батыс Еуропа- Батыс Қытай автодәлізі бойында орналасқан
Зәулім үйінің өтемақысына ұлтарақтай ғана жер алғалы отырған олар бұл шешіммен келіспейді
Біз мұны бұрын да көрсеткен болатынбыз
Алайда, сот орындаушылар үкімді орындауға барын салуда
Бір ерекшелігі қақаған қыста далада қалғалы тұрған жаняның бүгінгі жағдайына ақсақалдар да араша түсті
Бірақ ол пайдасын берді ме?
Бұл жолы сот орындаушылар барынша қаһарына мініп келіпті
Үлкен-кішісіне қарамай үйдегілерді қолдарынан тартып, далаға сүйрей бастады
Ал балалар қақаған суықта киімшең бүрсең қағып жүр
Араша түскен ананың көз жасын да сот орындаушылар елер емес.
Үйдегі дүние-мүлікті далаға лақтыра бастаған сот орындаушылар, есіктерді де жұлып алған
Осылай күшіне мінген оларды тек оқиға орнына келген қорғаушы ғана райынан қайтара алды
Үй иесі болса, «әбден үрейленіп қалдық», — дейді.
Үміт ӘЛМАҒАНБЕТОВА, тұрғын: 
— Легализация жасаған менің жерімді Тобажанов Ғабит деген прокуратурадағы мына үйіңіз заңсыз деп қазір менің 2 жыл болды үйіме тиыныштық бермейді
Я күніменен-түніменен баламыз да, шағамыз да есікке қарап қорқып отырамыз

Осылайша, бүтін бір отбасына далада қалу қаупі төнгендіктен, мәселеге ақсақалдар араласып кетті
Ашынған олар шенеуніктерден Әлмағанбетовтер отбасына тиісті өтемақысын беруді талап етіп отыр.
Өмірзақ АБЫЗБАЕВ, тұрғын: 
— Бұндай іс бәріміздің басымызға келеді ме сонда күндердің күнінде
Бұған бір әділдік болуы керек қой шешімін табу керек қой, не деген сұмдық халық аман ел тыныш, мамыра заманда
Еліміз егеменді болып өзіміз өзіміз, аузымыз қолымызға жеткенде бұл іс дұрыс емес, ақ-қарасын шешіп беріңіздер.
Бір қызығы, бұл мәселеге «Нұр Отан» партиясы облыстық бақылау комиссиясының қоғамдық мүшесі де араша түсуде
Өтемақыға қатысты екіұшты пікірге ол да наразы.
Ғани ӘЛИЕВ, «Нұр Отан» партиясы облыстық бақылау комиссиясының қоғамдық мүшесі: 
— Мемлекеттік экспертиза бағасын бекітіп берген
Бір сот 10 млн-ға шешім шығарады
Екінші Бесбаева деген оны кеп жоққа шығарады
Сонда біздің Қазақстанның заңнамасы әркімнің ойыншығы болғаны ма, сонда халыққа бұл әлде азар беру ма?
Айта кетейік, бұл даулы баспана халықаралық көлік дәлізінің бойында орналасқан
Құзырлы орындар үйдің құрылысқа кедергі келтіретіндігін айтып, сотқа шағымданған
Сот бұл отбасына ұлтарақтай жер беруге шешім шығарған
Арада екі жылдан аса уақыт өтсе де, тараптар бір байламға келе алар емес
Ал сот орындаушылар болса, ертең қайта келетіндігін айтып отыр.
Мөлдір Қожахметова
baq.kz
