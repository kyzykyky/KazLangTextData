83 жыл бұрын (1930-1992) композитор, Қазақстанның халық әртісі, Қазақстанның қазіргі әнұранының авторы Шәмші  Қалдаяқов дүниеге келді.
Ол Оңтүстік Қазақстан облысының Отырар ауданында туған
Сарыағаштағы Қапыланбек малдәрігерлік техникумын, Ташкенттегі музыка училищесін, Алматы мемлекеттік консерваториясын бітірген.
1950 жылдан бастап шығармашылық қызметпен айналысқан
Елге, жерге, Отанға, ата-анаға, жарға, дос-жаранға деген сүйіспеншілік Шәмші шығармаларының басты тақырыбы
Оның азаматтық лирикаға тұнған, республикамыздың кең байтақ жерін жырға қосатын «Ақ ерке — Ақ Жайық», «Арыс жағасында», «Сыр сұлуы», «Теріскей», «Қарқаралы», «Өмір өзен», т.б
туындыларын халық ерекше ықыласпен қабылдады
Композитордың марш екпінді, жігерлі, шаттықпен шырқалатын «Менің Қазақстаным», «Бақыт құшағында», «Бәрінен де сен сұлу» сияқты әндері халық арасына кеңінен тарады.
Шәмші Қалдаяқов атындағы халықаралық байқау-фестиваль 1992 жылдан бастап сазгерлер мен әншілер үшін дәстүрлі түрде өткізіліп тұрады.
Шымкент қаласындағы  облыстық филармония,  бір көше, Алматы қаласында бір көше, композитор туған өлке – Шәуілдір ауылындағы музыка мектебі  Қалдаяқов есімімен аталады
Шымкент филармониясының алдына Қалдаяқов ескерткіші орнатылған
Ал 1991 жылы ол жайлы ғұмырнамалық «Жылдарым менің, жырларым менің»  (режиссері Т.Ахметов) деген деректі телефильм түсіріліп, «Шәмшіғұмыр» естеліктер мен мақалалар жинағы жарық көрді.
