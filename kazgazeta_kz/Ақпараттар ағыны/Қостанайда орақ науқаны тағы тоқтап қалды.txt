Қостанайлық диқандар күн күрт жылып, орақ науқаны тағы тоқтап қалды деп отыр
Үш-төрт күн болды шаруалар ауа райын бағып, амалсыз кідіруде
Облыстың теріскейінде әлі күнге алқаптарының 60 пайызы шабылмаған шаруашылықтар бар.
Егіннің шығымы жақсы, кейбірі гектарына 18-20 центнерден өнім беруде
Алайда соны жинап алуға табиғат мүмкіндік берер емес
Бір ай бойы күнде жауын-шашын, еріксіз бөгелген диқандар алғашқы аязбен бірге алқаптарға орақ салған еді
Жұмыс енді қыза бастағанда күн тағы жылынып, қар еріп, жұмыс тоқтады
Себебі дымқыл егінді техника шаба алмайды
Әзер деп жинаған астықтың да машақаты аз болмай тұр.
Сайран Бұқанов, шаруашылық басшысы
— Қиын мәселе — жиылған астықты сақтау, бұл бір проблема болып тұр
Ылғалы мол бидайды, элеваторлар алмай жатыр
Алса да, оның жартысы шығынға кетіп жатыр
Ылғалын кептіру керек.

baq.kz
