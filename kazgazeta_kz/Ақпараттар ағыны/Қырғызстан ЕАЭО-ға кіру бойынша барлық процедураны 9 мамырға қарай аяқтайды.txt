ЕАЭО-ға кіру бойынша барлық процедура таяу арада аяқталып, 9 мамырға қарай Қырғызстан одақтың толық құқықты мүшесі атанады, деп хабарлайды BNews.kz. Қазір Қырғызстан үкіметі шартты өтпелі ережелер мен маңызды тұстарды нақтылаумен толықтыратын екі хаттаманы пысықтап жатыр
Бұл туралы елдің премьер-министрі Жомарт Отарбаев мәлім етті. 
 
«Бұл қадамға бармас бұрын, біз үш жыл бойы ЕАЭО-ға қосылу жағдайында орын алуы мүмкін қатерлер мен тәуекелдерді терең зерттедік
Жағымсыз құбылыстарға байланысты белгілі бір инфляциялық қысым болуы мүмкін, бірақ, біздің ойымызша, ол үлкен болмайды
Керісінше одаққа кіруден ұтарымыз мол, оң тұстары көп
Республикамыздың кәсіпкерлері үшін 170 миллиондық нарықтың ашылуы бұл бізде өндірілетін өнімді үлкен нарықққа шығару арқылы сертификаттау мүмкіндігі
Мұндай мүмкіндіктер ауыл шаруашылығы өндірушілері үшін өте маңызды», — деді Отарбаев.
Оның айтуынша, ЕАЭО-ға кіргеннен кейін елде инвестициялық ахуал жақсарады деп күтілуде.
Естеріңізге салып өтсек, Қырғызстанның Еуразиялық экономикалық одаққа кіруі туралы шартқа 23 желтоқсанда Мәскеуде қол қойылған болатын
2015 жылдың мамырынан бастап Қырғызстан одақтың толық құқықты мүшесі атанады.
 
