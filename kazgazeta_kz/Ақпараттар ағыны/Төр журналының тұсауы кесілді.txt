Қазақ баспасөзі тағы бір тың басылыммен толықты
Астанада республикалық қоғамдық-саяси «Төр» журналы оқырманға жол тартты деп жазады Baq.kz.
Жаңа журналдың тұсаукесер рәсіміне Қ
Қуанышбаев атындағы Мемлекеттік академиялық қазақ музыкалық драма театрының директоры Сұлтан Сраилов, «Рауан» баспа үйінің» бас директоры, белгілі журналист Ғабит Мүсіреп және ақпарат құралдарының өкілдері қатысты.
Журналдың бас редакторы Олжас Сәндібектің айтуынша, қазақы салт-дәстүр мен ұлттық құндылықтарға бай Республикалық қоғамдық-саяси «Төр» журналының басты мақсаты – қазақ халқының қамын ойлаған ата — бабаларымыздың өнегелі өмір жолын жас ұрпаққа дәріптей отырып, тәуелсіз мемлекетіміздің бірлігі мен ел экономикасының тұрақты дамуына, ұлтаралық татулығына, ұрпақ тәрбиесіне бей-жай қарамайтын, ел үшін туған арда азаматтардың еңбегін алаш жұртына паш ету.
Оқырман «Төр» журналының алғашқы санынан қазақтың киелі ханы Кенесары және Мағжан Жұмабаевтың хан туралы толғауын, Сидней олимпиадасының чемпиондары Бекзат Саттарханов пен Ермахан Ыбыраймовқа арналған ақын жырларын, есімі елге белгілі кәсіпкер, меценат Оралбек Ботпайдың сыр-сұхбатын және тағы басқа құнды дүниелерді оқи алады.
