Елімізде кеңінен атап өтілген Тіл апталығының аясында С.Асфен­дияров атындағы Қазақ ұлттық мемлекеттік университетінде «Қазақ газеттері» ЖШС-іне қарасты басылымдар өкіл­де­рімен кездесу өтті
Жиынды университет проректоры Қазбек Төлебаев ашты.
Сөз сөйлеген «Қазақ газеттері» ЖШС бас директорының орынбасары Ләззат Ноғайбаева Серіктестіктің бүгінгі тыныс-тіршілігімен таныстырды.
Жиналғандар алдында «Ақиқат» журналының бас редакторы Аманхан Әлім, «Ана тілі» газеті бас редакторының бірінші орынбасары Нұрперзент Домбай, «Экономика» газеті бас редакторының орынбасары Амангелді Шопан, «Үркер» журналы бас редакторының орынбасары Жарас Сәрсек сөз сөйлеп, өздері қызмет ететін басылымдардың алдағы жоспарымен таныстырды, жиналғандар сұрақтарына жауап берді
Кездесуді ұйымдасты­руға ұйтқы болған университеттегі әлеу­меттік-мәдени сала бойынша департамент басқармасының басшысы М.Сұлтанова әсерлі әңгімелері үшін қонақтарға ризашылығын білдіріп, шығармашылық табыс тіледі.
С.Әлімұлы
