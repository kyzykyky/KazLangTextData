Бүгін Парламент Мәжілісінің жалпы отырысында «Тәуелсіз Мемлекеттер Достастығына қатысушы мемлекеттер арасындағы адамдарды мемлекетаралық іздестіру туралы шартын ратификациялау туралы» заң жобасы мақұлданды.
«Аталған заң жобасы қылмысқа қарсы күрестің бірлескен шараларының мемлекетаралық бағдарламасына сәйкес әзірленген
Бұл келісімге Түркіменстан мен Украинадан басқа ТМД-ға қатысушы 9 мемлекет басшылары Мәскеуде 2010 жылы қол қойған болатын
Соның ішінде бұл келісім қазір Әзірбайжан, Беларусь, Қырғызстан, Молдова, Өзбекстан, Қырғызстан елдерінде күшіне енген
Күшіне енгізбеген тек Қазақстан, Армения мен Ресей ғана қалып тұр
Жалпы, келісім бойынша қылмыскерлерді бірлескен жедел-іздестіру шаралары, сұрау салулар тәртібі, іздеуде жүргендер туралы ақпараттар алмасу тәртіптері қаралады», — дейді Ішкі істер министрі Қалмұханбет Қасымов.
Оның айтуынша, келісім аясында мемлекетаралық іздестірудің орталықтандырылған ақпараттық кеңістігін құру көзделеді
Ал келісімді қабылдау қылмысқа қарсы күресте мемлекетаралық ынтымақтастықты арттыра түседі.
Тоқтала кететін жайт, құжаттағы талаптар азаматтардың ерекше санатына байланысты қолданылады
Іздеу тергеу орындарынан, соттан бой тасалап жүрген және қылмыстық жазасын өтеуден жалтарып жүрген тұлғаларға жарияланады
Келісімге сәйкес, арыз бойынша сот шешімін орындаудан жалтарып жүрген адамдарға да, хабарсыз кеткен болмаса, туыстарынан көз жазып қалған азаматтарға да, сондай-ақ өзі туралы мәлімет беруге қабілетсіз болса, азаматтың тұлғасын анықтау мақсатында да іздеу салынады
Құжаттарға сәйкес, сұрауды орындау кейінге шегерілуі мүмкін
Сонымен қатар, сұрау салдырған тарап бұл олардың мүддесіне сәйкес келмейді деп есептесе, егер бұл олардың ұлттық заңнамасына немесе халықарлық міндеттемелерге қайшы келсе, мүлдем бас тартылуы мүмкін.

ҚазАқпарат

