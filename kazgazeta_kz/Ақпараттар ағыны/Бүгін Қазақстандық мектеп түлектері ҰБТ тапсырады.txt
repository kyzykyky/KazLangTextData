Бүгін Қазақстандық мектеп бітірушілер Ұлттық бірыңғай тестілеу тапсырады, деп хабарлайды BNews.kz тілшісі ҚР Білім және ғылым министрлігіне сілтеме жасап.
«ҰБТ республиканың 
155 пунктінде өтеді, оған 92 077 түлек қатысады
ҰБТ-ның алғашқы күні 61 пунктте өтіп, 27 670 мектеп бітіруші тест тапсырады
Астанада ҰБТ Л.Н.Гумилев атындағы Еуразия ұлттық университеті, С.Сейфуллин атындағы Қазақ агротехникалық университеті және Қазақ гуманитарлық заң университеті базасында өтеді», — дейді мекеме мамандары.
ҚР БҒМ деректеріне сүйенсек, ҰБТ жүйесі енгізілген 10 жылдың ішінде 1 миллион 335 мың бала осы жүйемен тест тапсырған
Тағы бір айта кететіні, биыл ҰБТ форматы өзгермейді.
ҰБТ 2-9 маусым аралығында 155 арнайы жабдықталған пунктте өтеді
107 пункт аудан орталықтарындағы ғимараттарда, 48 пункт Астана мен Алматы қалаларындағы және облыс орталықтарындағы жоғары оқу орындарының ғимараттарында орналасқан
Барлық 155 пунктте тесттің өту барысын республика мұғалімдерінен құралған 1500 мемлекеттік комиссия бақылайды.
Бұрын да хабарлағанымыздай 2014 жылғы ҰБТ-ға қосымша 14 238 тест тапсырмасы дайындалған, оның 1000-ы логикалық сұрақтар
ҰБТ сұрақтарының жалпы саны – 176 000.
