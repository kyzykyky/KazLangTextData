Наурыз мерекесін Қ.Сәтбаев атындағы Қазақ ұлттық техникалық университеті салтанатпен атап өтті
Мерекелік шара 2014 жылдың 20-наурыз күні бас оқу ғимаратының алдындағы алаңда басталды
Салтанатты мерекеге университет ректоры, проректорлар, институт директорлары, департамент директорлары, оқытушы-профессорлар және студенттер қатысты
Мерекелік іс-шараларды Тәрбие жұмысы департаменті мен Ө.Байқоңыров атындағы Тау-кен металлургия институты ұйымдастырды.
Университет ректоры Жексенбек Мә­кейұлы Әділов оқытушылар мен студент­терді Наурыз мерекесімен құттықтап, өз сөзінде «ҚазҰТУ 80-інші көктеміне толағай табыс­тармен келіп отыр
Еуропалық стандарт рейтин­гісіне енген екі мың алты жүз жоғары оқу орындары арасында Қазақстан ұлттық университеттерінің көш басына шықты» деді.
Қазақстан Республикасының еңбек сіңірген артисі Б.Сәмединова әннен шашу шашып, өзге ұлт өкілдері өз тілінде тілек айтып, «Ақан сері – Ақтоқты» қойылымынан үзінділер қойылды
Наурыз тойының өзіне тән ырым асы – Нау­рыз көжеден дәм татып, қанымызға сіңісті, жанымызға жұғысты, ой-санамызға нұрлы шуақ сыйлап, сілкіндіріп, серпілтетін – тіліміз, салт-дәстүріміз, әдеп-ғұрпымызды насихаттаған бұл мерекеден әр адам рухани байлық алып қайтқаны сөзсіз.
Сая Рымғалықызы,
Қ.Сәтбаев атындағы Қазақ ұлттық техникалық университеті
Тәрбие департаментінің бас маманы
