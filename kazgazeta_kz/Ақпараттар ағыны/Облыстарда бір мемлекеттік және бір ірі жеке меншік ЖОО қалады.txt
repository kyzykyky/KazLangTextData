Алдағы екі жылда еліміздегі жоғары оқу орындарының жалпы саны 100-ге жуық болады.
Бұл туралы бүгін селекторлық тәртіптегі Үкімет отырысында ҚР Білім және ғылым министрі Бақытжан Жұмағұлов мәлім етті.
Айта кетейік, қазіргі кезде Қазақстандағы ЖОО-лардың саны — 136.«Елбасы оқу орындарын аймақ қажеттілігіне қарай мамандандыру туралы тапсырма берген болатын
Сондықтан мемлекеттік жоғары оқу орындары да оңтайланатын болады
Нәтижесінде таяудағы 2 жылда еліміздегі жоғары оқу орындарының жалпы саны 100-ге жуық болмақ», — деді ведомство басшысы.
Министрдің пайымдауынша, бұл — дамыған елдерде қабылданған көрсеткішке қол жеткізуге мүмкіндік береді
Нәтижесінде көптеген аймақтарда бір мемлекеттік және бір ірі жеке меншік жоғары оқу орны болады.
ҚазАқпарат
 
