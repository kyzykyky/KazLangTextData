Өткен сенбіде Алматы қаласының тұрғындары сенбілік өткізді
Қала әкімі Ахметжан Есімов бастаған жалпықалалық сенбілікке 203 мыңнан астам адам қатысып, белсенділік танытты.
Игі істен елімізге белгілі тұлғалар да қалыс қалмады
КСРО және Қазақстанның Халық артисі Әлібек Дінішев, Бас мүфти Ержан қажы Малғажыұлы, Құрманғазы атындағы Ұлттық консерваторияның ректоры Жәния Әубәкірова, Олимпиада чемпионы Жақсылық Үшкемпіров, т.б
зиялы қауым өкілдері жастарымызға үлгі-өнеге көрсетті.
«Белсенділердің толыққанды жиналуы тазалыққа деген құштарлықты көрсетеді
Әр аулаға, тұратын үйінің маңайына бейжай қарамауы – адамгершіліктің жоғары үлгісі
Ал қаланы көгалдандыру жұмыстары қарқынды дамуда
Осымен үшінші рет «Жасыл қорды жаңарту» бағдарламасы бойынша жұмыс жүргізіліп жатыр
Бас-аяғы үш жылдың ішінде осы бағдарлама бойынша қала аумағына 100 мыңнан астам ағаш отырғызылды
Бұл мегаполистің экологиясын жақсарту барысында жасалып жатқан жұмыстардың бір бөлігі ғана
Көліктерді газға көшіру, метрополитеннің бағытын кеңейту жұмыстары да жүргізілуде
Мәселен, метроның іске қосылғанына екі жарым жыл ғана болса да, алматылықтардың сенімінен шықты
Оған жыл сайын өсіп отырған жолаушылардың саны дәлел бола алады
Үстіміздегі жылы «Сайран» және «Москва» стансалары пайдалануға беріледі
Олар қаланы шет аудандармен байланыстыратын болады» деді шаһар әкімі Ахметжан Есімов.
Қоршаған ортаны қорғау, табиғатты аялау, қыл аяғы аулаңның тазалығы да көтеріңкі көңіл күй сыйлайтыны белгілі
Жасаған еңбегіңнен ләззат алудың өзі де бір демалыс
Дәл осы күні 5049 ағаш отырғызылып, 126 шақырым арық жүйесі, 54 шақырым өзен арнасы тазартылды
Қоқыс шығару жұмыстарымен 988 арнайы техника айналысты.
Бағдагүл Мұратқызы, Алматы
