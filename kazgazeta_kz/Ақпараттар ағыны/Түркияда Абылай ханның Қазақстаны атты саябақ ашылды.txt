Қазақстанның Түркиядағы елшілігі Орталық Анатолия аймағында — Ниде провинциясында «Қазақстан күндерін» өткізді

Шаралар Мемлекет басшысының «Қазақстан-2050» Стратегиясы» атты халыққа жолдауында қойылған тапсырмаларды, Қазақстанның үдемелі индустриалды-инновациялық мемлекеттік бағдарламасының негізгі басымдықтары, сонымен бірге ҚР Президенті Нұрсұлтан Назарбаевтың Түркияға 2012 жылы қазанда жасаған сапарының қорытындысында берілген тапсырмалары негізінде өткізілді деп жазады gazeta.kz
сайты.
Сапар барысында елші провинция басшылығымен, қаланың сауда-өнеркәсіп палатасы басқармасының төрағасымен, «Ниде» университетінің ректорымен, өңірдің белгілі іскерлерімен кездесті
«Қазақстан күндерінің» барысында негізгі шаралар ретінде «Абылай ханның Қазақстаны» атты саябақ, «Қазақстан мен Түркияның тарихи қарым-қатынастары» фотокөрмесі ашылып, қазақстандық шығармашылық ұжымдардың қатысуымен концерт болды.
Шараға провинцияның губернаторы Неджмеддин Кылыч, қала әкімі Фарук Акдоган, елші Ж.Түймебаев, «Ниде» университетінің ректоры Шевкет Катырджыоглу, аймақтағы қазақ диаспорасы, ТР Парламентінің депутаттары, Түркияның мәдени қоғамдық-саяси және іскер топтарының академиялық қайраткерлері мен өкілдері қатысты.
Губернатор Неджмеддин Кылыч аталған шараның маңыздылығын, қазақ-түрік қатынастарының жоғары деңгейін атап өтті
Губернатор Қазақстанның өңірдегі көшбасшылық позициясын айта келе, еліміз «Қазақстан-2050» Стратегиясы» арқылы әлемнің дамыған мемлекеттерінің қатарына қосылу жолында үлкен қадам жасағанына тоқталды.
