Өзбекстан астанасында қазақтың ұлы данагөй абызы Төле бидің 350 жылдығына орай салтанатты шара ұйымдастырылды.
«Төле би-Шайхантаур» кешенінде  ұлы абыздың  ұрпақтары, Қазақстанның Өзбекстандағы елшілігінің және қазақ диаспорасының өкілдері бас қосып, ұлы биге тағзым етті, сондай-ақ атақты аталарына құран бағыштады.
Ұлы бидің 350 жылдығына орай өткізілген салтанатты жиында ҚР-дің Өзбекстандағы  Төтенше және Өкілетті Елшісі Бөрібай Жексембин, Республикалық интернационалды мәдени орталығының директоры Насреддин Мухаммадиев, ӨР Республикалық қазақ мәдени орталығының төрағасы Марат Үкібаев және тағы басқа меймандар сөз сөйледі.
Тарихи деректерде Ұлы жүздің биі Төле өзі басқарған Шымкент, Түркістан және Ташкент қалаларында сәулеттік нысандарды салуға белсенді түрде атсалысқан деп жазылған
Атақты би өзі 12 жыл билік жүргізген Ташкент қаласында, өзінің атасы  Жүніс ханның жанына жерленген
Төле биді еліміздің кей аймақтарында және Өзбекстанда Қарлығаш би деп атайды.
