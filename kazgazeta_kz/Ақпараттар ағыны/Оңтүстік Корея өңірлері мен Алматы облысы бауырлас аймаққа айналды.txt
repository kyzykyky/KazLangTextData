Оңтүстік Кореядағы Канвондо провинциясының Чонсон уезі мен Алматы облысының Қаратал ауданы бауырлас аймаққа айналды.
Меморандумға қол қойғаннан кейін Оңтүстік Кореядан келген делегация кәріс диаспорасымен кездесті.
Бүгінгі таңда Қазақстандағы кәрістердің саны 106 мыңдай
Соның 40 пайызы Алматы қаласы мен Алматы облысында тұрады.
Корейлік делегацияның Қаратал ауданына арнайы келуі тегін емес
1937 жылдары Қиыр Шығыстан жер аударылған корейлер дәл осы аймақты мекендеген
Алғашқы көшірілгендері Бастөбе маңына әкелініпті
Тұратын жертөлелерді өздері қазып салған
Келісімен қазақтармен бірігіп еңбек етті
Күріш егіп, бау-бақша салды
Кеңес тұсында осы өңірден шыққан 31 Социалистік Еңбек Ерінің 25-і кәріс ұлтынан
Бүгінде Қаратал ауданында 4 жарым мыңнан астам кәріс диаспорасының өкілі тұрады.
2012 жылы бұл жерге  корейлер қауымдастығы «Қазақ халқына мың алғыс» мемориалын орнатқан болатын.Мемориалды көрген соң шетелдік меймандар сондай-ақ Үштөбенің орталық саябағындағы саяси қуғын-сүргін құрбандарына, Ұлы Отан соғысы мен ауған соғысы ардагерлеріне арналған ескерткішке барып тағзым етті, гүл шоқтарын қойды.
«Біз қазақ халқына кәрістерді бауырларындай қабылдап, оларды аман алып қалғандарына алғысымыз шексіз. Мұнда келгенде бірінші кезекте жер аударылған кәрістердің тыныс-тіршілігін, қайда, қандай жағдайда тұрғандарын білсек деген едік.Көптеген деректерге қанықтық
Қазір бұндағы жергілікті кәрістер ешкімнен кем емес.Кәсіпкерлікпен, ауыл шаруашылығымен айналысады екен
Тіршіліктеріне қарап дән риза болдық.Бұл ҚР Президенті Нұрсұлтан Назарбаевтың ұлтаралық келісімді сақтаудағы саясатының жемісі екені даусыз
Сондықтан,  барлығы да біз қазақстандықтармыз деп мақтана айтады», — деп атап өтті Оңтүстік Кореяның Чонсон уезі депутаттар кеңесінің төрағасы Чха Джу Енг.
ҚазАқпарат


