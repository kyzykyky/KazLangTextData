Мемлекет басшысы «Назарбаев орталығы» Тұңғыш Президенттің кітапханасында өтіп жатқан телекөпір барысында Алматы қаласының әкімі Ахметжан Есімовке өңірден тағы бір жаңа ауданның құрылуына келісімін беріп, сәттілік тіледі.
Шара барысында онлайн-байланысқа шыққан Ахметжан Есімов Алматы қаласының іргесінен жаңадан құрылып жатқан ауданның атауын Наурызбай ауданы деп атауды сұрады.
Өз кезегінде сөз алған Мемлекет басшысы жаңа ауданның орналасу ерекшелігіне тоқтала келе, оның болашағынан мол үміт күтетіндігін білдірді.
«Индустриялды-инновациялық аймақта бой көтеріп жатқан ауданның көлемі шағын болғанымен, оның ел экономикасына қосар үлесі қомақты болатындығына сенім артамын» деді Елбасы.
