Абай атындағы Қазақ ұлттық университетінде Қазақстандағы діни ахуалға арналған дөңгелек үстел болып өтті
Оған елімізге танымал ғалымдар, профессорлар, оқытушылар және студенттер қатысты. 
Дөңгелек үстелде Қазақстандағы мемлекеттік-конфессиялық қатынас­тардың тыныс-тіршілігі мен 2011 жылы қабылданған «Діни қызмет және діни бірлестіктер туралы» заңның елдегі діни ахуалға ықпалы сөз болды
Алғашқы болып сөз алған философия ғылымдарының докторы, профессор Артур Артемьев «Діни қызмет және діни бірлестіктер туралы» Заң қабылданар алдында елімізде 40-тан астам конфессия мен деноминация болса, аталған заң мақұлданған соң бұл көрсеткіш 18-ге дейін қысқарғанын айтты
Одан кейін сөз тізгінін алған философия ғылымдарының кандидаты, Алматы қаласы әкімдігінің діни бірлестіктермен жұмыс жөніндегі бас маманы Владимир Иванов бұл пікірді қостады
Бас маманның сөзіне сенсек, «Діни қызмет және діни бірлестіктер туралы» Заң қабылданғаннан кейін Алматы қаласындағы діни бірлестіктер­дің саны екі есе азайғанымен, дінге сену­шілердің саны 10 пайызға артып отыр екен
«Менің ойымша бұдан екі түрлі қорытынды жасауға болады, – дейді В.Иванов
– Біріншісі, есепте тұрған діни бірлестіктердің ішкі көлемі мен аумағы ұлғайған, екіншісі, діни жамағаттар басқа формада топ құрып жатыр».
Саяси ғылымдардың докторы, профессор Әміржан Шалтыков Қазақ­стандағы ислам дінінің жай-күйін тілге тиек етіп, дін мен дәстүрді бөліп қарауға болмайтынын айрықша атап өтті
«Кеңес өкіметі билікке келген соң имамдар қудаланып, мешіт-медреселер жойылды
Бірақ дінімізді дәстүр сақтап қалды
Кеңес заманында дініміздің жүгін дәстүр арқалап, діни құндылықтарымыз осы күнге аман-есен жетті» дейді Ә.Шалтыков
Абай атындағы Қазақ ұлттық педагогикалық университетінің саясаттану факультетінде магистра­туралық білім алып жатқан иорданиялық азамат Айман Абхари әр буынның дінге деген көзқарасы әртүрлі болатынына тоқталды
Сөз кезегі тиген саяси ғылым­дардың докторы Берік Аташ қазіргі таңда орын алып отырған дін мен дәстүрдің арасындағы қайшылықтарға жеке-жеке тоқталып өтті.
Б.МОЛДАХМЕТ
