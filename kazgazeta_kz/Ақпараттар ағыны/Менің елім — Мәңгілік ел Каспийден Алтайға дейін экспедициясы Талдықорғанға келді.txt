Бүгін «Менің елім — Мәңгілік ел: Каспийден Алтайға дейін» этнографиялық автокөлік экспедициясы Талдықорған қаласына келді.
Экспедиция мүшелерін жетісулықтар қаладағы Қабанбай батыр ескерткішінің алдынан қарсы алды.
Мұнан соң Қабанбай батыр ескерткішінен орталық алаңға дейін автошеру жүріп өтті
І.Жансүгіров атындағы Жетісу мемлекеттік университетінде көрме мен концерттік бағдарлама қойылды.
Естеріңізге сала кетсек, экспедиция қазақстандықтарды, соның ішінде жастарды еліміздің көріктілігі мен бірегейлігі идеясының төңірегінде біріктіру, жалпыға ортақ татулық пен келісім құндылықтары негізінде отаншылдық сезімін ояту мақсатында ұйымдастырылды
Экспедиция өңіраралық мәдени байланыстарға да үлес қоспақ.
Екі айға жуық уақыт бойы 5 отандық автокөлік Қазақстанның барлық өңірлерін аралайды
Экспедицияға қатысушылар облыс орталықтарында өңірдің туристік, білімдік және экономикалық ахуалын көрсететін фотокөрмелер мен таныстырымдық шаралар өткізеді.
Жоба соңында экспедицияға қатысушылар сапардан алған әсерлері туралы фильм түсіріп, фотокітап шығарады
Еліміздің әр қаласының жастары «Тілек Картасына» тілектерін жазып, қалдыра алады.
Экспедиция Ақтау–Атырау – Орал – Ақтөбе – Қостанай – Петропавл – Көкшетау – Қарағанды – Павлодар – Өскемен – Талдықорған — Алматы –Тараз –Шымкент – Қызылорда – Ақтау – Астана бағыты бойынша Қазақстанда құрастырылған Ssangyong және Toyota маркалы 5 автокөлік жүреді
Оның құрамында кәсіби жүргізушілер, медицина қызметкері, этнограф, блогер, журналистер, фотосуретшілер – барлығы 20 адам бар.
baq.kz
