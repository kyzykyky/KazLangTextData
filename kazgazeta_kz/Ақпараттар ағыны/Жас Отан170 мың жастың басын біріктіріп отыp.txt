«Жас Отан» 170 мың жастың басын біріктіріп отыр
Бұл туралы «Жас Отан» Жастар қанатының кезектен тыс ІІІ Съезі барысында ұйымның атқарушы хатшысы Нұрлан Сыдықов айтты, деп хабарлайды BNews.kz.
Оның айтуынша, бүгінгі күні жасотандықтардың қатарында 170 мыңға жуық жас бар, бұл бүкіл еліміздегі жаңа буынның 3,8% құрайды
Партияның Жастар қанатының қызметі 14 облысты, Алматы мен Астана қалаларын қамтиды
«Жас Отан» 37 қалалық, 170 аудандық филиалдан және 1700 бастауыш ұйымдардан (олардың ішінде 200 астам бастауыш бөлімдер өндіріс кәсіпорындарында тірек тапқан) тұрады.
«Екі жылда «Сәтті қадам» жобасы 25 000 жуық адамды қамтыды, оған еліміздегі 240 ірі жұмыс берушілер тартылды
Біз жобаға қатысуға ниет танытқан 3000 астам өтініш алдық, олардың ішінде 1000 адам мемлекеттік органдар мен ең беделді ұлттық компаниялардан үш айлық тағылымдамадан өту мүмкіндігін алды»,- деп атап өтті Нұрлан Сыдықов.
Бұдан бөлек, 2009 жылдан бері «Жастар кадрлық резерві» жобасына 10 000 астам жас маман қатысты
Жыл сайынғы байқау ашылуының қорытындысы бойынша 372 кадрлық резервтен база құрылды.
BNews.kz
 
