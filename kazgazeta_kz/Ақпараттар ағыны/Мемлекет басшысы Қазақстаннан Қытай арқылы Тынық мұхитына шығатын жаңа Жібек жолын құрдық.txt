Қазақстаннан Қытай арқылы Тынық мұхитына шығатын жаңа Жібек жолын құрдық
Бұл туралы бүгін Қазақстан, Түркіменстан және Иран
Президенттерінің үшжақты кездесуінен кейінгі брифингте Елбасы Н.Назарбаев айтты.
Ең алдымен біздер үшін тарихи әрі маңызды шараға  Иран жеріне шақыртуы үшін өзімнің зор алғысымды білдіргім келеді
Қазақстан Иран темір жолы арқылы Парсы шығанағына шығуды ұзақ уақыттан күтіп, армандап еді
Енді міне бұл жарқын оқиға орын алып отыр», деді Елбасы.
Сонымен қатар Мемлекет басшысы Қазақстан, Түркіменстан және Иран елдері жалпы ұзақтығы 900 шақырымнан асатын темір жолды төсеп шығып, Орта Азияның барлық мемлекеттері мен Қазақстанды Иран арқылы Парсы шығанағына жалғағанын баса айтты.
«Жол құрылысы, көпір құрылысы өте қайырымды іс саналады
Бұл біздің Құранда да айтылған
Біз, үш Президент халқымыз үшін зор іс атқардық
Біріншіден, темір жол төңірегінде әр уақытта да тіршілік жанданып, адамдар жұмыс табады, елдің өзі де дамиды
Екіншіден, үш ел арасындағы сауда дамиды
Үшіншіден, әлемнің басқа да барлық елдерімен жүк тасымалы дамиды
Яғни, бүгін біз үш  ел арқылы Қазақстаннан Қытай арқылы Тынық мұхитына шығатын жаңа Жібек жолын құрдық», — деді Н.Назарбаев.
inform.kz


