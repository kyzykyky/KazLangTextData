Қоғамдық мәселелерді зиялы қауым өкілдері мен белгілі сарапшылардың қатысуымен талқылауды дәстүрге айналдырған «Аманат» интеллектуалды пікір сайыс клубы жұмысын қайта жалғастырады
Бұл туралы клубтың ұйымдастырушылары хабарлады.
 Бүгін Астанадағы Бейбітшілік және келісім сарайындағы Халықаралық Түркі академиясының кітапханасында өтетін клубтың жаңа маусымдағы алғашқы тақырыбы «Қазақ хандығына 550 жыл: тарихи, идеологиялық өлшемдері» деп аталады.
Жақында Президент Нұрсұлтан Назарбаев Астана қаласы активімен кездесуінде «Керей мен Жәнібек 1465 жылы алғашқы хандықты құрды, қазақтың мемлекеттілігінің тарихы сол кезден бастау алады
Бәлкім ол бүгінгі шекарасындағы, бүкіл әлемге осынша танымал әрі беделді, осы ұғымның қазіргі мағынасындағыдай мемлекет болмаған да шығар
Бірақ бұлай деп сол кезеңдегі басқа да барлық мемлекеттер туралы да айтуға болады
Ең маңыздысы, сол кезде оған негіз қаланды, біз – бабаларымыздың ұлы істерінің жалғастырушыларымыз
Бүгінде біздің еліміз барлық таяу мемлекеттермен көпғасырлық достық және тату көршілестік дәстүрлерін сақтап отыр
Осы қарым-қатынасты әрдайым сақтағанымыз жөн», – деп мәлімдеген болатын.
Осыған орай «Қазақ хандығының 550 жылдығы» тақырыбы қоғамда қызу талқылана бастады
Елбасының ұсынысын мемлекеттік идеология тұрғыда қалай жүзеге асыруымыз керек? Осы мәселені кеңірек ортаға салу мақсатында «Аманат» клубы елімізге белгілі тарихшы ғалымдар, сарапшылар, мемлекеттік қызметкерлер мен депутаттар шақырылып отыр
Ұйымдастырушылардың хабарлауынша, жиынға Бүркіт Аяған, Дархан Қыдырәлі, Сұлтанхан Аққұлұлы, Ерлан Қарин, Берік Уәли, Зиябек Қабылдинов, Жамбыл Артықбаев, Алмас Тұртаев қатысады
т.б
қатысып, пікір алмасады.
baq.kz
