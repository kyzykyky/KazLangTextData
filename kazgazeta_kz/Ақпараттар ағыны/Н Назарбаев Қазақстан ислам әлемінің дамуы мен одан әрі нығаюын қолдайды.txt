ҚР Президенті Нұрсұлтан Назарбаев Дубайда өтіп жатқан Дүниежүзілік ислам экономикалық форумына (ДИЭФ) қатысуда.
Өз сөзінде Мемлекет басшысы бұл жолғы Дүниежүзілік ислам экономикалық форумына «Экономикалық өсім үшін инновациялық серіктестік» тақырыбы арқау болғандығын, бұл бүгінгі күннің өзекті мәселесі екендігін атап өтті.
«Біз үшінші өнеркәсіп революциясы алдында тұрмыз.  Ислам ынтымақтастығы ұйымының мүшелері әлемдік энергетика ресурсының 70 пайызын бақылауда ұстап отыр және минералды шикізаттың 40 пайызын экспорттауда
 Алайда, ИЫҰ елдеріне әлемдік ІЖӨ 7,5 пайызы және жаһандық тауар айналымы жалпы көлемінің  11, 2 пайызы ғана тиесілі» — деп атап өтті Н.Назарбаев.
«Жаһандық сын-қатерлерді лайықты еңсеру үшін шешімді ынтымақтастық және қажетті бастамаларды қабылдау керек. Мұсылман әлемі бүгінде халық санының өсуі, кедейшілік, табиғи ресурстардың біртіндеп таусылуы, экологияның нашарлауы сияқты айтулы проблемалармен бетпе-бет келуде.
ИЫҰ-ға Қазақстанның төрағалығы барысында XXI ғасырда Ислам әлемін дамытудың негіздері ретінде жаңғыртуға, реформалауға бағытталған ИЫҰ Астаналық декларациясы қабылданды
Осы ұстанымда Қазақстан ислам әлемінің одан әрі нығаюы мен дамуында сенімді жақтас болып қала береді», — деп атап өтті Мемлекет басшысы.
 ҚазАқпарат
