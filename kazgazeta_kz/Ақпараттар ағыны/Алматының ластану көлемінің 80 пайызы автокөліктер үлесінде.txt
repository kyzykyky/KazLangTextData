Алматының ластану көлемінің 80 пайызы автокөліктер үлесіне тиесілі.
Бұл жөнінде Алматы қаласы әкімдігінің баспасөз қызметі хабарлады.
Алматы қаласында экологиялық ахуалды жақсарту жөнінде кешенді шаралар қабылдануда
Мегаполистің негізгі экологиялық проблемасы атмосфералық ауаның ластануы болып есептеледі
Бұл ретте, ластану көлемінің 80 пайызы автокөліктер үлесіне тиесілі.
Автокөліктерден шығатын улы газ және түтіннің зиянды нормасына бақылауды күшейту үшін, қалаға кіретін негізгі жолдарда 10 тұрақты экологиялық пост қойылып, 3 жылжымалы топ ұйымдастырылған
Жыл басынан бері 38 925 автокөлік иесі түтін мен улы газ нормасын бұзғаны үшін жалпы сомасы 173 135 224 теңгеге әкімшілік жауапкершілікке тартылды.
Экологияны жақсарту бойынша қабылданған кешенді шаралардың нәтижесінде Қазгидрометтің мәліметтері бойынша соңғы 5 жыл ішінде ауаның ластану деңгейі біртіндеп төмендеп келеді
Мысалы, 2008 жылы ластану деңгейі 13,3 болса, 2014 жылы бұл көрсеткіш 11,2-ні құрап отыр.
5 жылдың ішінде жалпы ұзындығы 105 км болатын, 17 өзеннің жекелеген учаскелері қайта абаттандырылды, 2,5 млн шаршы метрден астам су қорғау белдеуі көріктендірілді.
2014 жылы жалпы ұзындығы 20,431 км болатын 7 өзеннің арнасы мен су қорғау белдеуінің жекелеген учаскелері қайта жаңғыртылды.
Қаланың жасыл қорын жақсарту тұжырымдамасын іске асыру жалғасуда, оның аясында 2014 жылы 4078 түп апатты жағдайдағы қураған, қартайған ағаштар кесілді
17 931 жасыл жеклек отырғызылды
5 жылдың ішінде 138 мыңнан астам ағаш қаланың жасыл қорын толықтырды.
Соңғы 5 жылда қаланың жалпы аумағы шамамаен 50 га болатын, 27 саябақ пен бақ қайта жаңғыртылды.
Ағымдағы жылы Жетісу және Түркісіб аудандарында жалпы ұзындығы 8 км-ге жуық болатын, жаңадан арық желілерін және жаңбыр су кәріздерін салу және қайта жаң,ытру жұмыстары жүргізілді.
Соынмен қатар, 2 субұрқақ кешені қайта жаңғыртылып, маңындағы аумақтар көріктендірілді – Д.Қонаев атындағы бақтағы және Бөгенбай батыр көшесіндегі «Тюльпан» субұрқағы қайта жаңғыртылды және көріктендірілді
Соңғы 5 жылдың ішінде қаламыздағы 49 коммуналдық субұрқақтың 30-ы қайта жаңғыртылды.
Орталық демалыс және мәдениет саябағы көріктендірілді, жаңадан гүлзарлар жасалып, саябақтың жасыл коры жаңғыртылды – 210 түп ағаш, жазғы сахнасы, жаяу жүргіншілер жолы жөнделді, 250 орынға автотұрақ салынды.
Жалпы қала бойынша гүл отырғызуға шамамен 200 мың шаршы метр жер бөлінген, соның ішінде бюджеттік қаражат есебінен 75 мыңдай шаршы метр жерге гүлзар жасалды, тік гүлді көгалдандыруға арналған 16 мыңнан астам элемент-конструкциялар орнатылды.
baq.kz
