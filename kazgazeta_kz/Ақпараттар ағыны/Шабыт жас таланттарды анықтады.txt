Астанада XVI халықаралық «Шабыт» шығармашыл жастар фестивалі өз мәресіне жетті
Алты күнге созылған фестиваль барысында Қазақстан мен ТМД елдерінен бес жүзден астам жас­тар 9 аталым бойынша бақ сынады

Фестивальға қатысушылардың шығармашылығын Қазақстан, Италия, Израиль, Украина, Польша, Ресей, Беларусь, Қырғызстан, Латвия және Түркия елдерінің көрнекті мәдениет және өнер қайраткерлері бағалады
Әділқазылар алқасының шешімі бойын­ша «Үздік әдеби шығарма» аталымы бойынша семейлік Қуат Қиықбайдың «Жынды» әңгімесі байқаудың бас жүлдесіне ие болды
Қарағандылық Жанболат Баймұрыновтың «Құбылыс» әңгімесі бірінші орынды иеленді
«Қазақ газеттері» ЖШС-не қарасты «Ана тілі» газетінің ақпарат бөлімінің редакторы Нұрлан Құмардың «Айнакөлдей көл бар ма, бұл әлемде?» атты әңгімесі екінші орынға ла­йық­ты деп танылды
Үшінші орын қостанайлық ­Анас­тасия Сиродкинаға бұйырды
Ал Т.Ахтанов атындағы ар­наулы жүлде Алматы облысынан келген Әсем Кен­жеғұлованың, Астана қала­сы Мәде­ниет басқармасының арнайы сый­лығы – Астана қаласының мәде­ниет қайраткері Нағима Өтепова атын­дағы атаулы диплом оралдық Әйгерім Сар­са­нованың қанжығасына байланды.
«Классикалық музыка» аталымында 4 қатысушы бас жүлдені иеленді
Роза Лебедева (ағаш үрмелі аспаптар), Жасұлан Әбдіқалықов (мыс үрмелі аспаптар), Болат Тұрабеков (соқпалы аспаптар) және Петр Бабин (баян, аккордеон)
«Бейнелеу өнерінде» ал­матылық Алмас Мұстафаевтың мүсіні үздік деп танылды
«Эстрадалық вокал» аталымында Киев қаласынан келген Маргарита Мелешко өзінің шығармашылығымен қазылар алқасын тәнті етті
Сонымен қатар Қазақ ұлттық өнер университетінен құралған «Шабыт» би ұжымы «Хореография» аталымында және «Көк түріктер» фольклорлық-этнографиялық ан­самблі «Халық музыкасы» аталымында бас жүлдеге ие болды.
Осылайша он алтыншы халықара­лық «Шабыт» шығармашыл жастар фес­тивалі жаңа таланттардың есімін әйгі­леп, жұлдызын жарқыратты
Дәстүрлі байқау енді өз қатысушыларын келесі жылы күтетін болады.
«Қазақ газеттері» ЖШС-не қарасты еңбек ұжымдары Нұрлан Құмар­дың жүлделі екінші орын иеленуге байла­нысты жеңісімен құттықтап, шығармашылық табыстар тілейді!
Айжан ЖАСБАТЫРҚЫЗЫ
