Астанадағы ҚР Президенті жанындағы Орталық коммуникациялар қызметінің «Қазмедиа» орталығында облыс әкімдерінің журналистермен баспасөз мәслихатын өткізу дәстүрге айнала бастады
Өткен аптада Алматы облысының әкімі Аңсар Мұсаханов өңірдің әлеуметтік-экономикалық және индустриалдық дамуы жайын баяндады
Ол әсіресе, мал шаруашылығының жайына кеңірек тоқталды.
– «Сыбаға» бағдарламасының арқасында асыл тұқымды ірі қараның үлесі 14 пайызға жеткізіліп, асыл тұқымды қой мен ешкі 21 пайыздан асты
Бағдарлама шеңберінде 20 мыңнан астам малға арналған 363 фермерлік шаруашылық, 12 мың малға арналған мал бор­дақылау алаңдары, 3,5 мыңнан астам реп­родуктор шаруашылықтары құрылды, – деп мәлімдеді әкім.
Облыс әкімінің айтуына қарағанда, ауыл шаруашылығын қолдау аясында биылғы жылдың 10 айында өңір тұрғындары 13 млрд
теңге қаржылай қолдауға ие болған
Алматы қаласы маңындағы азық-түлік белдеуін дамыту бағдарламасы шеңберінде және азық-түліктік қауіпсіздік мақсатында едәуір жұмыстар қолға алынған.
«Сыбаға» бағдарламасына сәйкес 21 өңдеуші кәсіпорын, 15 заманауи жылыжай мен қоймалар, 4 сүт фермасы мен май бордақылау кешендері пайдалануға берілген
400-ден астам жылыжай мен 28 көкөніс сақтау қоймалары жұмыс істеуде
Ауыл шаруашылығы өнімдерін өңдейтін 877 кәсіпорында азық-түліктің 70-тен астам түрі шығарылатын болды
Қазіргі кезде облыстың экономикалық мүмкіндігі ескеріле отырып, өңір басшылығы индустриалды және өнеркәсіп аймақтарын құруға кірісіпті
Оларға әртүрлі саладағы 300-ге тарта кәсіпорын көшіріліп, бес мыңға жуық жұмыс орындарын ашу көзделген екен
Сонымен қатар аймақаралық интеграциялық байланыстарды дамыту аясында Астана қаласында төрт облыстың, атап айтқанда, Алматы, Қарағанды, Павлодар, Шығыс Қазақстан облыстарының азық-түлік тауарларын саудалайтын бірлескен сауда орталығы ашылмақ.
– Экономиканы әртараптандыру және бәсекеге қабілеттілігін арттыруда Үде­мелі индустриалды инновациялық даму бағ­дар­ламасының рөлі зор
Осы бағдарлама шең­берінде жалпы құны 238 млрд.теңге болатын 39 жоба жүзеге асырылып, 5400 жұмыс орны құрылды, – деді Алматы облысының әкімі
Облыста фармацевтика саласы дамуда
Дәрі-дәрмек шығаратын «Сұлтан» зауыты іске қосылып, «НұрМай Фармация» серіктестігі қайта жаңғыртудан өткізілді
Бұған қоса «ГлобалФарм» фармацевтикалық зауытының құрылысы жүргізіліп жатыр
Биылғы жылы индустриаландыру картасы шеңберінде мақсары майын шығаратын және жүгеріні ұнтақтап өңдейтін зауыттар, туристік сауықтыру кешені мен Сарқан 2 ГЭС-і пайдалануға берілді
Өңір басшысы желтоқсан айында тағы төрт нысанды іске қосуды көздеп отырғанын айтты
Тағы бір айта кетерлік жайт, биыл Алматы облысында «Қолжетімді баспана – 2020» бағдарламасы бойынша 71 көпқабатты тұрғын үйдің құрылысы жүргізілуде
Облыс әкімінің баяндауынша, 2012 жылдың қорытындысы бойынша пайдалануға берілген тұрғын үйлердің жалпы көлемі жағынан Алматы облысы республика бойынша 3-ші орында
Облыста жыл сайын шамамен 500 мың шаршы метр тұрғын үй пайдалануға беріледі.
Бейбітгүл ИСАЕВА
АСТАНА
