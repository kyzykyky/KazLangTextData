29 мамыр күні Астанада Қазақстан, Ресей және Беларусь Республикасы арасында Еуразиялық экономкалық одақ құру туралы келісімге қол қойылады
Осы одақ аясында қазақстандықтарға және отандық тауар өндірушілерге қандай жаңа мүмкіндіктер ашылатындығы туралы ҚазАқпарат тілшісі «Тұран» университетінің ректоры,  ҚР Премьер-Министрі жанындағы экономикалық консультанттар кеңесінің мүшесі Рахман Алшановты сөзге тартқан еді.
— Рахман Алшанұлы, қазір қоғамда Еуразиялық экономикалық одақ, интеграциясы туралы талқылаулар жүруде
Осыған байланысты, өз пікіріңізді білдірсеңіз.
— Интеграция — бұл басқа елдермен экономикалық байланыстарды нығайту
Соларға жағдай жасау
Қазіргі кезде технология өзгерді, өнімділік артып жатыр
Сондықтан қазіргі жағдайда өндірілген өнімдердің барлығын өзің тұтынуың мүмкін емес
Бұл жерде үлкен сауда аймағы болуы шарт
Қай елде болмасын тауарлар үшін жаңа нарықтардың ашылғандығы керек
Бұл дамудың шарты
Тауар өндірісін арттыру, сатуды жүзеге асыру, нарықты кеңейту — заман талабы
Осы жерде бәсекелестік туындайды
Ал сол бәсекелестікте тауарларды сату үшін бағаны арзандату да қажет болады
Мұнда кедендік тосқауылдардың алынып тасталуы елеулі әсер етеді
Міне, еркін экономикалық одақ құрылғанда осындай мүмкіндіктер ашылады
Біз сол үшін, Елбасының арқасында осындай бағытта келе жатырмыз
Сонда тұтынушыларға да жеңілдік болады
Сол үшін сыртқы жолдарды ашу керек
Соның енді жеңіл жолдарын іздеп жатырмыз ғой
Қалай болғанда да экономикалық байланыстар өте қажет
Бұл қажеттілік! Бізге интеграция керек
Еуразиялық экономикалық одақ — бұл сән емес, бұл қажеттілік.
— Әлемде осы тектес басқа да одақтар бар ма?
— Дүние жүзінде қазір 300-ден астам түрлі одақтар бар
Олардың ішінде экономикалық одақтар, кедендік одақтар, еркін экономикалық аймақтар жетерлік
Қала берді Еуроодақты да айтуға болады
Мысалы Американың өзі қандай қуатты, бай мемлекет бола тұра «NAFTA» деген ұйымды құрып отыр
Яғни АҚШ, Канада және Мексика елдері өзара еркін сауда жүргізу туралы  келісім жасасқан.
— Бұл жерде көрші елдердің еркін экономикалық одақ құруы заңдылық қой?
— Мына экономикалық одақтар құрып жатқан елдердің барлығы көрші елдер! Мысалы Мексика, АҚШ, Канада бір құрлықта тұр
Оңтүстік Америкада Меркосур одағы бар — яғни Оңтүстік Америка елдерінің ортақ нарығы туралы экономикалық және саяси келісім
Еуроодақ та солай
Ал өзімізге келер болсақ, иә бізде көрші елдер баршылық
Бірақ олар бізден көп өнім ала алмайды
Сондықтан Ресеймен одақ құрайын деп отырмыз
Ресейдің 12 аймағы бізбен шекаралас
Дүние жүзінде екі мемлекет арасындағы ең ұзақ шекара — осы Ресей мен Қазақстанның арасында! Жеті мың шақырымды құрайды
Сонда Ресеймен одақ құрмағанда кіммен одақ құрамыз? Ресей құдай қосқан көршіміз
Қазір әлемде экономикалық кеңістік үшін күрестер жүріп жатыр емес пе? Бұған Қазақстан тойтарыс бере ала ма? Сол үшін, көршілерге иық тіреуіміз керек.
— Одақ шеңберінде Қазақстанның алар үлесі қандай?
— Бұл еркін экономикалық одақ
Онда Қазақстанның экономикалық үлесі 8 пайыз
Бірақ алар дауысы 33 пайызға тең
Сондықтан бұл қазақстандықтарға көп мүмкіндіктер ашады
Яғни бұл: «Ал алдыңа ас қойдық, қолдарыңды бос қойдық» — дегенмен бірдей.
— Дәл қазір Ресеймен арадағы сауда-экономикалық байланыс қандай деңгейде?  
— Қазақстанның Ресеймен сауда-экономикалық қарым-қатынасы жақсы дамып келеді
Мысалы қарасаңыздар, былтыр Ресейге 46 миллион тоннаға тауар жіберіппіз
Жыл сайын 26 миллион тонна көмір жібереміз
Былтыр 1 миллион тонна бидай жібергенбіз
Өзімізге жеткіліксіз болған соң, өткен жылы мысалы Ресейден 200 мың тонна сым темір сатып алыппыз
Барлығы  Ресейден 1118 түрлі тауар сатып алынған
Ал Қазақстаннан Ресейге импортталатын тауарлардың саны 500-ге жуықтайды
Бұдан 3-4 жыл бұрын бұл көрсеткіш бес есе төмен болатын.
— Еуразиялық экономикалық одақ аясында қазақстандықтарға қойылатын талаптар қандай?
— Қазақстан қазір дымыған елдердің ішінде 49-орында тұр
Болашақта шикізаттардың орнына дайын өнімдерді көптеп шығаратын болсақ, 30 елдің ішінен орын алу түк емес
Бұл үшін мықты мамандар қажет
Сонымен қатар,  ішкі инвестицияны да дұрыс пайдаланғанымыз жөн
Мысалы зейнетақы қорларында барлығы 40 миллиард доллардай қаржы жатыр
Соны дұрыс пайдалану керек
Барлық жерлерде алға дамудың жаңа тұжырымдамалары жасалынуы тиіс
Бізде артық адам жоқ
Жаңаша ойлап, жаңаша жұмыс істеуіміз қажет.
— Әңгімеңізге рахмет!
