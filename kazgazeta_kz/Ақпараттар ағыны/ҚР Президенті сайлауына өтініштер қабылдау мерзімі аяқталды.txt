16 наурыз күні сағат 00:00-де ҚР Президенті сайлауына кандидаттарды ұсыну мерзімі аяқталды, деп хабарлайдыBNews.kz тілшісі.
«Ертең біз қолда бар ақпараттың барлығын өңдейміз
Бұл мәселеге қатысты ертең брифинг өткіземіз деп ойлаймын
Үміткерлердің нақты қаншасы сайлау науқанынан шығып қалғанын хабарлайтын боламыз
Осы уақытқа дейін өз өтінішінен бас тартқан үміткерлер болды
Сонымен қатар, лингвистикалық комиссия отырысына келмегендер де бар
Бұл мәселені де шешу керек
Кейбір кандидаттар қол жинап жүр
Олардың саны – бесеу: 1 әйел мен 4 ер азамат», — деген ҚР ОСК хатшысы Бақыт Мелдешев үміткерлердің мемлекеттік тілді меңгеру деңгейін тексеретін лингвистикалық комиссияның жұмысы 18 наурыз күні аяқталатынын хабарлады.
«Бүгін соңғы үміткерлер өз кандидатурасын ұсынғанын ескере келе, 5 күн ішінде біз олардың ҚР президенттігі кандидатурасына сәйкестігін сайлау туралы конституциялық заң бойынша тексеретін боламыз», — деп толықтырды өз ойын ол.
Бұған дейін хабарлағанымыздай, 27 адам президенттікке кандидат ретінде ұсынылды.
«Олардың екеуін саяси партиялар, 25-і өзін-өзі ұсынды
10 адамды президенттікке кандидат ретінде тіркеуден бас тартылды
Оның ішінде 2 үміткердің жасы 40-қа толмаған, 8-і лингвистикалық комиссиядан өте алмады
3 үміткер емтиханға келмеді және 1 адам өтінішін қайтып алды
5 үміткер лингвистикалық комиссиядан және басқа да тексерістердің барлығынан өтіп, ҚР Конституциясы мен сайлау туралы заңына сай деп танылып, қол қою парақтарын алды
Қазір ол кісілер қол жинауға кірісті», — деген болатын бүгін ҚР Орталық сайлау комиссиясының мүшесі Ләззат Сүлеймен журналистерге берген сұхбатында.
