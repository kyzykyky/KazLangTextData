Оңтүстік Қазақстан облысының бір топ ардагері оңтүстікқазақстандықтар мен облыстық «Нұр Отан» партиясы ұйымы атынан ҚР Президенті Нұрсұлтан Назарбаевқа «Нұр Отан» партиясының 15 жылдығына орай құттықтау хат жолдады, деп хабарлайды Bnews.kz тілшісі. 
Онда Тәуелсіз Қазақстанның 22 жылда жүріп өткен тарихи жолы туралы баяндалып, бүгінгі жетістігі шын мәнінде ел мақтанышы екені сөз болған.
«Бұл – Сіздің саясатыңыздың, қажырлы еңбегіңіздің жемісі»,- делінген хатта.
«Егеменді Ел мен Елбасы – егіз ұғым» деген пікірдің бекер айтылмайтыны, ал, осы парасатты саясаттың тиімді атқарылуында партияның алар орны маңызды екені де атап өтілген.
Ардагерлердің пікірінше, «Нұр Отан» партиясы, бүгінде, ел мұқтажын іске асыруда халықтың сенімді қоғамдық институтына айналды
Бұл қоғамдық қабылдаулардан да көрінуде.
«Партияға деген сенімнің жоғарылығы, Сізге деген сенімнен туындап отырғандығы – бұл да өмір шындығы
Алдағы уақытта да Сіз қойып отырған тарихи талаптардың, соның ішінде «Мәңгілік ел» ұлттық идеясын жүзеге асыруда «Нұр Отан» партиясы белсенді жұмыстар атқаратындығына сенімдіміз», − дейді ардагерлер.
