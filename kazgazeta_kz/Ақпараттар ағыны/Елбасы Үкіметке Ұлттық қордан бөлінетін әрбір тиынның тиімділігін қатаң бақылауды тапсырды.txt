Бүгін «Нұр Отан» партиясы Саяси кеңесінің кеңейтілген отырысынан кейін Қазақстан халқына арнаған Жолдауында Мемлекет басшысы Нұрсұлтан Назарбаев Үкіметке ұлттық қордан бөлінетін әрбір тиынның тиімді жұмсалуын қатаң бақылауды тапсырды
Еске сала кетейік, әлемдік күрделі ахуалды ескерген Елбасы Ұлттық қордан 2015-2017 жылдар аралығында жыл сайын 3 млрд
долларға дейін бөлу туралы шешім қабылдаған болатын.
«Ұлттық қордан бөлінетін қаражаттың тиімділігін «Нұр Отан» партиясының партиялық бақылау комитеті де қатаң бақылауда ұстауы керек
Үкімет Қордан бөлінетін қаражаттың тиісті бағытта бойынша тиімді және орынды жұмсалуын қамтамасыз етуін жүктеймін
Әрбір тиынның қатаң сұрауы болады», — деді Н.Назарбаев.
Сонымен қатар Президент Ұлттық қордан жолданатын инвестициялар тиісті салалардағы құрылымдық реформалармен міндетті түрде ұштасуы тиістігін атап өтті.
«Бұл үшін халықаралық қаржы құрылымдарымен бірлескен жобалар жүзеге асуы шарт
Мәселен, Дүниежүзілік банк, Азия даму банкі, Еуропа Қайта Құру және даму банкі, Ислам даму банкі секілді қаржы құрылымдарымен Үкімет толықтай қайта келіссөздер жүргізеді
Олар қазірдің өзінде шамамен 90-нан астам стратегиялық жобаға 9 млрд
доллар бөлуге дайын», — деді Мемлекет басшысы.
ҚазАқпарат
