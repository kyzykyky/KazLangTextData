ҚР Ұлттық Академиялық кітапханасы «Біздің Оралхан» атты жаңа кітаппен толықты. 
Кітаптың жарыққа шығуына  Шығыс Қазақстан облысының Қатонқарағай аудандық әкімідігі мен мәслихаты атсалысып,  «Мұзтау» қоғамдық қоры демеушілік жасады.
Жинаққа Мемлекеттік сыйлықтың лауреаты, Қатонқарағайдың төл перзенті Оралхан Бөкейдің облыстық, республикалық басылымдарда жарияланған, бірақ жеке жинақтарына енбей қалған біраз шығармалары және  ол туралы естеліктер мен мақалалалар топтастырылған.
Кітаптың алғы сөзін облыс әкімі Бердібек Сапарбаев пен Дидахмет Әшімханұлы жазған
Танымал жазушылар Әбіш Кекілбаев, Зәбила Алпысқызы, Бердібек Бияров О.Бөкей жайлы естеліктерімен бөліскен.
Ал  кітаптың  «Оралхан Бөкей атындағы…»  деп аталатын бөлімінде жазушы атына берілген мектептер мен мұражай және жыл сайынғы О.Бөкей оқулары туралы кеңінен жазылған.
Кітаптың соңғы бөлімінде О.Бөкейге арналған арнау өлеңдер топтастырылған.
