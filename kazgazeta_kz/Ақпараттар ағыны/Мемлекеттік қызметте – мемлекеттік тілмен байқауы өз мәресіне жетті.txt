Байқауға Бас прокуратураның Құқықтық статистика және арнайы есепке алу жөніндегі комитеті, Астана, Алматы қалаларының прокуратуралары, Бас әскери прокуратура, Бас көлік прокуратурасы және облыстық прокуратуралардың өкілдерінен құралған 19 команда қатысты.
Әрбір команда мемлекеттік тілді білудің жоғары деңгейін, оны өзінің күнделікті кәсіби қызметінде шебер қолдана алатындарын көрсетті.
Байқаудың қорытындысы бойынша Бас жүлдені Батыс Қазақстан облысы прокуратурасының «Тіл сақшылары» командасы, бірінші орынды Павлодар облысы прокуратурасының «Аманат» командасы жеңіп алды
Екінші орын Оңтүстік Қазақстан облысы прокуратурасының «Оңтүстік айбыны», Солтүстік Қазақстан облысы прокуратурасының «Қызылжар қырандары» команадаларына берілді
Үшінші орынды Бас прокуратураның Құқықтық статистика және арнайы есепке алу жөніндегі комитетінің «Арғымақ» командасы мен Маңғыстау облысы прокуратурасының «Маңғыстау – майлы қиян» командасы иеленді.
Сонымен қатар, байқаудың жекелеген сайыстары бойынша ерекше көзге түсіп, белсенділік танытқан қызметкерлерге әртүрлі номинациялар бойынша Бас Прокурордың алғыс хаттары беріліп, бағалы сыйлықтармен марапатталды.
Baq.kz
