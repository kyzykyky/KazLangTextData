Мәжiлiс жалпы отырыс барысында «ҚР кейбiр заңнамалық актiлерiне сақтандыру және исламдық қаржыландыру мәселелерi бойынша өзгерiстер мен толықтырулар енгiзу туралы» заң жобасына ҚР Парламентi Сенаты енгiзген өзгерiстер мен толықтыруларды мақұлдады, деп хабарлайды BNews.kz тiлшiсi. 
Заң жобасын 2015 жылғы 21 қаңтарда Мәжiлiс екiншi оқылымда мақұлдап, Сенат қарауына жiберген
20 наурызда Парламенттiң жоғарғы палатасы заң жобасын қайтарды.
Қаржы және бюджет комитетi «ҚР кейбiр заңнамалық актiлерiне сақтандыру және исламдық қаржыландыру мәселелерi бойынша өзгерiстер мен толықтырулар енгiзу туралы» заң жобасына Сенат енгiзген өзгерiстер мен толықтыруларды қарап шығып, өзгерiстер мен толықтырулар енгiздi
Олар заң жобасының тұжырымдамалық ережелерiн өзгертпейдi
Атап айтқанда, Сенат Салық кодексiнiң 396, 397, 398, 399-баптарына Өңiрлердi дамытудың 2020 жылға дейiнгi бағдарламасын iске асыру шеңберiнде жеке тұлғаларды жалға берiлген тұрғын үйге қатысты мүлiкке салынатын салық мөлшерлемесiн азайту бөлiгiнде түзетулер енгiзген.
Сонымен қатар, 2015 жылға арналған республикалық бюджет параметрлерiнiң нақтылануы және мүгедектiгi мен асыраушысынан айырылу жағдайы бойынша берiлетiн мемлекеттiк әлеуметтiк жәрдемақылардың мөлшерiн арттыру мерзiмiн 2016 жылғы 1 қаңтарға ауыстыруға байланысты бiрқатар заңға өзгерiстер енгiзiлген.
BNews.kz
