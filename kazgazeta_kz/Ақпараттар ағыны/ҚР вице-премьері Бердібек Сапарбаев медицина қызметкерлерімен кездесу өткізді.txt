2015 жылдың 29-мамыр күні ҚР вице-премьері Бердібек Сапарбаев және ҚР Денсаулық сақтау вице-министрі Алексей Цой Қазақ онкология және радиология ғылыми-зерттеу институтына келіп, медицина қызметкерлерімен арнайы кездесу өткізді
Институтты аралап, соңғы жетістіктерімен танысты


Кездесу барысында Қазақ онкология және радиология ҒЗИ директоры отандық онкологияның бүгінгі жай-күйі туралы баяндап, биылғы жылы жаңа орнатылған Трубим сәулемен емдеу құрылғысын көрсетті
Күніне қырық пациентке дейін сәулемен емдейтін құрылғының ерекшелігі айтылып, алғашқы нәтижелерінен де хабардар етілді
Өз кезегінде ҚР вице-премьері Бердібек Сапарбаев емделушілердің қал-жағдайымен де танысты.  
Естеріңізге сала кетейік, жақында Елбасымыз Нұрсұлтан Назарбаев 5 институционалдық реформаны іске асырудың 100 нақты қадамын анықтап берген еді
Бұл реформадан соң әрбір саланың алдағы уақыттағы міндеті нақты бекітілді
Сол сияқты Денсаулық саласының да алға қойған мақсаттары анықталып, 82-қадамда Денсаулық сақтау және әлеуметтік даму министрлігі қасынан медициналық қызмет сапасы бойынша бірлескен комиссия құруға басты назар аударылған болатын.
АНЫҚТАМА
Ресми мәліметтерге сүйенсек, 2015 жылдың 1-қаңтарындағы есеп бойынша 150 436 қазақстандық онкоаурулар бойынша есепте тұр
2013 жылы бұл көрсеткіш 146 404 болған еді
Қатерлі дертке шалдыққандар санының көбеюі обырды алғашқы сатысында анықтау мүмкіндігінің артуымен тікелей байланысты
Жыл сайын қатерлі ісіктен  17000 мың адам көз жұмады
Өлім-жітім бойынша онкологиялық аурулар екінші орында тұр
Елбасымыз Нұрсұлтан Назарбаев отандық онкологияның дамуына көп көңіл бөліп келеді
2011-2015 жылдарға арналған ҚР денсаулық сақтау саласын арттырудың «Саламатты Қазақстан» бағдарламасы бойынша диагностиканың жоғары технологиялық әдістері мен ғылыми негізде емдеу жүйесі жүзеге асырылып, тұрғындардың қолжетімділігі артты.
