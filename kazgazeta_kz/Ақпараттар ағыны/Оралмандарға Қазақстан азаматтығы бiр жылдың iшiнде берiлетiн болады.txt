Қазақстан Үкiметi этникалық қазақтарды елге оралуға ынталандыратын iс-шаралардың негiзгi бағыттарын қолдады
Бұл туралы Астанада Орталық коммуникациялар қызметiнде өткен брифингте ҚР Еңбек және әлеуметтiк қорғау министрi Тамара Дүйсенова мәлiм еттi, деп жазады Қазақпарат агенттігі.«Халықтың көшi-қон мәселелерi туралы» заңның көптеген аспектiлерi қайта қарастырылып, жеңiлдетiлдi
Мәселен, бұның алдында оралмандарды жайғастыру аймақтарын Үкiмет шешетiн
Өзге өлкеге көшкiсi келген қандастарымыз өздерiнiң төлем қабiлеттерiн растау керек болған
Ендi оралмандар қоныстанатын аймақтарды өздерi таңдайды
Үкiмет болса, еңбек ресурстары жеткiлiксiз аймақтарды анықтап, толық ақпарат ұсынып отырады
Сондай өңiрлерде тұруға ниет танытқан қандастарға ҚР Үкiметi әлеуметтiк пакеттер ұсынады
Оның iшiнде жолға кеткен шығын өтелiп, жалдамалы тұрғын үй бағдарламасына қатыса алады
Сол арқылы жалға алған үйдi олар бес жылдың iшiнде өздерiнiң меншiгiне аударуға мүмкiндiк алмақ.  Этникалық қазақтар бiр жылдың iшiнде Қазақстан азаматтығына қол жеткiзетiн болады», — деді министр.
Сондай-ақ, Тамара Дүйсенованың айтуынша, «Қолданыстағы заңнамаға сәйкес, этникалық қазақтар төрт жыл бойы уақытша тұрып жатқан тұлға ретiнде тұруы тиiс болатын
Содан кейiн оған үш жылдың iшiнде азаматтық алу мүмкiндiгi берiледi
Бұның барлығы қазiр бiр жылға дейiн қысқартылуда
Олар елге келiп, бiр жылдың жүзiнде азаматтық алады».
Еңбек министрлiгiнiң  мәлiметтерi бойынша,  1991 жылдан берi Қазақстанға 994 мың оралман қоныс тепкен
Қазiргi уақытта оралмандар  жалпы халық санының 5,5 пайызын құрайды.
