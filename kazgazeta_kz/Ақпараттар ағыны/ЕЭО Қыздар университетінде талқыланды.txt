Қыздар университетінде Әлеуметтік-гуманитарлық факультеті мен Физика-математика факультетінің ұжымы Еуразия Одағына кіруде Тәуелсіз Қазақстанның экономикалық кеңістіктегі алар орны жайлы бас қосу өткізді
Жиында арнайы баяндама жасаған филос.ғ.д., қоғамдық-гуманитарлық пәндер кафедрасының доценті Сапар Оспанов Еуразиялық Одақ туралы жан-жақты ақпараттар берді
Бұл туралы университеттің баспасөз қызхметінен хабарлады.
Сапар Иманғалиұлы өз жасаған баяндамасында Еуразиялық Одақ туралы өз ойларын үш бөлімге бөліп қарастырды
Бірінші кезекте Кедендік одаққа мүше Қазақстан, Ресей және Беларус арасындағы экономикалық байланыс
Екінші кезекте осы одаққа кіруге ниет білдірген ТМД елдерінің интеграциялық бағыты
Үшінші кезеңде Еуразиялық Одаққа кіргісі келетін өзге мемлекеттер жайлы сөз етілді
Бұл одаққа кіру арқылы біздің экономикалық кеңістігіміздің көкжиегі кеңи түсетіндігі нақты айтылды.
ҚР Президенті Нұрсұлтан Назарбаев Еуразия Одағын (ЕАО) құру туралы өзінің жоспарын 1994 жылы Ұлыбританияға барған ресми сапары шеңберінде халықаралық мәселелерді зерттейтін король институтына лекция оқуға шақырғанда алғаш рет жария еткен еді
Осы уақыт аралығында елімізде осы бағытта қыруар жұмыстар жасалынды
Өзге мемлекеттерден де қызу қолдау тапты.
Құқық және басқару негіздері кафедрасының меңгерушісі, профессор Ардабек Исабекұлы Баданов жиналғандарға: «Интеграция бұл егемендіктерін сақтап қалатын, тәуелсіз мемлекеттердің одағы, бірақ, саясаттың қатаң нақты салаларында өздерінің әрекеттерін реттеу үшін ұлттықтан жоғарғы органдарға егемендігінің кейбір бөлігін табыстау
Бұл анықтамадан байқайтынымыз интеграциялық үрдіске қатысқысы келетін мемлекет ұлттықтан жоғарғы органдарға өзінің егемендігінің кейбір бөлігін өз еркімен береді, себебі, бұлай болмайтын болса, соңғысы дұрыс жұмыс істей алмайды
Сонымен бірге, егемендіктің кейбір бөлігін табыстау саясат саласында емес, экономика, сауда, қаржы және т.б
салаларда жүретіндігін көрсетті», — деп атап көрсетті.
Жиынға жиналған Қыздар университетінің ұжымы осы мәселелер жөніндегі сауалдарына лайықты жауаптар алып, бірауыздан Еуразиялық Одаққа кіру идеясын қолдайтындықтарын жеткізіп тарқасты.
BAQ.KZ
