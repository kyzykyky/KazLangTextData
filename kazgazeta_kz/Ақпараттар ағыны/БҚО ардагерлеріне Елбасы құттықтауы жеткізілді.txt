Батыс Қазақстан облысында Ұлы Отан соғысының 267 ардагері ҚР Президенті Нұрсұлтан Назарбаевтың құттықтау хатын алды
Мемлекет басшысының сыйлығын облыс, қала және аудан әкімдері жеткізді, деп хабарлайды Bnews.kz.
Облыс әкімі Нұрлан Ноғаев 5 ардагер – Мұхтар Әжіғұлов, Лидия Губанов, Павлик Букаткин, Бейсен Жұмағалиев және Иван Гапичті жеке құттықтады
Бұл ардагерлердің әрқайсысы еліміз бен облыстың қоғамдық өміріне өлшеусіз үлес қосқан
Өңір басшысы ардагерлермен дастарқандас болып, елдің белгілі сазгерлерінің туындыларын домбыраға салып, орындап берді.
Ардагерлер Мемлекет басшысының қамқорлығы үшін алғыстарын білдіріп, мемлекеттің ұдайы көмек көрсетіп отырғаны үшін шексіз риза екендіктерін жеткізді.
ҚР Президенті Нұрсұлтан Назарбаев облыс, қала және аудан әкімдеріне өңірлердегі ҰОС ардагерлерімен кездесіп, жаңа жылдарымен құттықтап, сыйлықтар табыстауға тапсырма бергені белгілі
Осыдан-ақ еліміздегі ардагерлер тек 9 мамыр – Жеңіс күні қарсаңында ғана емес, сонымен қатар, жыл он екі ай мемлекет пен Президенттің назарында екенін түсінуге болады.
baq.kz
