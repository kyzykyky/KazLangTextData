Мемлекеттік тілді дамыту қоры кеше, 26 қарашада Ақмола облыстық дарынды балаларға арналған №2 мектеп-интернатының тәрбиеленушілерімен кездесті.
Бұл шараның мақсаты — Қазақстанның Тұңғыш Президенті Нұрсұлтан Назарбаевтың жас мемлекетіміздің қалыптасуындағы рөлі мен қызметі туралы балаларды таныстыру, сондай-ақ өскелең ұрпақтың мемлекеттік тілді үйренуге деген қызығушылығын арттыру, оларды қазақстандық отансүйгіштікке тәрбиелеу, Отанымызға деген мақтанышын арттыру, қазақ әдеби тілін үйренуге баулу және балалардың шығармашылық қабілетін арттыру.
Кездесуде Қор қызметкерлері Мемлекет басшысының жаңа Жолдауының мақсаты мен бағыттары туралы айтып берді.
Жүздесу соңында  мектеп-интернаттың тәрбиеленушілеріне қазақ тіліндегі әлемдік және қазақ классиктерінің шығармалары, оқушыларға арналған энциклопедиялар, танымдық балалар әдебиеті cыйға тартылды, деп хабарлайды Мемлекеттік тілді дамыту қорының баспасөз қызметі.
ҚазАқпарат
