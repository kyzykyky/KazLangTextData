ҚР Халық Жазушысы, ҚР Мемлекеттік сыйлығының лауреаты, белгілі ақын Фариза Оңғарсынованың шығармашылығына арналған «Поэзия патшайымы» атты кітап көрмесі ашылды деп хабарлайды ҚР Ұлттық академиялық кітапханасының баспасөз қызметі.
Ақынға арналған көрме «Өлеңмен өрілген өмір», «Жыр – менің жалғыз тарланым, Аялап өтер ардағым», «Достар – айдын, ел — кемем» атты үш бөлімнен тұрады
Көрмеге Фариза Оңғарсынованың толық шығармалар жинағы, әр жылдары жарық көрген өлендер жинағы, анықтамалық, энциклопедиялар, газет-журналдар, фотосуреттер және белгілі қоғам және әдебиет қайраткерлерінің ұлағатты сөздері қойылған.
Фариза Оңғарсынова  – атақты ақын, жоғары деңгейлі аудармашы, талантты журналист, көрнекті қоғам қайраткері және сырлы әндердің авторы.
Ақын шығармашылығында өлеңдер ерекше орын алады
Ол Отан, достық, өз халқының тарихы, ақын мен поэзияның орны, өз сүйікті өлкесінің табиғаты туралы жырлайды
Ал  ең әдемі және лирикалық өлеңдері махаббатқа арналған.
