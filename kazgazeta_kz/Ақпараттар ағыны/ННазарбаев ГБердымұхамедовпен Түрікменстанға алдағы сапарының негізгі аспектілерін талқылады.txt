Мемлекет басшысы Н.Назарбаев Түркияға сапары барысында Түрікменстан Президенті Гурбангулы Бердымұхамедовпен кездесті, деп хабарлайды Ақорда баспасөз қызметі. 
Кездесу Түркия Республикасының Президенті Р.Ердоғанның инаугурациясы рәсімі аясында өтті.
Екі елдің басшылары сауда-экономика, көлік-транзит және отын-энергетика салаларындағы екіжақты ықпалдастықтың негізгі бағыттарын, сондай-ақ халықаралық күн тәртібіндегі өзекті мәселелерді талқылады.
Сонымен қатар, Нұрсұлтан Назарбаевтың Түрікменстанға алдағы сапарының негізгі аспектілері, Қазақстан-Түрікменстан-Иран теміржол желісін ашу жайында әңгіме өрбіді.
