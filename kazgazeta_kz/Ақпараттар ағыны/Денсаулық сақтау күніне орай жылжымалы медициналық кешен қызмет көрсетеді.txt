4-ші сәуір бүкіл әлемдік денсаулық сақтау күні
Осы күннің құрметіне, осы жылдың 2-ші сәуірінде, сағат таңғы 09.00 -17.00 сағат аралығында Алматы қаласындағы Наурызбай ауданының, «Тау Самалы» ықшам ауданында ауқымды «Денсаулық жолы» деп аталған іс-шара өтеді.
Алматы қаласының денсаулық сақтау басқармасы Ресей-Қазақстан медицина Университеті және Қазақстан медициналық үздіксіз білім беру Университетінің профессор оқытушылар құрамымен бірге 2015 жылдың 2-сәуірінде мобильді жылжымалы автоемхана мен «Кардиовизор» ұйымдастырып отыр
Ең тәжрибесі мол ақ халатты абзал жандар, Жылжымалы медициналық кешен мен бірге аудан халқына таңертеңнен кешке дейін қызмет көрсетеді
Жылжымалы медициналық кешенді төрт дөңгелекті кішігірім емхана деп атауға болады
Мұнда ең қымбат және озық үлгідегі медициналық құрылғылар орнатылған
Әсіресе жүрек тамырларының ауруларын анықтауға арналған жаңа құрылғы — Кардиовизордың орны бөлек
Олар арқылы адамдардың бойындағы түрлі дерттерді ерте сатысында анықтап, диагностика қоюға мүмкіндік бар.
Осы 2-ші сәуір күні «Денсаулық жолы» іс-шарасының аясында Наурызбай ауданының барлық тұрғындарын толықтай медициналық тексеруден өткізіп, оларға керек болған жағдайда, алғашқы дәрігерлік көмек беріледі
Көз дәрігерлері, терапевтер, кардиологтар, невропатологтар, хирургтар, стоматолог және басқа да профессор мамандар бұл күні Наурызбай ауданының халқына толығымен қолжетімді болады
Аудан тұрғындары мен медициналық көмекке зәру науқастарға алдын ала ескертіліп, мүмкіндігі шектеулі жандарды апарып, алып келетін көліктер дайындалды.
        Шараны ұйымдастырушылар: Алматы қаласының денсаулық сақтау басқармасы, Ресей-Қазақстан медицина Университеті және Қазақстан медициналық үздіксіз білім беру Университеті.
 
