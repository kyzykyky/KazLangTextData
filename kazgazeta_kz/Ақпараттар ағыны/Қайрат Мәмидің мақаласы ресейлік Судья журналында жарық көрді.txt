Ресейлік «Судья» федеральдік журналының қараша айындағы нөмірінде Қазақстан Республикасы Жоғарғы Сотының Төрағасы Қайрат Мәмидің «Қазақстан Республикасының сот жүйесі дамуының негізгі кезеңдеріне қысқаша шолу» атты мақаласы жарияланды.
Мақалада ең маңызды жетістіктер сараланып, еліміздің сот жүйесінің қазіргі даму барысы баяндалған
Мақалада судьяларды іріктеу, сот шешімдерін шығару барысындағы олардың тәуелсіздігін қамтамасыз ету, сондай-ақ республикада қолданысқа енген соттар қызметінің тиімділігіне мониторинг жүргізу тәсілдері кеңінен баяндалған.  Сонымен қатар, автор сот корпусының заңнаманы жаңғыртуда, сот төрелігін жүзеге асыруда заманауи ақпараттық-коммуникациялық технологияларды қолдану жұмысында жетістіктерге қол жеткізудің мәніне, ерекшеліктеріне тоқталған.
ЖУРНАЛ ТУРАЛЫ АНЫҚТАМА: «Судья» журналы — Ресей Федерациясы сот қауымдастығының ай сайынғы мамандандырылған басылымы
Журнал 2003 жылдан бері шығады
Бір реттік таралымы шамамен 5500 дананы құрайды.
Журналдың құрылтайшылар құрамына Ресейдің Конституциялық және Жоғарғы Соты, Ресей Соттары Кеңесі, Ресей Жоғарғы Сотының жанындағы Сот департаменті кіреді.
«Судья» журналының қараша айындағы нөмірі 2014 жылдың желтоқсанында өткен Ресей Федерациясы судьяларының жылдық қорытынды кеңесіне қатысушыларға таратылған.
inform.kz
