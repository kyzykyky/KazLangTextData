Павлодар активі кеше ҚР Президенті Нұрсұлтан Назарбаевтың «Нұрлы жол — болашаққа бастар жол» атты Қазақстан халқына Жолдауын талқылады.
Актив жиналысына Павлодар қаласының құрметті азаматтары, қалалық мәслихаттың депутаттары, соғыс және еңбек ардагерлері, мемлекеттік органдардың, кәсіпорындардың және ұйымдардың басшылары, мұғалімдер, кәсіпкерлер, дін, этномәдени бірлестіктер өкілдері, жұмысшылар және студент жастар қатысты.
 «Жолдау өтіп бара жатқан жылдың маңызды оқиғаларының бірі болды,  Елбасы қалыптасқан геосаяси жағдайға дәл баға беріп, мемлекетіміз дамуының таяудағы міндеттерін «Қазақстан-2050» стратегиясына сәйкес айқындап берді, — деді қала әкімі Болат Бвқауов
— «Нұрлы жол» — бұл шын мәнінде дер кезінде қабылданған дағдарысқа қарсы стратегия, онда Президент халыққа жаңа экономикалық бағдарламасын ұсынды».
Қала басшысы ел Президентінің Жолдауында белгіленген 7 басымдықты бағыт бойынша алда тұрған міндеттерге егжей-тегжейлі тоқталды.
Активте сөз сөйлеген қалалық мәслихаттың депутаттары, педагогтер және жастар ұйымдарының өкілдері өз пікірлерімен бөлісіп, проблемаларды шешудің жолдарын ұсынды.
ҚазАқпарат
