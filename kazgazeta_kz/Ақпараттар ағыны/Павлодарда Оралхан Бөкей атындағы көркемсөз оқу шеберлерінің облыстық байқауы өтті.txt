Қазақстан халқы тілдерінің XV республикалық фестивалі шеңберінде және облыстық тілдер айлығы аясында Павлодарда Ж
Аймауытов атындағы қазақ музыкалы драма театрында Оралхан Бөкей атындағы дәстүрлі көркемсөз оқу шеберлерінің облыстық байқауы өтті деп хабарлайды ҚазАқпарат агенттігі.
Сайысқа 16-20 жас аралығындағы мектеп оқушылары мен жоғары оқу орындарының студенттері қатысты.
Әділқазылардың шешімімен облыстық көркемсөз оқу шеберлерінің арасында Павлодар қаласының үміткері Әлия Әбдірахман екінші орынды иеленді, ал Павлодар ауданынан қатысқан Майгүл Сахаба үшінші орынға лайық деп танылды
Баянауыл ауданының үміткері Рахымберді Әлпешті әділ-қазылар  жоғары бағалап, жеңімпаз атанды
Ол облыстың намысын қорғау үшін Оралхан Бөкейдің туған жері Шығыс Қазақстан облысы Өскемен қаласында өтетін ақынның 70 жылдығына арналған республикалық додаға жолдама алды.
Байқауға қатысушылар арнайы диплом, алғыс хат және бағалы сыйлықтармен марапатталды.
