Алматы облысының әкімі Талдықорған әуе базасының Су-27 ұшағында қаза тапқан ұшқыштардың отбасыларына барды. Бүгін Алматы облысының әкімі Амандық Баталов №21751 Әскери бөлімінің қаза болған командирі Ерлан Науановтың отбасына барды
Ол ұшқыштың жары Мағрипа Сарқытоваға көңіл айтты
Өз сөзінде өңір басшысы ҚР Әскер әуе күштері кәсіби шебер ұшқыштарынан айрылып, орны толмас қазаға ұшырағанын атап өтті.
Әкімнің айтуынша, жергілікті билік тарапынан қаза тапқан ұшқыштардың отбасыларына материалдық көмек ретінде 2 миллион теңге көлемінде қаржы бөлінді
«Облыстық мәслихаттың шемімімен жыл соңына дейін олардың отбасыларына пәтер сатып алу үшін қаржы бөлінеді», — деді А.Баталов.
Осыдан кейін облыс әкімі Денис Горбуновтың артында қалған әйелі Любовь Горбуноваға барып, көңіл айтты.
Ерлан Науановтың кәмелеттік жасқа толмаған төрт баласы қалды, ал Денис Горбуновтың екі ұлы бар.
Хабарлайды ҚазАқпарат.
