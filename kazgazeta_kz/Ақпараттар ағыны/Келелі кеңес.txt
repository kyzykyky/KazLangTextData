Қазақстан Республикасының Премьер-министрі Серік Ахметовтің төрағалығымен селекторлық режімдегі кезекті Үкімет отырысы болып өтті.
Жиында әлеуметтік-экономикалық дамудың және мемлекеттік бюджеттің ағымдағы жылдың алғашқы жартыжыл­дығында орындалу қорытындысы қаралды
ҚР Экономика және бюджеттік жоспарлау министрі Е.Досаев елдің ішкі жалпы өнімі бірінші жартыжылдықта 5,1 пайызға өскендігін, ал экономиканың алты негізгі саласы бойынша қысқа мерзімді экономикалық индикатор 104,1 пайызды құрағандығын айтты
Есепті кезеңдегі мемлекеттік бюджеттің орындалысы туралы Қаржы министрі Б.Жәмішев баяндады
Сонымен қатар жылдың алғашқы жартыжылдығындағы қорытындылар жөнінде Ауыл шаруашылық министрі А.Мамытбеков, Индустрия және жаңа технологиялар вице-министрі А.Рау және Қостанай, Қызылорда облыстарының әкімдері баяндама жасады
Үкімет басшысы С.Ахметов жиынды қорытындылап, Экономика және бюджеттік жоспарлау министрлігіне бюджеттік бағдарламаларды үстіміздегі жылдың 1 қыркүйегіне дейін 2014-2016 жылдарға арналған үшжылдық бюджет пен осы кезеңдегі әлеуметтік-экономикалық даму болжамын Парламент Мәжілісіне енгізуді тапсырды.
