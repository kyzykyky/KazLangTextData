Қызылорда қаласында  бұрынғы облыстық әскери комиссариаттың шақыру пункті ғимаратына қайта жаңғырту жұмыстары жүргізіліп, көркемсурет галереясы мен дарынды балаларға арналған сурет үйірмесі ашылды.
Жаңадан ашылған галерея өнер адамдары мен суретшілер үшін қуанышты жаңалық болды.
Облыс әкімі Қырымбек Көшербаев көркемсурет галереясының ашылуына қатысып, қылқалам шеберлерінің жұмыстарымен танысты.
Ғимараттың бірінші қабатында Ә.Қастеев, Г.Хлудов, Г.Исмаилов, А.Ғалымбаева, С.Сенчихин, Қ.Қожықов, Ө.Мамақова және т.б
суретшілердің 260 картинасы қойылған 3 көрме залы орналасқан.  Сондай-ақ, қылқалам шеберлерінің шығармашылықпен айналысуы үшін екінші қабаттан 6 шеберхана қарастырылған.
Суретшілер облыс әкіміне шығармашылықпен айналысуға барлық жағдай жасағаны үшін алғыстарын білдіріп, алдағы уақытта жұмыстарын одан әрі жандандыратындарын жеткізді
 Өңір басшысы мен көркемсурет шеберлері өзара пікір алмасып,  облысымыздың тарихи орындарында ашық аспан астындағы мұражай ашу туралы ұсыныс қолдау тапты.
Айта кетейік, бүгінгі күні облыс бойынша Қазақстан Суретшілер одағында 32 жергілікті қылқалам шебері бар.
ҚазАқпарат
