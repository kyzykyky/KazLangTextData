Сноуборд, фристайл және мәнерлеп сырғанау жарыстары Сочиде ХХII қысқы Олимпиада ойындарының ашылуына 1 күн қалғанда, бейсенбі күні басталады деп жазады Baq.kz.
Мәскеу уақытымен сағат 10:00 «Роза Хутор» экстрим-саябағында слоупстайл сыны бойынша сноубордшылар (ерлер, әйелдер) біліктіліктерін көрсетеді.
Жеңімпаз бен жүлдегерлер 8 ақпанда белгілі болады.
Мәскеу уақытымен сағат 18:00 әйелдер арасында могулдан (фристайл) біліктілік сыны өтеді.
Мәскеу уақытымен сағат 19:30 «Айсберг» қысқы спорт сарайында мәнерлеп сырғанаушылардың командалық сайысы басталады
Алдымен қысқа бағдарламаны ерлер, кейін спорттық жұптар орындайды.
Құрамалық жарыс тұңғыш рет ойындардың бағдарламасына енгізілген, деп атап өтті «Интерфакс»
Оған 10 елдің құрамасы қатыспақ.
7 ақпанда Сочидегі Олимпиада ойындарының ашылу салтанатына 50-ден астам елдің басшылары қатысады.
