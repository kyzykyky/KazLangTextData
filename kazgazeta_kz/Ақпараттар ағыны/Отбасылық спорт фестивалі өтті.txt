Өткен аптада елімізде алғаш рет отбасылық белсенді демалыс фестивалі өткізілді
Бұл шара 1-3 мамыр аралығында Sokol спорт-туристік кешенінің аумағында өтті.
Sokol кешені Алматы облысының Іле ауданында Алматы-Астана тас жолының 76 шақырымында орналасқанын еске сала кетейік.  Кешен аумағы 205 га-дан астам жерді қамтиды
Қазіргі сәтте Sokol кешенінде драг-рейсинг  жарыстарын және тас төселген-айналмалы жолда авто-мотожарыстарын өткізуге арналған жолдары және веложарыстар үшін арнайы жабдықталған аймақ бар
Кешенінің ыңғайлы жерде орналасуы және дамыған инфрақұрылым  кең ауқымды фестивальдер мен бұқаралық шаралар өткізуге үлкен мүмкіндіктер береді.
Елімізде алғаш рет өткізіліп отырған отбасылық  спорт фестивалі қала тұрғындары мен  қонақтарының көңілінен шыға білді
 Фестиваль барысында әртүрлі спорттық және ойын-сауық шаралары өткізілді.

Фестивальді қызықты өткізуге спорттық техника негіз болды
Себебі Sokol кешенінің аумағында көпшілікке мәлім драг-рейсинг, Best Lap және тас төселген-айналмалы жолда авто-мотожарыстары өткен болатын
Бұдан басқа, ұйымдастырушылар ұзындығы 2,5 шақырымдық арнайы әзірленген веложолда қазақстандық эстрада жұлдыздарының қатысуымен барлық жастағы адамдар үшін веложарыс өткізді
Болашақта  Sokol өкілдері экстремальды және отбасылық веложарысқа арнап жеке веложолдар салуды жоспарлап отыр.
— Бүгін біз үшін үлкен оқиға орын алып отыр – Sokol кешені барлық тілек білдірушілер үшін өз есігін ашты — деді, Sokol СТК маркетинг жөніндегі директоры Думан Жұмаділов
– Фестивальдің тұжырымдамасы  – әрбір отбасы мүшесінің демалыс күнін белсенді және отбасымен бірге өткізуге мүмкіндік беру
Біз осы мамыр меркесі күндері бірнеше мың адамның сергектікті серік етіп, жағымды әсерге бөленетіні үшін өте қуаныштымыз

Фестивальге қатысқан отағалары өздерінің спорттық шеберліктерін сынға салып жатқанда, отанасы кішкентай балаларымен түрлі ұтыс ойындарына, сайыстарға және анимациялық топ ойындарына қатысты
Сонымен бірге барлық тілек білдірушілер сирек кездесетін және спорттық автомобильдердің көрмесін тамашалады.
Журналистер мен олардың отбасы да ұмыт қалған жоқ
Фестиваль шеңберінде кез келген шараға қатысып, оларды тамашалауға берілген  мүмкіндіктен басқа, БАҚ өкілдері Sokol спорт-туристік кешенінің нысандарын аралап көрді
Ал баспасөз конференциясынан кейін оларға драг-рейсинг және тас төселген-айналмалы авто-мотожарыстары өтетін техникалық аймақты аралап көруге рұқсат  берілді.
Ұйымдастырушылар бұдан кейін де осындай шаралар Sokol кешенінің аумағында жиі өткізіледі деп уәде берді
Себебі, Sokol кешенінде тек спорт-техникалық жарыстарды өткізу ғана емес, отбасы демалысын ұйымдастыруға арналған барлық мүмкіндік бар.
— Sokol кешені – бұл инновациялық жоба, — деді Думан Жұмаділов
– Бұнда түрлі автоспорттық және  мотоциклет жарыстарын өткізуге болады
Бұдан басқа, кәсіби жарысушылар мен әуесқойлар сүйікті спорт түрімен айналысып жатқанда олардың отбасы мүшелері уақытты көңілді өткізе алады, олар үшін ұйымдастырушылар тарапынан басқа да түрлі ойын-сауық шаралары әруақытта да қарастырылатын болады

Ақбота ИСЛӘМБЕК
