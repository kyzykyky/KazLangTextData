ТАЛДЫҚОРҒАН-БЕЙЖІҢ
ҚазАқпарат — Халық үшін жұмыс істеп, олардың өмір сапасын арттыру — маңызды мемлекеттік міндет, деп санайды Алматы облысының әкімі Аңсар Мұсаханов. Бұл туралы ол «ҚазАқпарат» халықаралық ақпарат агенттігінің «Синьхуа» (ҚХР) агенттігі үшін арнайы даярлаған эксклюзивті сұхбатында мәлім етті.
— Аңсар Тұрсынханұлы, «Қазақстан-2050″ Стратегиясын жүзеге асыруға Сіздің өңір қаншалықты үлес қосып отыр?
— Мемлекет басшысы Нұрсұлтан Әбішұлы Назарбаев Қазақстанның әлемнің дамыған 30 елінің қатарына кіру жоспарын айқын да дәйекті түрде көрсетіп берді
Бұл үшін алға қойылған міндеттерге қол жеткізуде бізде нақты негіздер бар
Облыс еңбеккерлері алға қойылған мақсаттардың маңызын жақсы түсіне отырып, ең батыл өршіл жоспарларды ойдағыдай іске асыруда
Ендігі бастысы, қол жеткен шепті уыстан шығармай, қарқынды төмендетпеу
Өңірлік жалпы өнім соңғы бес жылдың ішінде ғана 2,5 есе өсіп, 1,7 трлн
теңгеге жетті, өнеркәсіп өндірісі мен ауыл шаруашылығы көлемі екі есе, негізгі капиталға инвестициялар — 2,4 есе, тұрғын үйлерді пайдалануға беру — 1,8 есе өсті
Бүгінде облыстың ауыл шаруашылығы секторы республикадағы жалпы ауыл шаруашылығы өнімдерінің 17%-ын өндіреді.
Стратегияда ауыл шаруашылығын ең алдымен, жаңа технологияларды енгізу есебінен ауқымды жаңарту көзделген
Аграрлық сектордағы негізгі бағыт пайдаланылмаған жерлерді айналымға тарту болып отыр
2015 жылға қарай 140 мың гектар жерді қосымша айналымға тарту, ылғал сақтайтын технологиялар есебінен оның көлемін жүз мың гектарға және тамшылатып суарылатын алқаптарды — тоғыз мың гектарға дейін ұлғайту жоспарлануда
Соның нәтижесінде 2020 жылға қарай қосымша жүз мың тоннадан астам ауыл шаруашылығы өнімдері өндірілетін болады.
Облыстың одан әрі экономикалық дамуы әрине,  көп жағдайда өнеркәсіптің өсіміне тәуелді
Облыс жүзім шарабын, үй құсы етін, темекі өнімдерін, жарма, қағаз бен гофрокартон орамдарын, әйнек ыдыстар және электр аккумуляторларын жетекші өндіруші болып келеді
20 жаңа өнеркәсіп нысандары пайдалануға берілді, жұмыс істеп тұрған 8 өндіріс кеңейтілді, қосымша 941 жұмыс орны ашылды.
Үдемелі индустриялық-инновациялық даму бағдарламасын белсенді жүзеге асыру жалғастырылуда.
Өткен төрт жылдың ішінде ҮИИД бағдарламасы бойынша индустрияландыру картасының 47 жобасы пайдалануға берілді, 7 мыңдай жұмыс орындары ашылды.
Индустрияландыру картасын одан әрі орындаудың негізгі мақсаты инновацияларды қолдана отырып, инвестициялық жобаларды жүзеге асыру, өндірістің сапалы жаңа деңгейіне шығуға мүмкіндік беретін заманауи жабдықтарды енгізу және өнімдердің жаңа түрлерін шығаруды игеру болмақ.
Қазіргі кезде үш индустриялық («Боралдай», «Талдықорган», «Арна») және екі өнеркәсіптік («Шамалған», «Даму») аймақтар жұмыс істеп жатыр, оларда 26 кәсіпорын орналастырылған
Өткен жылы өңір экономикасына 430 млрд
теңгеден астам инвестициялар салынды
Оның 75%-ға жуық салымдары бюджеттен тыс қаражаттарға жатады.
Келесі бесжылдықта облысты жеделдете индустрияландыру өнеркәсіптік және индустриялық аймақтарды құру және оларды барынша жүктеу есебінен жүзеге асырылатын болады
Соның нәтижесінде, 2020 жылға қарай өнеркәсіп өндірісін 1,6 есе ұлғайту көзделуде.
— Облыс тұрғын үйлерді пайдалануға беру жөнінен елде көшбасшылық позицияда келе жатқаны белгілі
Бұл «Қолжетімді баспана- 2020″ мемлекеттік бағдарламасын ойдағыдай жүзеге асырудың жемісі
Биылғы жылы қанша үй салуды жоспарлап отырсыздар?
— Тұрғын үй құрылысы көлемі жөнінен біз көптеген басқа облыстардан алда келеміз
Бұл, әрине қуанышты жағдай екені сөзсіз, дегенмен ол қарқынды төмендетуге жол беруге тиіс емеспіз
Сондықтан да ағымдағы жылы «Қолжетімді баспана — 2020″ бағдарламасына сәйкес 869 мың шаршы метр үйді пайдалануға беру жоспарлануда, бұл бір жарым мың отбасын, соның ішінде 195 жас отбасыларын баспанамен қамтамасыз етуге мүмкіндік береді
Келесі жылы құрылыс көлемін миллион шаршы метрге дейін ұлғайтқалы отырмыз
Бұл жұмыстарды ойдағыдай атқару қолымыздан келеді, деп ойлаймын
Әрине, бұл өмірлік қажеттерді қамтамасыз ету жүйесіне — ТКШ-ға, әлеуметтік инфрақұрылымға едәуір салмақ түсіреді, сондықтан да біз тұрғындарға ыңғайлы және жайлы болуы үшін инфрақұрылымның жоғары деңгейін ұстап тұруға тиіспіз
Бұл өңір үшін үлкен жүктеме және елеулі салымдарды талап етеді
Бұл проблеманы да сәтімен шешеміз деген ойдамын.
— Әңгіме инфрақұрылым жайына ойысқаннан кейін осы арада облыста ТКШ-ны жаңарту бағдарламасын жүзеге асырудың негізгі сәттерін айта кетсеңіз?
— Бұл — адам өмірінің жайлы тұрмысы жағдайларын жасауға бағытталған үлкен капитал салымдарын қажет ететін экономиканың маңызды саласы
Сондықтан да өңірде оны жүзеге асыруға барлық күш пен қаражатты аямаймыз
Бірнеше деректерді ғана келтіре кетейін
2014 жылы республикалық және жергілікті бюджеттен жылу желілері мен қазандықтарды салу және жаңарту жөніндегі 10 жобаны жүзеге асыруға 2,23 млрд
теңге бөлінді
Облыстың энергия кешенін, газбен жабдықтауды, халықты таза ауызсумен қамтамасыз етуді жаңарту жөннде орасан зор жұмыстар жүргізілуде.
Табиғи газға 75 елді мекен қосылды, газдандыру деңгейі 10 пайызды құрайды
Газ құбырларының жалпы ұзындығы 1,6 мың шақырымға жетті
Халықтың өмір сапасын жақсарта түсу мақсатында 2007-2015 жылдарға арналған және одан әрі 2020 жылға дейінгі Алматы облысын кешенді газдандыру бағдарламасы жасалып, бекітілді
2012 жылдан бастап  жобаның жалпы құны 19,9 млрд
теңге болатын «Алматы-Талдықорған» магистральді газ құбырының құрылысы жұмыстары жүргізілуде.
Тұрғын үй қоры белсенді жаңартылуда: 2014 жылы жалпы сомасы 567,9 млн
теңгеге 36 көппәтерлі тұрғын үйлерді (Балқаш ауданында — 7 үй, Көксу және Талғар аудандарында 1 үйден, Талдықорған қаласында  — 18 үй, Қапшағайда — 5 үй және Текеліде — 4 үй) жөндеу жоспарланған.
— Облыс аудандарын дамыту қалай жоспарланып отыр, олардың әрқайсысында өздерінің мамандану бағыттары бар ма?
— Облысты әлеуметтік-экономикалық дамыту 2011-2015 жылдарға арналған аумақтарды дамыту бағдарламасы ауқымында жүзеге асырылуда
Кешенді даму жоспарларын ескере отырып, ағымдағы жылы ауылдарды жайластырудың 552 жобасы іске асырылуда.  Сегіз шағын қаланы дамытуға көңіл бөлінуде, Үштөбе, Сарқант қалаларында орталық қазандықтар мен жылу желілері, Есік, Жаркент және Талғар қалаларында — кәріз жүйесі және сумен жабдықтау жүйелері жаңғыртылуда
Моноқалалар бағдарламасын жүзеге асыру Текелі қаласында жұмыссыздық деңгейін 5,8 пайыздан 5,1 пайызға дейін төмендетуге мүмкіндік берді, халықтың басқа жаққа кетуі тоқталды және халық саны екі мың адамға (30,8 мың адам)  көбейді.
Экономика салаларының қалыптасуын ескере отырып, бүгінде облыс аудандары мен қалаларында мынадай экономикалық мамандандыру жолдары қалыптасты
Қарасай және Іле аудандары тағам және сусын өнімдерін шығаруға, қағаз және қағаз өндірісіне, темекі бұйымдарына, дәрі-дәрмектер шығаруға мамандандырылуда.
Талғар, Еңбекшіқазақ және Жамбыл аудандарында жеңіл және химия өнеркәсібі, тағам өнімдері, құрылыс материалдары және туризм көбірек дамыған
Қапшағай қаласында тағам өнімдері, құрылыс материалдары салалары, туризм мен ойын бизнесі өрістеп отыр.
Райымбек және Кербұлақ аудандары дәстүрлі түрде ірі қара малын, жылқы және қой шаруашылықтарын дамытумен айналысуда.
Балқаш және Қаратал аудандары күріш өсіруге, Ақсу, Алакөл, Ескелді, Кербұлақ, Көксу, Сарқант, Ұйғыр аудандары дәнді және майлы дақылдарды, қант қызылшасын өсіруге, Панфилов ауданы жүгері өсіруге мамандануда.
Талдықорған мен Текелі қалалары Қазақстандағы бірден-бір жарма және электр аккумуляторларын өндіруші болып келеді.
— Жаңа индустриялық экономика жағдайында шағын және орта бизнестің рөлі арта түсетіні белгілі
Кәсіпкерлік саласын дамытудың серпіні қалай? Облыста шағын несиелеу бағдарламасы қалай орындалып жатыр?
— Кәсіпкерлік халықты жұмыспен қамту мәселелерін шешуде маңызды рөл атқарып отыр
 Бүгінде бұл салада 315,6 мың адам немесе экономикалық белсенді халықтың 30,0 пайызы жұмыс жасайды
Сала еңбеккерлері 138,6 млрд
теңгенің өнімдерін шығарды, бірінші жартыжылдық қорытындыларымен ғана 10,4 млрд.  теңге бюджет қоржынына түсті
Облыста шағын және орта бизнес экономиканың сауда, қызмет саласы және қоғамдық тамақтандыру сияқты салаларында 37,2 пайызды, ауыл шаруашылығында — 38,4 пайызды, өнеркәсіп пен құрылыста — тиісінше 4,1  және 4,5 пайызды құрап, кеңінен қанат жайып отыр.
«Бизнестің жол картасы 2020″ бағдарламасы ауқымында 4514,4 млн
теңге, соның ішінде жеке кәсіпкерлікті қолдауға 3513,1 млн
теңге бөлінді
Шағын несиелеуге 1,766,0 млн
теңге қарастырылды
Қазіргі кезде «Ауыл шаруашылығын қаржылай қолдау қоры» АҚ 600 млн
теңгенің 263 жобасын қарап, мақұлдады.
Халықтың экономикалық белсенділігінің және кірісінің өсуі, әлеуметтік қамсыздандыру жүйесін дамыту кедейшілік деңгейін төмендетуге қолайлы мүмкіндік туғызды
2014 жылғы 1 шілдедегі жағдай бойынша кедейшілік шегінде өмір сүріп жатқан халықтың үлесі 0,2 пайызды құрайды
Бұл цифрдің өзі көп жайды ұқтыратыны сөзсіз.
Мемлекет басшысы өзінің  Жолдауында мүмкіндігі шектеулі адамдардың мұқтаждарына баса назар аударды
«Бұл адамдарға қамқорлық жасау біздің алдымыздағы және қоғамның парызы»,  — деп атап өтті Президент
Сондықтан да өңір алдында тұрған бұл проблеманы кедергісіз орта қалыптастыру ауқымында жүргізуге айрықша көңіл бөлініп отыр
Мысалға, жақында барлық қалалық және аудандық жұмыспен қамтуды үйлестіру және әлеуметтік бағдарламалар бөлімдеріне Инватакси арнайы машиналарының кілттері тапсырылды
Енді барлық мұқтаж адамдар Инватакси қызметін тегін пайдаланады
Бұл мақсаттарға облыс бюджетінен 218,5 миллион теңге бөлінді.
Облыста мүмкіндігі шектеулі адамдарды оңалтуға биылғы жылы 600 млн
теңгеден астам бюджет қаражаттары қарастырылды
Жұмыспен қамту органдарына жүгінген мүмкіндігі шектеулі 20 мың азаматтың бүгінде 62,5 пайызы жұмыспен қамтамасыз етілді
Оның үстіне  облыстың барлық аймақтарында өткен бос орындар жәрмеңкелерінде мүгедектерді еңбекке орналастыруға баса көңіл бөлінді
Бұл орайда жұмыс одан әрі жалғастырылатын  болады.
Көріп отырғаныңыздай, облыс серпінді дамып келеді
Біз бұдан былай да Мемлекет басшысы мен үкіметтің халықтың өмірін жақсарта түсу жөніндегі тапсырмаларын жүзеге асыруға барлық күш-жігерімізді жұмсайтын боламыз.
 
АНЫҚТАМА
«Синьхуа» веб-сайты 1999 жылы ашылған, оның ұраны «Қытайды таныстыру және әлемдегі басты оқиғалар жөнінен хабардар ету»
«Синьхуа» ақпараттық агенттігінің  Қытайдың 31 провинциясында, автономиялық өлкелерінде және қалаларында, сондай-ақ 105 елде тілшілер қосыны бар, күн сайын Қытай және әлем туралы ең соңғы жаңалықтар мен шынайы мәліметтерді таратады. 
