Алматыдағы Абай атындағы Қазақ мемлекеттік академиялық опера және балет театрында ҚР Мемлекеттік сыйлығының лауреаты, Қазақстанның еңбек сіңірген қайраткері, Қазақстан Журналистер одағының М.Жұмабаев атындағы сыйлығының лауреаты, ақын Ұлықбек Есдәулеттің 60 жасқа толуына орай «Жылқы жылындағы жүздесу» атты шығармашылық кеші өтеді, деп хабарлайды BAQ.KZ.
Ақынның шығармашылық кешіне Секен Тұрысбеков, Мақпал Жүнісова, Алтынбек Қоразбаев, Лена Әбдіхалықова, Меруерт Түсіпбаева, Айтгүл, Қанат Құдайбергеновтер, Нұргүл Қабдоллаева сынды өнер жұлдыздары қатысады.
Ақын 1954 жылы Шығыс Қазақстан облысында дүниеге келген
Қазақ мемлекеттік университетін, А.Горький атындағы Әдебиет институты жанындағы Жоғары әдеби курсты бітірген
«Қазақстан пионері» газетінде, «Жазушы» баспасының поэзия редакциясында редактор, «Қазақ әдебиеті» газетінде бөлім меңгерушісі қызметтерін атқарған
1988-1991 жылдары — Қазақстан Жазушылар одағы басқармасының хатшысы
1991-1993 жылдары — «Жас қазақ» газетінің бас редакторы
1993-1997 жылдары — Қазақстан Республикасы Сыртқы істер министрлігінің бас маманы
1997-2001 жылдары — Қазақстан Республикасы Мәдениет, ақпарат және қоғамдық келісім министрлігі Тілдерді дамыту департаментінің бөлім меңгерушісі
2001-2002 жылдары — Қазақстан Республикасы Премьер-Министрі Кеңсесінің сектор меңгерушісі
2002 жылдан бастап «Қазақ әдебиеті» газетінің бас редакторы болып істейді
Ақынның «Қанат қақты», «Жаратылыс», «Көздеріңе ғашықпын», «Жұлдыз жарығы», «Алтайдың алтын тамыры», «Заман-ай», «Киіз кітап», т.б
жыр жинақтары жарық көрген
Оның өлеңдеріне белгілі сазгерлер ән жазған
Бірқатар өлеңдері шет ел тілдеріне аударылған
Ақынның өзі де көркем аударма саласында М.Лермонтов, А.Блок, Н.Рубцов туындыларын қазақ тіліне аударған.
