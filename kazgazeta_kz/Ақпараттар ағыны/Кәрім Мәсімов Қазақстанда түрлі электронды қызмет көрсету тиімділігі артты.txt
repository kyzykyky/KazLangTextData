Қазақстанда электронды түрде қызмет көрсету тиімділігі артты
Бұл туралы бүгін Астанадағы Тәуелсіздік сарайында БҰҰ-ның «Электрондық үкімет» жаһандық форумында ҚР Премьер-Министрі Кәрім Мәсімов мәлім етті,-деп хабарлайды ҚазАқпарат орталығы.
«Қазіргі кезде ақпараттық технологиялардың дамуы өзінің елеулі ықпалын тигізуде
Бүгінде жалпы жаһандық экономиканы бұл технологияларсыз көзге елестету мүмкін емес
Сонымен қатар бұл соңғы буынды технологиялар қарым-қатынасқа түсу жолдарын да өзгертуде
Қазақстанда көптеген инвестициялар осы коммуникациялық инфрақұрылымдарға бағытталуда және бұл міндеттемелер «Ақпараттық Қазақстан -2020» бағдарламасы аясында Қазақстан Президенті Нұрсұлтан Назарбаевтың бастамасымен жүргізілуде
Бұл бағдарлама сандық технологиялар жетістіктерін дұрыс қолдануға бағытталған»,-деп тоқталды Үкімет басшысы.
К
Мәсімов бүгінде Қазақстанда бизнес пен Үкімет арасындағы байланысты жетілдіру тұрғысында тиісті шаралар атқарылып жатқандығын айта келе, электрондық түрде түрлі қызметтер көрсетудің тиімділігі арттырылғанын атап өтті.
Биыл БҰҰ электрондық үкімет дамуы бойынша рейтингте Қазақстан 2012 жылмен салыстырғанда 10 сатыға көтеріліп, 193 елдің ішінде 28-орында тұрақтады.
Айта кетейік, форумға БҰҰ Бас хатшысының орынбасары У Хунбо, сонымен қатар 70 елдің мемлекеттік қайраткерлері, ғалымдар АКТ саласының жетекші халықаралық сарапшылары қатысуда.
Белгілі болғандай, осы шара «Тұрақты даму мақсатындағы ақылды басқару: желілік қоғамдағы серіктестіктің жаңа мүмкіндіктері» тақырыбына арналып отыр.
