Қазақстан Орта Азия елдерінің арасында бірінші болып қатерлі ісікті жоғары деңгейде емдейтін «TrueBeam» сәулелендіру құрылғысын іске қосты
28-наурыз күні Қазақ онкология және радиология ғылыми-зерттеу институтында құны 1.366 млрд
теңгені құрайтын жоғары технологиялық аппараттың тұсаукесері өтті
Шараға ҚР денсаулық сақтау және әлеуметтік даму вице-министрі Алексей Цой, бас онколог Қуаныш Нұрғазиев пен Алматы қаласы әкімінің орынбасары Зәуреш Аманжолова және өзге мамандар қатысты

Шараға қатысушылар жаңадан орнатылған «TrueBeam» құрылғысының жұмысымен танысты
«TrueBeam» сәулелендіру құрылғысы науқастың өзге ағзаларын зақымдамай, тек обыр орналасқан аймақты сәулелендіреді
Халықаралық есеп бойынша, қазір қатерлі ісіктің бірінші сатысында тұрған науқастардың 70%-ы сәуле терапиясына мұқтаж
Ал «TrueBeam» құрылғысында науқастарды жоғары технологиялық сәулемен емдеудің заманауи, тексерілген әдістерін барынша кеңінен қолдануға мүмкіндік бар
Бұл аппараттың қосымша қалқандары науқастың обырына сәйкес түрлі формаға еніп, ісік ошағына сәуленің ең көп мөлшерін жібереді
Өзге сау ағзалар мүлдем зақымданбайды
Қосымша ауырсыну сияқты емнің зиянды әсерлері болмайды.
Біздің елімізде онкологиялық аурулар өлім-жітім көрсеткіші бойынша екінші орында тұр
Жыл сайын 17 000 адам осы дерттің себебінен көз жұмады
Осы тұста ҚР денсаулық сақтау және әлеуметтік даму вице-министрі Алексей Цой енді жаңа құрылғының көмегімен өлім-жітім саны азая түсетін баса айтты
Оған қоса, ол «Президент Нұрсұлтан Назарбаевтың денсаулық саласына ерекше көңіл бөлуі отандық онкологияны жоғары деңгейге көтерді
Мемлекет басшысының тапсырмасымен қабылданған бағдарлама аясында үш жылдан бері талай асуларды бағындырдық
Барлық онкологиялық диспансерлер заманауи құрылғылармен, компьютерлік томография, рентген, узи-аппараттармен жабдықталған
100-ден аса маман шетелде тәжірибе жинап қайтты
Қазақстан қазір науқастарды химиотерапиямен тегін қамтамасыз етеді
Скрининг те уақытылы жүргізіледі
Астана, Семей, Ақтөбе, Қарағанды, Алматы қалаларында жоғары технологиялық орталықтар құрылған
Ал мұндай құрылғыны алдағы уақытта Ақтөбе, Семей, Астанада орнату жұмыстары жүргізіліп жатыр» деп алдағы жоспарларымен де бөлісті


«TrueBeam» аппаратын әлемдегі онкоауруларды сәуле, радиохирургия, протондық және брахитерапия әдістерімен емдеу құрылғыларымен танымал Varian Medical Systems компаниясы шығарған
Бүгінде бұл компанияның 7 000 түрлі құрылғысында әлем бойынша 350 000 науқас күн сайын емделеді
Жалпы бұл құрылғыны орнату 2011-2015 жылдарға арналған «Саламатты Қазақстан» мемлекеттік бағдарламасы аясында жүзеге асты
Елбасының тапсырмасы қабылданған бағдарламаның негізгі міндеттерінің бірі тұрғындардың жоғары технологиялық аппараттарға қолжетімділігін арттыра түсу болатын
«Бұл бағдарламаның толықтай жүзеге асырылуы онкологиялық көмекті, қатерлі ісікті ерте сатысында анықтау көрсеткіштерін арттырды
Елбасымыз Нұрсұлтан Назарбаевқа алғысымызды білдіреміз
2011-2015 жылдарға арналған онкологиялық көмекті арттыру бағдарламасы арқылы көптеген істі атқардық
Жалпы бұл бағдарлама үшін 211 млрд теңге бөлінген еді
Енді жаңа құрылғының көмегімен науқастарға бұрынғыдан да жақсы қызмет көрсетеміз деген ойдамыз
Институттың он бес маманы шет елдерге барып, тәжірибе жинап, бұл құрылғымен жұмыс істеуді үйреніп қайтты», — деді бас онколог Қуаныш Нұрғазиев.

Статистикалық дерекке сүйенсек, 2015 жылдың 1-қаңтарында 150 436 адам тіркеуге алынған
Ал 2013 жылы 146 404 адам тіркеуде тұрған
Көріп отырғанымыздай, жыл сайын қатерлі ісікті ерте сатысында анықтау көрсеткіші артып келеді
Тұрғындарды дәрі-дәрмекпен қамту 82%-ға жетті
Онкология саласына 2015 жылы мемлекет бюджетінен 32 млрд
теңге бөлінді
Енді жалпы құны 1,366 млрд
теңгені құрайтын «TrueBeam» сәулелендіру құрылғысының арқасында Қазақстанның онкология саласы жаңа деңгейге көтерілмек
Яғни, жаңа технология арқылы соңғы емдеу стандарттарына көшу, мамандардың біліктілігін арттырумен қатар науқастардың жоғары технологиялық емдеу әдісіне қол жеткізуіне, қысқа уақытта нәтижелі ем алып, жұмысқа қабілеттілігін сақтауға мүмкіндік береді.
Қазақ онкология және радиология ғылыми-зерттеу институтынан бөлек мұндай аппарат Семей, Ақтөбе және Астанадағы онкодиспансерлерінде орнатылып, қатерлі ісікке шалдыққан науқастардың өмір жасы ұзарып, өмір сүру сапасы жақсармақ
Яғни, шетелге шығып, ем іздеудің еш қажеттігі жоқ.
  
 
