 «Нұрлы жол» жаңа экономикалық саясаты — ел дамуының жаңа іргелі де игілікті құралы.
Бұл туралы бүгін Елбасының «Нұрлы жол — болашаққа бастар жол» атты Жолдаудың негізгі қағидаларын түсіндіру бойынша құрылған республикалық ақпараттық топтың Алматы қаласының Медеу ауданында орналасқан мектеп, гимназия және лицейлердің оқытушы ұжымымен кездесуі барысында ҚР Білім және ғылым министрлігі Балалар құқығын қорғау комитеті төрағасының орынбасары Мәншүк Әбдікәрім мәлімдеді.
Оның айтуынша, Елбасы өзінің биылғы Жолдауында білім саласына айрықша көңіл бөліп отыр.
«Елбасымыз өз Жолдауында 2017 жылға дейін білім саласындағы мәселелерді шешуге 100 млрд
теңге бөлуді жоспарлады
Оның ішінде апатты және үш ауысымды мектептерді жою үшін алдағы үш жылда жаңадан салынатын 67 мектептің құрылысына 70 млрд
теңге; 20 млрд
теңге — мектепке дейінгі мекемелердің жетіспеушілігін жоюға, ал 10 млрд
теңге — ғылым мен экономика секторлары арасындағы байланысты нығайту және ғылым мен экономика саласында жоғары білікті мамандар даярлау мақсатында 10 жоғары оқу орнын индустрияландыруға жұмсалады
Міне, осылайша, Елбасының қоғам алдына қойған міндеттерін ойдағыдай атқара отырып, әлемдік қоғамдастық аясында ұлан-ғайыр мемлекетімізді сақтап, нығайта түсеміз»,  — деді өз сөзінде М
Әбдікәрім.
Айта кетелік, қазіргі таңда республикамызда 135 апаттық, 87 үш ауысымды мектеп бар
Апаттық мектептердің көбісі Оңтүстік Қазақстан (48), Шығыс Қазақстан (36) және Қызылорда облыстарында (25) орналасқан
Ал үш ауысымды білім беретін мектептер республикамыздың 10 аймағында: Ақмола, Ақтөбе, Алматы, Шығыс Қазақстан, Жамбыл, Қызылорда, Маңғыстау, Солтүстік Қазақстан,, Оңтүстік Қазақстан облыстары мен Астана қаласында бар.
Ыбырай Алтынсарин атындағы №159 гимназияда өткен басқосуға сондай-ақ, Республикалық ақпараттық топтың мүшесі ҚР Ұлттық экономика министрлігі Өңіраралық ынтымақтастық, өңірлерді талдау және бағалау департаментінің директоры Анар Байтүкенова, Алматы қаласы Медеу ауданы әкімінің орынбасары Данагүл Айнақұлова және аталмыш гимназияның директоры, Қазақстанның Еңбек Ері Аягүл Миразова қатысып, жиналған қауымға Елбасы Жолдауының негізгі бағыттарын түсіндіре отырып, өз салаларында атқарылып жатқан жұмыстармен таныстырды.
Жиынға 200-ден астам адам қатысты
Ақпараттық топтың кезекті басқосуы №176 мектепте жалғасады.
ҚазАқпарат
