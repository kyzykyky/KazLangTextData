Қазақстанда ақпан айының ауа райы аязды болады, — деп хабарлайды Tengrinews.kz тілшісі «Қазгидромет» кәсіпорнына сілтеме жасап.
Қыстың соңғы айында ауа температурасы нормаға сай, тек Атырау мен Маңғыстау облыстарында нормадан 1-2 градусқа төмен болады деген болжам бар
Аязды күндер әсіресе Қостанай, Батыс Қазақстан және Ақтөбе облыстарында жиі болады
Ал Алматы, Шығыс Қазақстан, Оңтүстік Қазақстан, Маңғыстау және Қызылорда облыстарында жауын-шашын көп түседі
Синоптиктердің хабарлауынша, Қарағанды мен Павлодар облыстарында аз мөлшерде жауын-шашын болады.
Бұған дейін хабарланғандай, 23 қаңтарға дейін Қазақстанның барлық аумағында қалың қар жауып, боран соғады, тұман түсіп, көктайғақ болады
Еліміздің солтүстігінде ауа температурасы 25-27 градусқа дейін төмендеп, оңтүстікте 7-13 градусқа дейін аяз болады
Соңынан арктикалық антициклондардың әсерінен «Крещение аязы» бір аптаға кешігіп келеді
Бұл кезде еліміздің барлық аумағында жауын-шашын тоқтайды
Ауа райы республика бойынша жауын-шашынсыз болғанымен, солтүстіктегі ауа температурасы 30-35, кей жерлерде 43 градусқа дейін төмендейді
Еліміздің оңтүстігінде 20-25, кей жерлерде 30 градус аяз болады.
Еске сала кетейік, соңғы кездері Қазақстанда нормаға сәйкес келмейтін жылы күндер сақталып, соның әсерінен Алматыда ерекше табиғи құбылыс — қарлы найзағай болды
15 қаңтар күні таңертең ауа температурасы күрт төмендеп, конвективті бұлтты ауа райы байқалды
Жылы ауа мен суық ауаның қатынасынан электр байланысы болып, найзағайдың күркірі естілді.
tengrinews.kz
