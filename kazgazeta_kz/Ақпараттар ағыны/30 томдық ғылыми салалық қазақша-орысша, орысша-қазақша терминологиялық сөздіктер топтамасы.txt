Мәдениет және спорт ми­нистрлігі Тілдерді дамыту және қо­ғамдық-саяси жұмыс комите­тінің тапсырысы негізінде Педа­гогикалық ғылымдар академия­сы 2012-2014 жылдары ғылым мен техниканың, экономика мен мәдениеттің барлық салала­рын қамтыған 30 томдық ғылы­ми салалық қазақша-орыс­ша, орысша-қазақша терми­но­ло­гия­лық сөздіктер топтамасын дайын­дады, деп хабарлады ҚазАқпарат.
Сөздіктерді дайындауға 52 ме­кемеде — жоғары оқу орындарында, ғылыми-зерттеу инсти­туттарында, академияларда, министр­ліктер мен Парламентте, са­ла­лық мекемелерде жұмыс іс­тей­­тін ғалымдар мен сала маман­­дары, жалпы 350-дей адам атсалысты.
Барлық сөздіктердің авторлық ұжым құрамында А.Байтұрсынов атындағы Тіл білімі институтының ғалымдары бірге еңбек етті.
Сөздіктер Терминком мәжі­ліс­терінде мұқият талқыланды.  Комиссияның 29 тамызда өткен мәжілісінде сөздіктерді халықтың талқысына түсіру, көптің сарабына салу жөнінде ұсыныс айтылып, ол ұсыныс министрлік тарапынан да қолдау тапты.
«Терминжасам ісі — бүкіл ха­лыққа ортақ іс
Термин жасау сала мамандары мен терминолог ғалымдардың ісі болғанымен, оған жалпы жұртшылықтың да араласқаны дұрыс
Себебі — тіл халықтікі, жалпы ортақ байлық
Сондықтан, сіздердің ұсыныс-пікірлеріңізді білу, әртүрлі нұс­қаларды қарастыру үшін осы сөздіктер Педагогикалық ғылымдар академиясының сайтына (www.apnk.kz ) ілінді.
Өз пікірлеріңізді 30 қыркүйекке дейін мына электрондық адреске жолдауларыңызды өтінеміз: apnkaz@mail.ru.
Жұмыс тиімді болу үшін ұсыныс-пікірді дәлме-дәл айтқан жөн
Электронды адреске жолданатын пікірде сөздіктің аты көрсетілуі, онан кейін — терминнің орысша берілуі — қазақша берілуі — ұсынатын нұсқаңыз — нақпа-нақ жазылуы жөн.
Сіздерді осы іргелі іске атсалысуға шақырамыз!», — делінген Педагогикалық ғылвымдар академиясының хабарламасында.
