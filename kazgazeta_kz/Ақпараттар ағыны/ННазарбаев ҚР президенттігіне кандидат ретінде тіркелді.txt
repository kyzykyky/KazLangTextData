Бүгін ҚР орталық сайлау комиссиясының отырысында Нұрсұлтан Назарбаевты ҚР президенттігіне кандидат ретінде тіркеу туралы шешім қабылданды, деп хабарлайды Bnews.kz тілшісі.
«Қаулы бойынша, бірінші, Нұрсұлтан Әбішұлы Назарбаев ҚР президенттгіне кандидат ретінде тіркелсін
Екінші, Нұрсұлтан Әбішұлы Назарбаевқа ҚР президенттігіне кандидаттың куәлігі берілсін
Үшінші, Нұрсұлтан Әбішұлы Назарбаевқа ҚР президенттігіне кандидат ретінде тіркеу туралы қоса беріп отырған хабар ақпарат құралдарында жариялансын», — деп оқып берді қаулыны ОСК хатшысы Бақыт Мелдешев.
Ол тіркеу ісіне қажетті құжаттардың толығымен жеткізілгенін атап өтті.
«Айта кету керек, қол жинау парақтары бойынша 16 өңірдің барлығынан өкілдік ететін сайлаушылардың 560 523 рас қолы жиналды
Осы қаулыны қабылдауды өтінемін», — деп толықтырды Б.Мелдешев өз сөзін.
