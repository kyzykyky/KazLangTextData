Таяуда Алматы қаласында Қазақстан Республикасы Өңірлік даму министрі Болат Жәмішевтің, Алматы қаласының әкімі Ахметжан Есімовтің және Алматы облысының әкімі Аңсар Мұсахановтың қатысуымен Алматы қаласының орталығымен агломерацияны 2030 жылға дейін қалыптастыру ұзақ мерзімді жоспарын әзірлеу бойынша жиын болып өтті
Жиын барысы жайында Қазақпарат агенттігі мәлімдеген болатын.
Отырысқа Алматы қаласы және Алматы облысы әкімдігінің, мемлекеттік органдардың, «Алматы қаласының даму орталығы» АҚ-ның, «ҚазҚСҒЗИ» АҚ-ның,  «Экономикалық зерттеулер институты» АҚ-ның өкілдері қатысты.
Басқосу барысында  Алматы агломерациясының қызмет етуінің ағымдағы жағдайы қарастырылды, өзекті көлік мәселелері, қаланың инженерлік инфрақұрылымының және қала маңындағы елді мекендердің қазіргі жағдайы, агломерацияны қалыптастырудың ұзақ мерзімді жоспарын әзірлеудің өзекті мәселелері  және Алматы агломерациясының аумақтық дамуының өңіраралық схемасы талқыға салынды.
«Өңіраралық схемаларда, агломерациялық дамудың таңдап алынған бағыттары нақтыланатын болады, атап айтқанда, Алматы қаласы және Алматы облысына іргелес аумақтар Алматы қаласының және оның қала маңы аймақтарының проблемаларын шешу үшін орталық және жергілікті атқарушы органдардың, бизнестің, қоғамның күшін бірлестіру үшін бірегей мүмкіндік береді», — деп атап Болат Жәмішев.
Отырысқа қатысушылардың назарына Қазақстан Республикасындағы агломерацияларды басқарудың шартты моделі ұсынылды
Аталған басқару моделін қолданғанда республикалық маңызы бар қалалардың, астананың оларға іргелес жатқан облыс әкімдіктерімен бірлесіп, сондай-ақ, облыстық маңызы бар қалалар өздеріне іргелес жатқан аудандармен бірлесіп Қазақстан Республикасы Үкіметі тәртіппен анықтайтын агломерацияларды басқару мәселелері бойынша үйлестіру органын (кеңесін) құрады, сонымен қатар, агломерацияны дамыту бойынша бірлескен қызмет туралы меморандум жасасады.
Отырыстың қорытындысында қала басшысы Ахметжан Есімов қала әкімдігі мен Алматы облыстық әкімдігінің бірлесе жұмыс істеуі үшін ведомствоаралық комиссия құру қажеттігін атап өтті.
