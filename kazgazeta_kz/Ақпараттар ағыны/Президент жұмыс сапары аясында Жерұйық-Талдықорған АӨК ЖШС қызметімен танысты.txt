Мемлекет басшысы Нұрсұлтан Назарбаев Алматы облысына жұмыс сапары ауқымында Талдықорған қаласының Оңтүстік-Батыс тұрғын үй алабында болды, деп хабарлайды ҚазАқпарат.
Жалпы көлемі 206 га осы шағынауданды егжей-тегжейлі жоспарлау жобасы «Қолжетімді баспана-2020» бағдарламасы ауқымында жасалды
Мұнда 12 тұрғын үй алабы, 5 шағынаудан тұрғызылмақ
Бұл жобаның құны 58,9 млрд
теңгені құрайды.
Нұрсұлтан Назарбаевқа Талдықорған қаласының әкімі Ермек Алпысовтың  баяндауынша, «Қолжетімді баспана-2020» бағдарламасы ауқымында барлығы әртүрлі қабатты жалпы көлемі 316,7 мың шаршы метрлік 121 үй тұрғызу көзделген
Соның нәтижесінде 6037 отбасы, соның ішінде 1894 жас отбасы тұрғын үймен қамтамасыз етіледі.
«Бұл тұрғын үй алабының аумағында әлеуметтік-мәдени маңыздағы нысандар — әрқайсысы 280-320 орындық 9 балалар бақшасын, 5 мектеп, Мектеп оқушылары сарайын, Жастар үйін, ХҚКО, 500 келушіге арналған емхана салу көзделген», —  деп атап көрсетті ол.
Сонымен бірге, 2012-2015 жылдар аралығында «Қолжетімді баспана-2020» бағдарламасын жүзеге асыру ауқымында Талдықорғанда 43 көпқабатты үй салынады, бұл жалпы көлемі 102,2 мың шаршы метрлік 1751 пәтер, онда 12 млрд
теңгеден астам қаржы игеріледі
Сонымен қатар инженерлік-коммуникациялық инфрақұрылым нысандары салынуда және аумақты, соның ішінде жеке тұрғын үй құрылысына және басқа да үй салушыларға арналған тұрғын үй алаптарын абаттандыру жұмыстары жүргізілуде
Бұған 13,19 млрд
теңге жұмсалмақ.
Күннің екінші жартысында Мемлекет басшысы Нұрсұлтан Назарбаев «JLC Сүт» ЖШС сүт зауытында, «Қайнар АКБ» ЖШС аккумулятор зауытында, «Облыстық кардиология орталығы» мемлекеттік қазыналық кәсіпорнында және Талдықорған қаласындағы Тілдер сарайында болады.
