Абай атындағы ҚазҰПУ жанындағы Жамбылтану және халық ақындары ғылыми-зерттеу институты жыр алыбы Жамбыл Жабаевтың төрт томдық толық шығармалар жинағын шығарды
Осы оқиғаға орай аталған оқу орнында Жамбыл шығармаларының тұсаукесер салтанаты өтті
Оны ҚР ҰҒА-ның корреспондент-мүшесі, педагогика ғылымдарының докторы, профессор Б.Сманов ашып, жүргізіп отырды.
Атқарылған жұмыстың мән-жайы жөнінде ғылыми-зерттеу институтының директоры Б.Ыбырайым баяндады
Бұдан кейін академик С.Қирабаев, «Қазақ әдебиеті» газетінің бас редакторы Ж.Шаштайұлы, университет проректоры Ғ.Кенжебаев, жазушы Д.Әшімхан және басқалар сөз сөйлеп, алдағы уақытта ақын шығармашылығын зерттеу мәселесіне көңіл аудару керектігін айтты.
Осы күні Жамбылтану және халық ақындары институты шығарған «Әсет Найманбайұлының екі томдық шығармалар жинағы», «Түбек Байқош­­қарұлының шығармалары», «Бақтыбай Жолбарысұлы­ның әдеби мұрасы», «Ақындар аманаты
Хрестоматия – компендиум» секілді және басқа да құнды еңбектер оқырмандарға жол тартты.
Институт таяуда Ақан сері Қорамсаұлының екі томдық шығармалар жинағын, Жетісу ақындарының жыраулық, жыршылық дәстүрі жайындағы монографияны жарыққа шығармақшы.
Нұркен Жандәулетұлы
