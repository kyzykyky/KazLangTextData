ҚР Байланыс және ақпарат агенттігінің төрағасы Асқар Жұмағалиев агенттік ұжымына  өзінің жаңадан тағайындалған орынбасарларын таныстырды.
ҚР Байланыс және ақпарат агенттігі төрағасының  бірінші  орынбасары болып  Сарсенов Сәкен Сейітжаппарұлы тағайындалды (ҚР Үкіметінің 2014 жылғы  9 сәуірдегі №330 қаулысы).
Сәкен Сарсенов бұған дейін ҚР Көлік және коммуникация вице — министрі қызметін атқарды
«Электрондық  үкімет», байланыс саласы және Халыққа қызмет  көрсету орталықтарының  жұмысын  дамыту  мәселесімен айналысты.  Сондай-ақ Қазақстан Республикасы Байланыс және ақпарат вице-министрі, Қазақстан  Республикасы Бас прокуратурасының  Құқықтық статистика және  арнайы есепке алу комитеті төрағасының орынбасары,  «Қазақтелеком» АҚ, «Ұлттық ақпараттық технологиялар» АҚ-да  басшылық  қызметте  болды.
Агенттік төрағасының орынбасарлығына  Әбибуллаев Алтай Ибрагимұлы және Голобурда Дмитрий Васильевич  тағайындалды.
А.И
Әбибуллаев бұның алдында ҚР Президенті жанындағы Орталық коммуникациялар қызметінің ресми өкілі және ҚР ОКҚ директорының орынбасары, ҚР СІМ  Халықаралық  ақпарат комитетінің басшысы қызметін атқарды, делінген Байланыс және ақпарат агенттігінің баспасөз баянында.
Д.В
Голобурда бұған дейін ҚР Көлік және коммуникация министрлігі жанындағы «Мемлекеттік техникалық қызмет» РМК  директорының  бірінші орынбасары  қызметін атқарды.  Ақпараттық  жүйелердің  ақпараттық қауіпсіздік талаптары  мен техникалық стандарттарына сәйкес келуін аттестациялау мәселесіне жетекшілік етті.
