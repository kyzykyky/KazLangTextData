Кеше Б.Ельцин атындағы Қырғыз-Ресей Славян университетінің базасында қазақстандық дипломаттардың халықаралық қатынастар факультетінің оқытушыларымен және студенттерімен кездесуі болды.
Қазақстандық дипмиссия атынан оған Қазақстанның Қырғызстандағы елшілігінің кеңесші-елшісі Ғали Шаймақов пен елшіліктің бірінші хатшысы Жарас Уанасов қатысты.
Кездесу барысында Ғ.Шаймақов жиналғандарға ҚР Президенті Нұрсұлтан Назарбаевтың «Нұрлы жол — болашаққа бастар жол» атты Жолдауын таныстырып, оның бірқатар қағидаларына тоқталды.
Қазақстандық өкілдер Жолдау — әлемдік экономика мен саясаттың тұрақсыздығы жағдайындағы Қазақстанды орнықты дамытудың мұқият ойластырылған стратегиясы екенін ерекше атап өтті, бұл «Қазақстан-2050» ұзақмерзімді стратегиясының жетістіктері үшін қажетті алғышарттар жасап, еліміздің әлеуетін нығайта түсетінін баса айтты.
Сондай-ақ аудитория назары Жолдаудағы ҚР үдемелі индустриялық-инновациялық даму бағдарламасын жүзеге асыруға бағытталған нақты міндеттерге аударылды, онда сондай-ақ шағын және орта бизнесті, банк жүйесін  ынталандыру, жаңа көліктік-логистикалық орталықтарды іске қосу, мектептер, ауруханалар және басқа да әлеуметтік маңызды нысандар салу, ТКШ жұмысының тиімділігін арттыру, жаңа жұмыс орындарын құру және т.б
өзекті мәселелер мәселелер қамтылған.
Сондай-ақ кездесуде Қырғызстан Президенті А.Атамбаевтың 7 қарашада өткен Қазақстанға мемлекеттік сапарының қорытындыларына сәйкес қазақстан-қырғызстан ынтымақтастығын одан әрі өрістету, Астанада «ЭКСПО-2017» халықаралық көрмесін өткізу мәселелері туралы егжей-тегжейлі ақпарат берілді.
Оқытушылар мен студенттер қонақтарға Қазақстан басшысының тапсырмаларын жүзеге асыруға, сондай-ақ өзекті халықаралық және өңірлік проблемаларға қатысты сұрақтар қойды, сондай-ақ екіжақты мемлекетаралық қатынастардың қазіргі жағдайы деңгейіне жоғары баға берді және Қырғызстанның Кеден одағына кіруіне сәйкес экономикалық ынтымақтастық перспективаларына сенімдерін білдірді.
ҚазАқпарат
