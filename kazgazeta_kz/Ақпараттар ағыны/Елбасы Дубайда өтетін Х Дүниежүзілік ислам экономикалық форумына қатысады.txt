28 қазанда Қазақстан Президенті Нұрсұлтан Назарбаев Дубайда өтетін 10-шы Дүниежүзілік ислам экономикалық форумына қатысу үшін Біріккен Араб Әмірліктеріне жұмыс сапарымен барады деп жоспарланып отыр.
Биылғы форум «Экономикалық өсім жолындағы инновациялық серіктестік» тақырыбына арналған.
Дүниежүзілік ислам экономикалық форумы — Ислам конференциясы ұйымына мүше мемлекеттердің жыл сайын өтетін негізгі экономикалық саммиті
Оның жұмысына бірқатар шетел мемлекеттерінің басшылары және үкімет басшылары, халықаралық ұйымдар мен іскерлік топтардың басшылары мен өкілдері, сондай-ақ сарапшылар, ғалымдар, қоғам қайраткерлері қатысады.
Бұл туралы Ақорданың баспасөз қызметінен хабарлады. 
