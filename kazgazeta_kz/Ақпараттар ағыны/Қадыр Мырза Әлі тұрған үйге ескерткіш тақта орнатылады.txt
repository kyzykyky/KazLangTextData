Алматы қаласында қазақтың ұлы ақыны Қадыр Мырза Әлі отбасымен 1971-1993 жылдары тұрған Жамбыл көшесіндегі 163-үйге ескерткіш тақта орнатылады, деп хабарлайды «ҚазАқпарат» агенттігі.
Бұл туралы «Қадыр Мырза Әлі» қоғамдық қорының директоры, белгілі әнші-композитор, ҚР еңбек сіңірген қайраткері Донеділ Қажымов хабарлады
Оның айтуынша, ескерткіш тақта орнату жөнінде Алматы қаласының әкімі Ахметжан Есімовтің арнайы шешімі шыққан
Аталмыш шара ақынның туған күні — алдағы жылғы 5 қаңтар қарсаңында ұйымдастырылады
Сондай-ақ алдағы жылы Орал қаласында салынып жатқан ақын атындағы шығармашылық орталық та пайдалануға беріледі.
