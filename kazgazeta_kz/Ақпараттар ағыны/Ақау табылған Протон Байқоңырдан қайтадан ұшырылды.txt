Байқоңыр ғарыш айлағынан тағы бір «Протон» ұшырылды
Ресей федералдық ғарыш агенттігі Қазақстандағы Байқоңыр ғарыш айлағынан еуропалық «Астра-2Ж» телекоммуникациялық ғарыш аппаратын тиеген «Протон-М» зымыран тасығышы ұшқанын хабарлады.
 Естеріңізге сала кетсек, бұл зымыран тасығыш Байқоңыр ғарыш айлағынан 28 қараша күні ұшырылуы тиіс еді
Алайда «Роскосмос» ғарыш агенттігі екі күн қалғанда зымыран ұшыру кейінге шегерілгенін, оны ұшыру туралы шешімді мемлекеттік комиссия «ақау жөнделгеннен кейін» шығаратынын хабарлаған болатын. Сондай-ақ Байқоңыр ғарыш айлағы бойынша ҮАК-ның хаттамасында «2017 жылы «Протон-М» зымыран-тасығышының ұшырылуын екі есе, 2020 тағы екі есеге, ал 2025 жылы «Протон-М» зымыран-тасығышының ұшырылу көлемін бес есе қысқартып, 2026 жылы оларды мүлде аяқтау жоспарланып отыр», — деп атап көрсетілген болатын.
baq.kz
