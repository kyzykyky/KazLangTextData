Белгілі мемлекет қайраткері Орал Байқонысұлы Мұхамеджанов дүниеден озды.
«Кеше ауыр науқастан соң белгілі мемлекеттік саяси қайраткер, Қазақстан Парламенті Мәжілісінің 3-4-шақырылымдарының төрағасы, Мемлекет басшысының сенімді серіктерінің бірі Орал Мұхамеджанов дүниеден озды
Осыған орай Парламент Мәжілісінің төрағасы Нұрлан Нығматулин өзінің Қытай Халық Республикасына ресми сапарын тоқтатты
Біз Орал Байқонысұлының туған-туыстарына қайғысына ортақтасып көңіл айтамыз
Өз елін өле сүйген мемлекет қайраткері, тамаша адам, адал досымыз әрі әріптесеміз біздің жүрегімізде мәңгі сақталады», — деді бүгін Мәжілістің жалпы отырысында вице-спикер Сергей Дяченко.
Осыған орай Мәжілістің бүгінгі жалпы отырысы 1 минут үнсіздікпен басталды.
