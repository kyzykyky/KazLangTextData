Бүгін елордадағы Тамыз кеңесінде Астана әкімі Иманғали Тасмағамбетов мұғалімдерді аттестациядан өткізу жүйесіне өзгерістер бойынша ұсыныстарды 1 қазанға дейін даярлауды тапсырды, деп хабарлайды ҚазАқпарат.
«Қазақ-түрік лицейлерінде мұғалімдерді аттестациялаудың тиімді жүйесі сәтті енгізілген
Яғни онда тестілеу түрінде ол жылына 2 рет өткізіледі
Ал өзге мектептерде ұстаздар аттестациядан 5 жылда бір рет өтеді
Менің ойымша, аталған тәжірибе біз үшін пайдалы болады, себебі, мұғалімдер аттестациясы мәселесі оқытушылар корпусының жүйесіне және біліктілікті арттыру сапасына тікелей ықпал етеді», — деді И.Тасмағамбетов.
Осы орайда әкім қалалық білім жүйесі мен елордалық мұғалімдердің алдына бірқатар тапсырмаларды қойды.
«Пән жүргізуші ұстаздардың біліктілігі деңгейін нақты арттыру мақсатында аттестацияның және тұрақты тестілеу бойынша тәуелсіз құрылымды тарту арқылы мұғалімдерді қайта даярлаудың объективті тетіктерін әзірлеу қажет», — деді ол.
Ал білім басқармасына алдыңғы қатарлы педагогтарды тартып, қазақ-түрік лицейлері жүйесінің тәжірибесіне талдау жасау тапсырылды.
«Жоғары аталғандарға байланысты білім басқармасына бұл мәселелерді қарастырып, ұсыныстарды 1 қазанға дейін енгізуді тапсырамын»,- деп түйді қала басшысы.
