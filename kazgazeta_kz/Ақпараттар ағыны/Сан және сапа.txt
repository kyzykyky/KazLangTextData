Жуырда Алматы қаласындағы «Inter Continental» қонақүйінің конференц-залында әлемге кеңінен танымал «Kingston» компаниясының вице-президенті Кевин Ву баспасөз өкілдерімен кездесу өткізіп, компанияның бүгінгі таңдағы тыныс-тіршілігі мен қызметінен хабардар етті
Кездесуге сондай-ақ аталған компанияның Қазақстандағы өкілі Андрей Ларченков, Украиндағы өкілі Дмитрий Романенко қатысып, журналистердің қойған сауалдарына жауап берді

Айта кетуіміз керек, «Kingston» компания­сының өнімдері бүгінде өз елімізде де жақсы танымал
IT-технология саласында биік нәтижелерге қол жеткізіп келе жатқан компанияның өнімдері сапа жағынан да, тауарларының қолданыстағы ыңғайлылығы жағынан артықшылыққа ие
Кевин Вудың айтуынша, әлем бойынша мәліметтерді сақтауға деген сұраныс бүгінгі таңда 40 пайызға жеткен
Алдағы уақытта бұл көрсеткіш ұлғая түсу мүмкін
Демек, ақпаратты сақтауға арналған өнімдердің қажеттілігі жыл өткен сайын сезіле бастамақ
Шетелдік мейман еліміздегі IT-технологиялардың қарқынды түрде дамып келе жатқанын атап өтіп, Қазақстан нарығында қызметте сәтті болса, Алматы қаласынан да арнайы бір орталық ашуға ниетті екенін жеткізді
Естеріңізге сала кетсек, аталған компания елімізде 2006 жылдан бері қызмет етіп келеді, алайда оның қызметі соңғы 2 жылда белсенді бола бастаған
Бұл еліміздегі сандық және компьютерлік технологиялардың жоғары деңгейде дамып келе жатқандығының көрінісі дейді шараны ұйымдастырушылар.
Дәуіржан Төлебаев
