Алматы қаласында Дипломатиялық қызмет күнінің қарсаңында Қазақстан Республикасы Сыртқы істер министрі Ерлан Ыдырысов отандық дипломатия ардагерлерін төл мерекелерімен құттықтады, деп ҚазАқпарат  агенттігі ҚР СІМ баспасөз қызметіне сілтеме жасап жазады.
«Қазақстандық дипломатия ардагерлері — өздеріңізбен осы ретте кездесіп, сый-сыяпатым мен шын пейілді алғысымды білдіру мен үшін құрмет
Кәсіби мерекелер күнтізбесінде бұл күннің пайда болуының өзі дипломатиялық қызметтің орнығуы мен Қазақстан сыртқы саясатының қалыптасуына қосқан үлестеріңізді Қазақстан басшылығының мойындағанын білдіреді», — деп атап өтті Е.Ыдырысов.
 Үстіміздегі жылы сәуір айында Қазақ КСР Сыртқы істер халық комиссариатының құрылғанына 70 жыл толды, ол кейін ҚазКСР СІМ-іне айналды және бұл ведомствоның елу жылдық тарихын ескермей, қазіргі қазақстандық дипломатия туралы сөз қозғау мүмкін емес.
«Сіздердің көбіңіз кеңес дәуірі кезеңінде жұмыс істедіңіз, сіздердің өмірлік тәжірибеңіз, ақыл-парасатыңыз, қоғам мен Отанға сіңірген жанкешті еңбегіңіз қазіргі дипломатиялық қызметіміздің сәтті дамуының негізін қалады
Сіздердің патриоттық сезімдеріңіз жас ұрпаққа эстафетаны табыстап беруінің негізіне жатып, олар ведомствомыздың кәсіпқойлық туын одан әрі жоғарлататындығына сенімдімін», — деді ҚР СІМ Басшысы.
Жылы шырайлы кездесу соңында Е.Ыдырысов белгілі қоғам қайраткері, дипломат, ақын Олжас Сүлейменовті ҚР сыртқы саясатының дамуына қосқан үлесі үшін «Нәзір Төреқұлов» медалімен марапаттап, «Қазақстан Республикасы дипломатия қызметінің еңбек сіңірген қызметкері» ведомстволық марапатын Бақытжан Есенғалиевқа, Қуатбек Тәжібаевқа, Андрей Антоненкоға, Роза Саурамбаеваға, Гүлсара Бердығұловаға, Клавдия Якунинаға тапсырып, оларға денсаулық, зор бақыт, табыс және жас қызметкерлерді патриоттық тәрбиелеу мен қазақстандық дипломатияның үздік дәстүрлерінің сабақтастығын қамтамасыз ету ісінде сарқылмайтын күш-қуат тіледі.
