Жақында Ресей астанасы Мәскеу қаласында «Алтын күз-2013» атты қазақ әндерінің мемлекеттік байқауы өтеді
Мәдени шара жайында «Massaget.kz» сайты жазады.
Ән сайысы Мәскеудегі қазақ студенттерінің «Атамекен» ұйымы мен Ресейдегі Қазақстан елшілігінің көмегімен ұйымдастырылып отыр.
Дода  2 қазан күні басталып, 3 іріктеу кезеңін қамтиды
Сайыстың шарты бойынша, бірінші кезеңде  орындаушылар  2 ән орындауы керек
Әндердің бірі міндетті түрде қаза тілінде айтылуы тиіс
Алғашқы екі іріктеу кезеңінің нәтижесі бойынша анықталған 12 үздік орындаушы 16 қараша күні болатын финалда өз өнерлерін паш етеді
Жүлдегерлерді әділ қазылар алқасы анықтайды
Қазылар құрамына танымал адамдар кіреді деп жоспарлануда
Сайыс қорытындысында  қазақстандық және ресейлік эстрада жұлдыздарының қатысуымен гала-концерт болып өтеді.
Басқа елде өтіп жатқан қазақ тілін дәріптейтін байқау Ресейде тұрып жатқан қандастарымызға өз тілі мен Отанына деген махаббаты мен құрметін нығайтуды көздейді
Шараның  басты мақсаты — дарынды жастарды анықтау болып табылады.
