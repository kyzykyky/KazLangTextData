М.Әуезов атындағы Қазақтың Мемлекеттік академиялық драма театры шығармашылық топтар үшін Республикалық «Жаңа көзқарас» атты бірлескен жобалар байқауын жариялайды.
 1
Байқаудың мақсаты мен міндеттері:
– жаңа Қазақстанға сай жаңа идеяларды сахнаға шығару.
– уақыт пен қоғамға, айнала дүниеге жаңаша көзқарас, жаңа көркемдік
ізденістер көрініс беретін қойылымдарды қолдау.
– талантты режиссер, актерлер, суретші, композитор, хореографтар, т.б.
топтардың бірлескен идеяларын жүзеге асыруға, шығармашылық әлеуеттерін
барынша танытуға мүмкіндік беру.
– қазіргі сахнаға талантты режиссерлердің, суретшілердің,
композиторлардың келуіне жағдай жасау.
2
Байқауды өткізу мерзімі:
Байқау екі кезеңнен тұрады.
1) спектакль жобаларын ұсыну -1 желтоқсанға дейін (2014ж.)
2) таңдалып алынған жобаларды қорғау – 1– 10 желтоқсан (2014ж.)
аралығында
– байқау нәтижесі 16 желтоқсан (2014ж.) – ҚР Тәуелсіздігі күні қарсаңында жарияланады.
3
Байқауды өткізу тәртібі:
– байқауға 40 жасқа дейінгі кәсіби режиссерлер, актерлер, суретшілер, композиторлар, хореографтар, т.б
қатыса алады.
– байқауға қазіргі театр талабына сай, өзге байқауларға қатыспаған жаңа жобалар – қойылатын шығарма мәтіні, режиссерлік қысқаша экспликация, суретшілік эскиздер (авторлар туралы мәліметтермен қоса) жолдануы шарт
Жанрға шектеу қойылмайды.
– Жобалар мәтіні teatr_auezov@bk.ru электронды поштасына және қағазға басылған нұсқасы 2 данамен театр мекен-жайына – 050008
Алматы қаласы, Абай даңғылы, 103 – жолдануы шарт.
– Байқауға түскен жобаларды кәсіби мамандардан тұратын Сарапшылар кеңесі сараптайды.
4
Байқау қорытындылары бойынша:
– Ең үздік деп танылған жоба бойынша спектакль қою ұсынылады және жоба көркем жүзеге асса, фестивальдарға қатысу мүмкіндіктері қарастырылады.
– Сәтті деген жобалар театрдың перспективалық жоспарына енгізілуі мүмкін.
Кіші сахна үшін жаңа режиссерлік жобалардың республикалық «Ашық сахна» атты байқауын жариялайды
1
Байқаудың мақсаты мен міндеттері:
– Театрға тәуелсіз Қазақстанның жаңа буын режиссерлерінің келуіне және белгілі есімдердің шығармашылық әлеуеттерінің жаңа қырынан ашылуына мүмкіндік тудыру.
– жаңашыл идеяларды қолдау – жаңа шығармаларға, сондай-ақ белгілі драматургиялық шығармалардың жаңаша интерпретацияларына жол ашу.
3
Байқауды өткізу мерзімі:
Байқау екі кезеңнен тұрады.
1) режиссерлік жобаларды ұсыну -1 желтоқсанға (2014ж.) дейін
2) таңдалып алынған жобаларды қорғау – 1-10 желтоқсан аралығында (2014ж.)
– байқау нәтижесі 16 желтоқсан (2014ж.) – ҚР Тәуелсіздігі күні қарсаңында жарияланады.
3
Байқауды өткізу тәртібі:
– байқауға 40 жасқа дейінгі кәсіби режиссерлер – республика азаматтары және шетелдегі қандастарымыз қатыса алады.
– байқауға қазіргі театр талабына сай, өзге байқауларға қатыспаған жаңа жобалар (автор туралы мәліметтермен қоса) жолдануы шарт
Жанрға шектеу қойылмайды.
– байқауға ұсынылатын жобалар компьютерлік 5-10 беттен аспауы тиіс (шрифт Times New Roman-12)
Жобалар мәтіні teatr_auezov@bk.ru электронды поштасына және қағазға басылған нұсқасы 2 данамен театр мекен-жайына – 050008
Алматы қаласы, Абай даңғылы, 103 – жолдануы шарт.
– Байқауға түскен жобаларды кәсіби мамандардан тұратын Сарапшылар кеңесі сараптайды.
5
Байқау қорытындылары бойынша:
– Ең үздік деп танылған жоба режиссеріне спектакль қою ұсынылады және жоба көркем нәтижелі болса, фестивальдарға қатысу мүмкіндіктері қарастырылады.
– Сәтті деген жобалар театрдың перспективалық жоспарына енгізілуі мүмкін.
Жас драматургтардың республикалық «Замандас келбеті» атты байқауын жариялайды
1
Байқаудың мақсаты мен міндеттері:
– сахнада бүгінгі замандас келбетінің бейнеленуіне, тәуелсіз Қазақстанның – мойнына жауапкершілік ала білетін, жаңа заманға, уақыттың талаптарына сай – жаңа кейіпкерлерінің шығуына ықпал ету.
– жаңа көркемдік кеңістіктердің игерілуіне жол ашып, драматургияда жаңа есімдердің пайда болуына және олардың кәсіби өсуіне мүмкіндік тудыру.
4
Байқауды өткізу мерзімі:
– пьесалар 1 желтоқсанға дейін (2014ж.) қабылданады.
– байқау нәтижесі 16 желтоқсан (2014ж.) – ҚР Тәуелсіздігі күні қарсаңында жарияланады.
3
Байқауды өткізу тәртібі:
– байқауға 40 жасқа дейінгі республика азаматтары және шетелдегі қандастарымыз қатыса алады.
– байқауға қазіргі театр талабына сай жазылған, еш жерде қойылмаған, жарияланбаған, өзге байқауларға қатыспаған жаңа пьесалар (автор туралы мәліметтермен қоса) жолдануы шарт
Жанрға шектеу қойылмайды.
– байқауға ұсынылатын пьесалар компьютерлік 40 беттен аспауы тиіс (шрифт Times New Roman-12)
Пьесалар мәтіні teatr_auezov@bk.ru электронды поштасына және театр мекен-жайына – 050008
Алматы қаласы, Абай даңғылы, 103 – жолдануы шарт.
– Байқауға түскен жобаларды кәсіби мамандардан тұратын Сарапшылар кеңесі сараптайды.
5
Байқау жүлделері:
– Ең үздік деп танылған пьесалар театр репертуарына алынып, сахналанады.
– Сәтті деген пьесалар авторларына режиссерлермен біріге жұмыс жасау, әріптестік ойдағыдай болғанда театр сахнасында қою мүмкіндігі қарастырылады.
– Рухы, формасы байқау талабына сай пьесаларды жас режиссерлер, актерлер лабораторияларында оқу ұйымдастырылады.
Хабарлайды baq.kz сайты
