Астанадағы Опера және балет театрында Тәуелсіздік күніне арналған салтанатты жиында сөз алған Елбасы Нұрсұлтан Назарбаев Тәуелсіздік толғауы жайында сөз қозғай келе осылай деп мәлімдеді, деп хабарлайды Baq.kz тілшісі.
Тәуелсіздік дегеніміз — бұл жалпыға ортақ еңбек
Ғылым қуып, білім іздеген оқушылар мен студенттердің еңбегі
Еліміздің ұлттық байлығын еселей түсетін барша мамандық иелерінің еңбегі
Әрбір жас буынның жүрегіне Отанға деген шексіз сүйіспеншілік дарытатын қазақстандықтардың еңбегі,- деп атап өткен Нұрсұлтан Әбішұлы оның көкжиегін жаһандық деңгейге жайған санқырлы мәдениеті бар екендігіне де тоқталып өтті.
— Оның ғылымға, инновациялар мен прогресске әрдайым айқара ашық есігі бар
Оның көздеген межелеріне қалайда жететін мәдениеті бар
Ал Мәңгілі Ел — Тәуелсіздіктің өмірлік философиясы
Бұл қағидаларды мүлтіксіз сақтай отырып, біз Отанымыздың көкбайрағын нық ұстаймыз
Оны Қазақстан дамуының жаңа биіктерінде асқақтата желбіретеміз
Бұл — біздің мәңгілік ұстанымымыз! — деді Елбасы.
Естеріңізге сала кетейік, бүгін Мемлекет басшысы Нұрсұлтан Назарбаев «Астана» опера және балет театрында өтіп жатқан Тәуелсіздік күніне арналған салтанатты жиынға елтізгінін ұстаған мемлекеттік қызметкерлер мен шенеуніктер, халық қалаулылары мен қоғам қайраткерлері және Қазақстанның өсіп-өркендеуіне елеулі үлес қосқан танымал тұлғалар қатысуда.
baq.kz
