Қазақстан Журналистер одағының басқармасы үздік жұмыстарға республикалық шығармашылық конкурсты қорытындылап, 2014 жылғы Қазақстан Журналистер одағының сыйлығы лауреаттарының атағын БАҚ қызметкерлеріне төмендегі аталымдарда берді:
1
Репортерлік жұмыс – ­Амалбеков Бақбергенге, «Егемен Қазақстан» га­зетінің Ақмола облысындағы мен­шікті тілшісі; Кондратова Алексан­дра­­ға, Солтүстік Қазақстан облыстық «Неделья СК» газетінің репортері – өңірдегі қоғамдық-саяси оқиғаларды жедел көрсеткені үшін.
2
Экономикалық шолу – ­Горбунов Сергейге «Казахстанская правда» газетінің Павлодар облысындағы меншікті тілшісі; Мұсабеков Ерсін­ге, Қарағанды облыстық «Орталық Қазақ­стан» газеті бас редакторының орын­басары – Қазақстан өңірлерінің экономикалық даму туралы талдау материалдары үшін.
3
Саяси шолу – Жүнісова Жұма­бикеге, «Дат-Общественная позиция» және «Новая газета – Казахстан» республикалық газеттерінің шолушысы – Қазақстандағы азаматтық қоғамның даму жолдары туралы талдамалық шолулары үшін.
4
Журналистік зерттеу – Ассанжи Джулианға, австралиялық журналист-блогер – «WikiLeaks» сайтын құрғаны үшін.
5
Ізденіс материалы – Қайырханов Сабырға, Атыраудың «Ақжайық» газетінің бас редакторы – Семей ядролық полигоны жабылуының 25 жылдығына арналған материалдар сериясы үшін.
6
Телевизиялық жұмыс – Төлеп­бер­ген Динаға, Шахматов Алексейге, «Коммерциялық телевизиялық арна­ның» тележүргізушілері – «Астарлы ақиқат» және «Другая правда» телевизиялық бағдарламаларын ұйым­дастырғаны үшін, ПИК телестудия­сының ұжымына (жетекшісі Жәнібек Сүлеев) – «Бізге өзгеруге көмектесетін дәрігер-адам» деректі фильмі үшін.
7
Зерттеу жұмысы – Жаппасұлы Еркінге, «Қазақ әдебиеті» газеті бас редакторының орынбасары; Тәжиева Гүлнарға, «Айқын» республикалық газетінің бөлім редакторы – еліміздің белгілі мәдениет және әдебиет қайраткерлерінің шығармашылығы туралы очерктер дайындағаны үшін.
8
Ғылыми-көпшілік жұмыс – Әлім­ха­нова Мәдинаға, КазТАГ халықаралық ақпарат агенттігінің шолушысы – «Шпаргалка для начинаюших журналис­тов» оқу құралын жасағаны үшін.
9
Медиа-жоба – «Вечерний Талдыкорган» газетінің ұжымына – Жетісудың әлеуметтік-экономикалық проблемаларын көрсетудегі шығармашылық ізденістері үшін.
10
Фотожұмыс – Қобланбаев Серік­жанға, фоторепортер – газет және журнал беттерінде қазақстандықтардың көркем образын жасағаны үшін.
Қазақстан журналистика ака­демиясы «Алтын жұлдыз» жал­пыұлт­тық сыйлығымен «Қазақ энцикло­педиясының» бас директоры, профессор Бауыржан Жақыпты марапаттады.
Қазақстан Журналистер одағы мен «Казинпресс» қауымдастығы Амангелді Ахметәлімовтің атындағы сыйлықпен Қазақстанның ақпараттық қызметін дамытуға қосқан сүбелі үлесі үшін қоғам қайраткері Әміржан Қосановты марапаттады.
Фотожурналистиканы дамытуға қосқан үлесі үшін Рақымбай Ханалы атындағы сыйлыққа халықаралық «Казахстан-ZAMAN» газеті «Оңтүстік Қазақстан» газетінің фототілшісі Шерім Мұхтарды марапаттады.
Бейбіт Құсанбек атындағы жас телепублицистер үшін жеке сыйлығымен «Қазақстан» телеарнасының жүргізу­шісі Маржан Көкішева марапатталды.
Қазақстан Журналистер одағының дипломдарымен баспасөзді қолдағаны және журналистермен өзара түсіністігі үшін: Александрдың – Астана және Қазақстан митрополитінің, ­Айтбаева Афризаның – Қазақстан журналистикасы ардагерінің, Арзықұлов Жеткергеннің – А.Н.Сызғанов атын­дағы ұлттық хирургия ғылыми орталығы бас директорының, Байбосынов Жанболаттың – ҚР Байланыс және ақпарат агенттігі ақпарат департаменті директоры орынбасарының, Жоров Николайдың – «Вечерний Алматы» газеті бас редакторының, Жүсіпқалиев Ибрагимнің – Орал қаласы әкімінің бұрынғы баспасөз хатшысының, ­Есекеев Қуанышбектің – «Қазақтелеком» АҚ президентінің, Ережепов Болаттың – ҚР Халықаралық бас­пасөз институты ұлттық комитет төрағасының, Қарауылова Әсел­дің – Қазақстан баспасөз клубы прези­дентінің, Ким Вячеславтың– «Кас­пий банк» АҚ директорлар кеңесі төра­ғасының, Мәженова Құдай­бердінің – Астанадағы Ұлттық баспасөз клубы вице-прези­дентінің, Мұтанов Ғалым­қайырдың – әл-Фараби атын­дағы Қазақ ұлттық университеті рек­торының, Тоқтағазин Мұратбектің – Қа­зақстан бас редакторлар клубы вице-президентінің қызметтері атап өтілді.
***
«Қазақ газеттері» ЖШС-на қарасты басылымдар арасында болған шығар­машылық бәйгенің қорытындысы шығарылды.
«Алтын қалам» жүлдесіне «Ана тілі» газеті тіл мәселелері бөлімінің редакторы Дәуіржан Төлебаев, «Күміс қалам» жүлдесіне «Уйғур авази» газетінің тілшісі Насрахун Рузахунов, «Қола қалам» жүлдесіне «Экономика» газеті бас редакторының орынбасары Амангелді Шопан және «Мысль» журналының жауапты хатшысы Сәуле Ахметова ие болды.
Жүлдегерлерге Диплом мен ақшалай сыйлықты «Қазақ газеттері» ЖШС-ның Бас директоры – Редакторлар кеңесінің төрағасы Ж.Кенжалин салтанатты түрде табыс етті.
