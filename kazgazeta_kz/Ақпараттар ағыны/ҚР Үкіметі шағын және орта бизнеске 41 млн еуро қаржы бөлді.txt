Еуропа Қайта Құру және Даму Банкі (ЕҚДБ) және Қазақстан Республикасының Үкіметі жалпы сомасы 41 млн еуроның үш келісім шартына, нақтырақ айтқанда, жобаларға техникалық жәрдем, шағын және орта бизнеске арналған консультациялық қызметтер және әйел кәсіпкерлігін қолдау бағдарламасына қол қойды, деп хабарлайды Bnews.kz

Мұның 22 млн еуросы ҚР Ұлттық Экономика Министрлігінің қаражатынан ЕҚДБ-ның шағын және орта бизнесті қолдау бағдарламасын қосымша бес жылға ұзартуға бағытталған
Шағын және орта бизнесті қолдау бағдарламасы халықаралық және жергілікті консультанттар арқылы бизнеске өсуге, дамуға және бәсекелестікті күшейтуге көмектеседі
Бағдарлама аясында 850-ден астам кәсіпорынға қолдау көрсетілді, 500 кәсіпкерге арналған салалық тренингтер жүргізу және нарықты дамыту жөніндегі іс-шаралар аясында 250 консультанттың кәсіби біліктілігін арттыру жоспарланып отыр.
Техникалық жәрдемдесу жөніндегі Бірлескен келісім-шарт аясында 11,5 млн еуро қосымша қаражат, муниципалды секторды қоса алғанда, Қазақстан Республикасындағы жобаларға техникалық қолдауға бағытталып, банктің жобаларына қосымша ретінде ұсынылады.
ҚР Ұлттық экономика министрі Ерболат Досаев: «Біз ЕҚДБ-мен осындай ынтымақтастықта болатынымызға өте қуаныштымыз
Бұл экономиканың дамуына бағытталған экономиканың басым секторына негізделетін «2020 жылға дейінгі стратегиялық даму жоспары» мен «Қазақстан-2050» стратегиясының бір бөлігі» — дейді.
Айта кету керек, Қазақстан 2013 жылы ЕҚДБ қызмет ететін мемлекеттер арасында шағын және орта бизнесті қаржыландырған алғашқы мемлекет болды.
Bnews.kz
 
