7 мамырдан бастап «Сокол» электродепосында «Народный ополченец» атты Қазақстанның Ұлы Жеңіске қосқан үлесі туралы 12 постер қойылған экспозициялы арнайы пойыз жүре бастады, деп хабарлайды Bnews.kz.
Көшпелі экспозиция Қазақстанда құрылып, Мәскеуді, Севастопольді, Ленинградты қорғауға, Украинаны азат етуге қатысқан дивизиялардың әскери жолы туралы, басып алынған аумақтарда партизандар қатарындағы қазақстандықтардың батыл істері туралы, сондай-ақ Елімізге көшірілген әскери-өнеркәсіп кәсіпорындарының майданды жабдықтауға қосқан үлесі туралы баяндайды.
Қазақтың ұлы ақындары алдыңғы қатарда болған жауынгерлерге, блокадаға түскен Ленинград тұрғындарына арналған аталы сөздерін жолдап, шығармаларын оларға орындау арқылы рухани қолдау көрсеткені ерекше тақырыпқа айналды
Мәселен, ұлы Жамбыл Жабаевтың «Ленинградцы, дети мои!» атты жолдауы баршамызға белгілі
Басқа суреттерде қазақтың кең байтақ даласына көшірілген халықтарды қазақтар жылы қабылдағаны көрсетілген, ал жетім қалғандарды асырап алу кезінде жасаған постерлер мен деректі фильмдер ешкімді енжар қалдырмайды.
Мобильді құрылғының иелері «Народный ополченец» пойызындағы суреттерде бейнеленген QR-код арқылы экспозицияның кеңейтілген нұсқасымен таныса алады
Толығырақ айтқанда, кез келген метро жолаушысы Елшілік пен «Қазақстан» телерадиокорпорациясы бірлесіп әзірлеген Ұлы Отан соғысы тақырыбына арнайы бейнероликтерді өздеріне еркін көшіре алады.
Жеңіске арналған, бірыңғай мағыналық композициямен біріктірілген барлық жинағын алғанда, «Народный ополченец» пойызы 50 постермен жасақталған.
Bnews.kz
