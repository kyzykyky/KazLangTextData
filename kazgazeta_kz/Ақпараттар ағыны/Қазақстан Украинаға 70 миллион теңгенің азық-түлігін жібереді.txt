Қазақстан Украинаға гуманитарлық көмек жібереді, — деп хабарлайды Тengrinews.kz тілшісі ҚР Сыртқы істер министрлігінің баспасөз қызметіне сілтеме жасап.
Баспасөз қызметінің мәліметінше, 2014 жылғы 19 желтоқсан күні ҚР Үкіметінің «Украинаның оңтүстік-шығыс аймақтарына гуманитарлық көмек көрсету туралы» қаулысы қабылданды
«Қазақстан Республикасының Президенті Н.Ә
Назарбаевтың Украинаның оңтүстік-шығыс аймақтарына гуманитарлық көмек жолдау туралы шешімін орындау мақсатында Қазақстан Республикасының Үкіметі қаржылық және материалдық ресурстар бөлді», — делінген хабарламада.
Қаулыға сәйкес, еліміздің мемлекеттік материалдық резервінен жалпы сомасы 69 727 875 теңге болатын азық-түлік Украинаға жолданатын болады.
2014 жылы 6 қазанда ҚР Сыртқы істер министрлігі Украинаның гуманитарлық қажеттіліктері үшін Қызыл кресттің Халықаралық комитетіне 30 мың АҚШ долларын Қазақстанның мүшелік жарнасы ретінде төлеу үрдісін аяқтады.
 
tengrinews.kz
