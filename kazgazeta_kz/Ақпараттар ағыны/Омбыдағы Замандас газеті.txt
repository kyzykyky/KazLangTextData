Ресей Федерациясының Омск қаласында қазақ тілінде «Zamandas» (Современнник) деп аталатын газеттің алғашқы саны жарық көрді
Омбы жерінде бұған дейін қазақ тілінде «Атамекен» атты басылымның шығып келгені мәлім. 
«Шоқан жолы» қазақ дәстүрін жаңғырту» қоғамдық бірлестігінің қаржылай қолдауымен оқырманға жол тартқан басылымның мақсаты туралы редактор Максим Споткай былай дейді: «Бұл мәдени-ағартушылық басылым Омбы жеріндегі қазақ жұртшылығына арналады
Біз газет бетінде қазіргі таңда ұмыт бола бастаған дәстүр, әдет-ғұрып, мәдениет мәселелерін қозғауды, қазақ тілін үйренуге арналған арнайы бет ұйымдастыруды жоспарлап отырмыз».
«Замандас» газетінің бірінші нөмірі Ресейдің Сібір федералдық аймағы мұсылмандары діни басқармасының бақилық болған мүфтиі Анарбек Жүнісовке арналған
Тиражы – 999 дана
Газеттің таралу жолдары туралы Омбыдағы Қазақстан консулдығында қаңтар айының соңында өтетін тұсаукесер шарасында хабарланады.
Ана тілімізде жарық көріп, Омбы қазақтарының рухани азығына айналар «Замандас» басылымының алар асуы биік болғай!
Мәдина КЕРІМҚҰЛОВА
