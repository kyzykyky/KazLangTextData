Ақын, Қазақстан Жазушылар одағының мүшесі Ибрагим Бекмаханұлы пайғамбар жасы 
63-ке толуына орай кіндік қа­ны тамған туған жері – Қызылорда облысы, Қармақшы ауданындағы Ақтөбе ауылында «Армысың, Атамекен!» атты шығармашылық 
кешін өткізді.
Ақтөбе ауылы – әйгілі Сыр сүлейі, Бала жырау атағымен Алты Алашқа кеңінен танылған Тұрымбет жырау Салқын­байұлы­ның құтты мекені
Ибрагим Тұрымбеттің жалғыз ба­ласы Бекмаханнан тарайтын немересі
«Бала жырау Тұрым­бет ұрпағымын, жасымнан танып өстім жыр қадірін» деп ақын­ның өзі жырла­ғандай, оның жастайынан өлең-сөзге құмартып, кейіннен қаламгерлер санатына қосылуына өскен ортасының, әсіресе, жырау атасының өнердегі үлкен жолы игі әсер еткені даусыз.
Жиналғандар алдында ақын: «Әркімге де туған жері тым ыстық, Жіберетін бойды, қанды ысытып
Туған жердің бір жұ­­тым су, ауасы, Берер жанға рақат, маза, тыныштық» деп өзінің туған ауылға, Атамекенге деген сағынышты сезімін осындай жыр жолдарымен одан әрі әрлендіре түсті
Содан соң сөз тізгінін ауыл әкімі Сәрсенкүл Есқалиева алып, жылы лебіз білдірді
Ақын иығына шапан жабылып, сый-сияпат жасалды.
Ақын шығармашылығы жөнінде өзі оқыған №109 орта мек­тептің қазақ тілі және әдебиеті пәнінің мұғалімі Алма ­Елемес­қызы жан-жақты баяндады
Ауыл ақсақалдары Сайлау Жантасов, Кәрібай Байғараев, тағы басқалар өз ауылдарынан шыққан әйгілі ақын, жыраулар Тұрымбет Салқынбайұлы, Молдахмет Дабылов, Бисенбай Қасқырбаев, жазушы Нәсі­реддин Сералиевтердің ізін жалғастырып жүрген Ибрагим ақынға шығармашылық табыстар тіледі.
Кештің екінші бөлімінде өнер иесі Бидас Рүстембеков басқарып келген бір топ жыршы-жыраулар өз өнерлерін ортаға салды
Кеш иесінің сөзіне жазылған «Бейтаныс ару» әнін және «Қармақшым» термесін әнші Фаузия Талқанбаева мен жыршы Зәуре Кәрібаева орындады.
Мәдина Амантаева
