Жезқазған қаласының 60 жылдық мерейтойына орай қалада «Тәуелсіздік» монументі бой көтереді
Қазіргі кезде монументтің жобасы бекітіліп, қаржы көзі қарастырылған, деп хабарлайды BAQ.KZ ақпараттық порталы.
 «Монументтің биіктігі 40 метрді, орналасқан алаңы 400 шаршы метрді құрайды
Бағаналы текшенің шет жағында елтаңба мен шаңырақ бейнеленген
Стеланың жоғарғы жағында күн астында қалықтаған бүркіттің қола мүсіні көрсетілген
Стела бозғылт түс беретін жылтыратылған ақ мрамормен қапталған», — дейді қалалық жастар орталығының директоры І.Түсіп.
Оның  айтуынша, стилобаттың қалыңдығы 1,5 метр, мерекелік іс-шараларда трибуна ретінде пайдалануға ыңғайлы
Жан-жағы абаттандырылған монументтік стела қаланың Алашахан даңғылындағы орталық алаңға көрік берері сөзсіз.
Жоба авторы – Мұрат Байсбай
Жобаға барлығы 246 млн теңге көлемінде қаржы бөлінген
Құрылыстың аяқталу мерзімі 2014 жылдың соңы мен 2015 жылдың алғашқы тоқсаны деп жоспарланған.
