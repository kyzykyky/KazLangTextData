Бұл туралы «Атамекен» ұлттық кәсіпкерлер палатасы басқарма төрағасының орынбасары Рахым Ошақбаев мәлімдеді деп, хабарлайдыАстана арнасы.
Оның сөзінше, қос үкіметтің арнайы комиссиясы қазір қандай тауар түрлерін шектеуге болатыны жайында кеңесуде.
«Екі жақты кеңес басталды, ақпанның 6-сы Қазақстан-Ресей үкіметаралық кездесуі болады
Бұл мәселені Қазақстан бірінші кезекте көтереді
Қазір екі жақты салааралық форматта келіссөздер жүруде
Кедендік одаққа шығын келтірмей, отандық өндірушілерді қорғаудың жолдарын қарастырып жатырмыз
Келесі аптада бәрі анықталады деп сенеміз», — дейді «Атамекен» ұлттық кәсіпкер палатасы басқарма төрағасының орынбасары Рахым Ошақбаев.
Еске сала кетсек, өткен аптада еліміздің бірінші вице-премьері Бақытжан Сағынтаев ресейлік автокөлік, автоаксессуарлар, құс еті және кейбір құрылыс заттары бойынша шектеулер енгізілуі мүмкін екенін мәлімдеген-ді.
Ал белгілі болғандай, отандық кәсіпкерлікті қолдау бағытында «Бәйтерек» ұлттық басқарушы холдингі арқылы 30 жетекші компанияға екінші деңгейлі банктер арқылы несие түрінде қаржылай көмек көрсетілмек.
«Бәйтерек» компаниясының корпоративтік бағдарламасын бекіттік және жарияладық
Бұл бағдарлама арқылы біз өзіміздің өндіріс секторында 30 шақты лидер компанияны тағайындайтын боламыз
Мақсатымыз — сондай көшбасшыларды таңдап, соларға қолдау көрсету арқылы оларды экспорттық нарықтарға шығару», — дейді «Бәйтерек» ұлттық басқарушы холдингі» АҚ басқарма төрағасы Қуандық Бишімбаев.
nur.kz
