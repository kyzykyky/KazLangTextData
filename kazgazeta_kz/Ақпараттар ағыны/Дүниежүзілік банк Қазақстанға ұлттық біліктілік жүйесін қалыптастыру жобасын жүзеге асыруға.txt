Дүниежүзілік банк ұлттық біліктілік жүйесін қалыптастыру бойынша жобаны жүзеге асыруға қажетті техникалық және консультациялық көмек көрсетеді
Мұндай шешім ҚР Денсаулық сақтау және әлеуметтік даму министрлігі басшылығының Қазақстандағы аталған банк өкілдерімен кездесуінде жария етілді.
«Кездесу барысында тараптар ұлттық біліктілік жүйесін қалыптастыру бойынша мектораралық жобаны жүзеге асырудағы ынтымақтастық мүмкіншіліктерін талқылап, қазақстандық еңбек нарығына қажетті кәсіби дағдыларды дамыту жайын қозғады», — делінген министрлік таратқан ақпаратта.
Банктің Орталық Азия жөніндегі өңірлік директоры Сародж Кумар Джа Дүниежүзілік банктің бұл жобаға ерекше қызығушылық танытып отырғандығын баса айтып, ҚР Денсаулық сақтау және әлеуметтік даму министрі Тамара Дүйсенованы қаржы институтының қажетті техникалық және консультациялық көмек көрсететіндігіне сендірді.
Сонымен қатар кездесу барысында банк өкілдеріне «Өрлеу» әлеумет көмек беру ілкі жобасы жайында кеңінен ақпарат берілді
Қазіргі уақытта Ақмола, Шығыс Қазақстан және Жамбыл облыстарында қолға алынған бұл жоба 2016 жылдан бастап еліміздің барлық өңірлеріне таратылатын болады.
Тараптар «Саламатты Қазақстан» мемлекеттік бағдарламасын және басқа да бірлескен жобаларды жүзеге асыру аясындағы екіжақты ынтымақтастықтың табысты тәжірибесін жоғары бағалады.
Кездесу соңында Қазақстандағы Дүнижүзілік банктің жаңа өкілі болып тағайындалған Людмила Бутенко таныстырылды.
