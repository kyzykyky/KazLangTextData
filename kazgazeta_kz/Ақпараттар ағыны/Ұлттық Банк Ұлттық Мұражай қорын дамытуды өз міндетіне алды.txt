Астана қаласында ҚР Ұлттық Банкінің Төрағасы Қайрат Келімбетов пен ҚР Ұлттық Мұражайының Директоры Дархан Мыңбай Ынтымақтастық туралы меморандумға қол қойды, деп хабарлайды Bnews.kz

 
Алдын-ала жасалған уағдаластыққа сәйкес, ҚР Ұлттық Банкі ұлттық валюта тарихының экспозициясын қалыптастыру үшін ҚР Ұлттық Мұражайына монеталар мен банкноттарды береді
Сонымен бірге, ҚР Ұлттық Банкі ұлттық валютаның экспозициясын толықтыру үшін ҚР Ұлттық Мұражайына барлық шығаратын жаңа монеталары мен банкноттарын тұрақты негізде беруге ниет білдірді.
Меморандум аясында тараптар бірнеше бағыттағы, оның ішінде бірлескен мәдени-білім беру жобаларын әзірлеу және іске асыру, тарих және мұражай ісі саласында консультацияларды жүзеге асыру, ақпарат, құжаттама және әдебиет алмасу; Қазақстан ұлттық валютасының мұражай қорын дамыту, мұражай ісі саласындағы бірлескен жобаларды әзірлеу және т.б
кезіндегі өзара ынтымақтастық үшін қолайлы жағдайлар жасауға міндеттенеді.
Қазақстан Республикасының Ұлттық Мұражайы Мемлекет басшысы Нұрсұлтан Назарбаевтың қатысуымен 2014 жылдың 2 шілдесінде ашылды
«Мәдени мұра» мемлекеттік бағдарламасы аясында анықталған көптеген құндылықтар Ұлттық мұражайдың қорына енді
Мұражайдың жалпы алаңы 74 мың шаршы метр, оның ішінде экспозиция алаңы – 14 мың ш.м, қорды сақтау алаңы шамамен 5 мың ш.м
Мұражайдың қорында 170 мыңнан астам экспонат сақталады, көрме залдарында келушілерге 12 мың экспонат қойылған.
Bnews.kz
 
 
