Бүгін Астанадағы «Көрме» орталығында «WORLDDIDAC Astana 2013» I Халықаралық білім форумының жұмысы басталды.Форумда білім-ғылым, инновациялар мен технологияларды дамыту мәселелері талқылануда
Ал өзара тәжірибе алмасу мақсатында жетекші сарапшылардың қатысуымен сан алуан семинарлар мен тренингтер ұйымдастырылады
Сондай-ақ үш күндік мәжіліс кезінде халықаралық және отандық компаниялардың білім беру жобалары, қашықтан оқыту және электронды оқыту жүйесі, интерактивті құрал-жабдықтар мен мультимедиялық технологиялар таныстырылады
Сондай-ақ форум аясында білім беру саласындағы инновацияларға арналған көрме ашылды.
Бүгін форумның салтанатты ашылу рәсіміне ҚР Білім және ғылым вице-министрі Саят Шаяхметов, «Worldidac» қауымдастығының президенті Василиос Фтэнакис және «Халықаралық бағдарламалар орталығы» АҚ президенті Саясат Нұрбек қатысты
Ертең, форум жұмысына ҚР Білім және ғылым министрі Бақытжан Жұмағұлов қатысады деп күтілуде.
ҚазАқпарат

