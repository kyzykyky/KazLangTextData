14-тамызда Астанада «Көрме» орталығында ЭКСПО-2017 көрме кешенінің және осы халықаралық көрменің белгісі болатын нысанның үздік идея-нұсқаларының сәулеттік конкурсының жұмыстары көрсетіледі.
Әлемнің түкпір-түкпірінен жиналған 50 шақты сәулетші ЭКСПО-2017 Халықаралық мамандандырылған көрмесінің көрме кешені мен белгісінің қандай болуы қажеттігі туралы өз ұсыныстарын ұсынған еді.
Конкурсқа қатысушылардың жұмыстары құрамында белгілі сәулетшілер мен тұрақты даму және энергия тиімділігі саласының мамандары бар техникалық кеңестің бағалауынан өтті.
Конкурс қорытындылары шығарылатын қыркүйек айында осы нұсқа-идеялардың қайсысы ЭКСПО-2017 көрме кешенінің негізі бола алатыны анықталады.
Конкурс жұмыстарының көрмесін қала тұрғындары мен қонақтары 14-16 тамыз аралығында «Көрме» орталығында тамашалай алады.
14-тамызда «Астана ЭКСПО-2017» ҰК» АҚ басшылары мен Техникалық кеңестің қатысуымен баспасөз конференциясы өткізіледі.
ortcom.kz

