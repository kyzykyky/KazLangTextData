Еліміздің ақпарат айдынында өзіндік орны бар республикалық «Алаш айнасы» газеті оқырман қауымға жақсы таныс
Жақында аталған газеттің бас редакторы, белгілі журналист Серік Жанболат Қазақстан Журналистикасы академиясының академигі атанды
Бұл мәртебелі атақты Қазақстан Журналистикасы академиясының президенті Сағымбай Қозыбаев «Алаш айнасы» редакциясына арнайы келіп, салтанатты түрде табыс етті
 «Қазақ журналистикасында танымал, шоқтығы биік «Айқын» және «Алаш айнасы» газеті секілді қос басылымның алғашқы кірпішін қалап, аяқтарынан тік тұрғызып, кіл мықты журналистерден құралған шығармашылық ұжымды басқару бақыты Серік Жанболаттың бағына бұйырды
Секең осы бақытты бастан-аяқ баянды ете білді» деп атап өтті С.Қозыбаев.
***
Жазушы, ақын, «Дарын» мемлекеттік сыйлығының иегері, «Шығыс ақпарат» медиахолдингінің бас директоры, Қазақстан Жазушылар одағының Шығыс Қазақстан облыстық филиалының төрағасы Нұржан Қуантайұлы да Журналистика академиясы жалпы жиналысының шешімімен осы Академияның толық мүшесі – академигі болып сайланды.
Біз әріптестерімізді мәрте­белі атақтарымен шын жүректен құттықтап, шығармашылық табыстар тілейміз!
