«Астана Опера» театрының әлемдік премьерасы қазан айында өтеді
Бұл туралы Үкімет отырысында ҚР Мәдениет және ақпарат министрі Мұхтар Құл-Мұхаммед мәлім етті

«Театрдың әлемдік премьерасы қазан айында өтеді
Ол қазақстандық сахнада алғаш рет қойылатын Дж.Вердидің «Аттила» операсымен ашылады», — деді министр.
Ал театрдың ашылу салтанаты одан ертерек, 21 маусымда болады
Салтанатты ашылу күні Мұқан Төлебаевтың «Біржан мен Сара» классикалық ұлттық операсы қойылады.
«Елорда күнінің мерекесі  аясында 3 шілдеде Юрий Григоровичьтің қойылымындағы       П
Чайковскийдің «Ұйқыдағы ару» балеті өтеді»,- деді министр.
«Астана Опера» қаланың тағы бір айшықты символы ғана емес, барша астаналықтар мен елорда қонақтарының сүйікті өнер ордасына айналады.
Министрдің айтуынша, опера және балет театрының тұрғызылуы еліміздің мәдениет саласындағы ғана емес, бүкіл әлемдік қауымдастықтың мәдени өміріндегі айтулы оқиға болып табылады
Мәселен, дамыған, бақуатты Еуропаның өзінде ХХІ ғасырда небәрі 2 опера театры ғана салынды
Оның алғашқысы 2005 жылы Копенгагенде, ал екіншісі 2008 жылы Осло қаласында бой көтерді.
Министрдің атап өтуінше, бұл Қазақстандағы опера мен балет сияқты өте күрделі қойылымдарды осы заманның ең биік талаптары тұрғысынан жүзеге асыруға бағытталған бірегей театр.
Опера және балет театрының қойылымдарына жүзден астам адам қатысып, оларды хор, оркестр және балет труппасы сияқты ұжымдар жүзеге асыратын болады.
«Астана Опера» театрының шығармашылық ұжымын іріктеу байқауы ағымдағы жылдың қыркүйек айында өтпек.
