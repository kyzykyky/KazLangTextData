ҚазАқпарат — Мемлекет басшысының Жарлықтарымен Қазақстанның Үндістандағы Иорданиядағы және Катардағы елшілері тағайындалды, деп хабаралады Ақорданың баспасөз қызметінен.
Мемлекет басшысының  Жарлықтарымен:
Болат Серғазыұлы Сәрсенбаев Қазақстан Республикасының Үндістан Республикасындағы Төтенше және Өкілетті Елшісі қызметіне тағайындалды, ол Қазақстан Республикасының Иордан Хашимиттік Корольдігіндегі Төтенше және Өкілетті Елшісі қызметінен, Қазақстан Республикасының Ирак Республикасындағы, Ливан Республикасындағы, Палестина Мемлекетіндегі Төтенше және Өкілетті Елшісі қызметін қоса атқарудан босатылды;
Азамат Рахманқұлұлы Бердібай Қазақстан Республикасының Иордан Хашимиттік Корольдігіндегі Төтенше және Өкілетті Елшісі қызметіне тағайындалды, ол Қазақстан Республикасының Катар Мемлекетіндегі Төтенше және Өкілетті Елшісі қызметінен босатылды;
Асқар Жеңісұлы Шоқыбаев Қазақстан Республикасының Катар Мемлекетіндегі Төтенше және Өкілетті Елшісі қызметіне тағайындалды.
