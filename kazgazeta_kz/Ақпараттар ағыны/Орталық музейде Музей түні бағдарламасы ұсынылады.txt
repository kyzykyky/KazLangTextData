«Халықаралық музейлер күні» қарсаңында Қазақстан Республикасы Мемлекеттік Орталық музейі тоғызыншы рет «Музей коллекциялары баршаны біріктіреді» деген ұранмен «Музей түні» шарасын өткізеді,  деп хабарлайды BAQ.KZ ақпараттық порталы.
Орталық музей «Музей түні — 2014» шарасы аясында көрермендеріне сан алуан бағдарламаларын ұсынады
Шара барысында 6 көрме ашылады.
Мерекеге келген қонақтарға көне, орта ғасыр және қазіргі Қазақстанның тарихымен және мәдениетімен таныстыратын музей залдарына тегін шолу экскурсиялары ұйымдастырылады.
Музейдің археология орталығы «Ежелгі адам өмірінің бір күні» атты интерактивті қойылымын ұсынады
Музейдің деректану және қолжазбалар орталығы келушілерді араб құснихаты бойынша шеберлік кластарына қатысуға шақырады.
Сонымен қатар, өнерсүйер қауым үшін Лаке Кесоглу, Рамазан Стамғазиев, ағайынды Жалил және Рафаэль Гизатулиндер, Тамара Асар, Айгүл Қосанова, Айжан Нұрмағамбетова, Гүлбаршын Тергеубекова, Айдарбек Рысбек, «Камерата Казахстана» мемлекеттік оркестрі мен «Самарқанд», «V-ALEM», «Тамшылар» өнер топтары, «FANKY TOWN» шығармашылық жастарды қолдау орталығы, «Neotengri», «Біздің әлеміміздің ДНК-сы» секілді шығармашылық және музыкалық ұжымдарының қатысуымен үлкен концерттік бағдарлама ұсынылады.
Сонымен қатар, ұлттық киім мен қонымды шаш үлгілерінің сән шеруі де өтеді
Сән шеруінде «Сымбат» дизайн және технология академиясы, О.Таңсықбаев атындағы Алматы сәндік-қолданбалы өнер колледжі мен Алматы мемлекеттік сервис және технологиялар колледжі өз өнерлерін көрсетеді.
Музейдің кинозалында Ш
Айманов атындағы «Қазақфильм» киностудиясы музей қонақтарын отандық киноиндустрияның жаңа туындыларын көрсету де жоспарланған.
«Музей түні» бағдарламасы 16 мамыр күні сағат 17.00-де басталады.
