Себебі, импортталатын тауарлардың кедендік құны аяқ-астынан үш есеге көтеріліп кетті
Қазақстан мен Қытай шекарасындағы жағдай тіпті ушыққан.
Бір аптадан бері тұралап тұрған жүздеген жүк көлігін кеденнен өткізуге кәсіпкерлердің шамасы жетер емес
Өйткені, Алматы қалалық мемлекеттік кіріс департаменті тауарлардың кедендік құнын үш есеге көтеру туралы шешім шығарған.
Шу көтерген кәсіпкерлер, мемлекеттік кірістер департаментін қоршауға алғалы басшылықтың ақыры, кең көлемде жиын өткізуіне тура келді
Кедендік құнының кенеттен үш есеге көтерілуі, әсіресе, кәсіпкерлерді оңдырмады
Тіпті, жаңа тарифті көрген Брокерлік кеден өкілдерінің өзі аң-таң.
Әзірге Қытайдан келетін алманың бағасы да, Түркиядан келетін тонның бағасы да өсетінін елге ешкім айтқан жоқ
Сондықтан, халыққа, азырақ алма жеп, қыста ескі тоңын киюіне тура келеді
Өйткені, шетелден тауар тасып, сонысын пұлдап жүрген саудагерлердің ендігі жерде бұрынғы бағамен сата қоймасы анық.
Ал бюджеттің бүйірін толтырғысы келетін Алматы қаласы мемлекеттік кіріс департаментінің басшысы өз бастамасына дән риза
Ешкімге ешқандай аяушылық жасалмайтынын ашық айтты.
Демек, шетелден келетін тауарлардың салығы көтерілсе, ішкі нарыққа Ресей мен Беларусьтің тауары бұдан ары дендеп кіруі әбден мүмкін.
Дереккөз: 31 канал
