Жуырда партияның Астанадағы Республикалық қоғамдық қабылдауында Қазақстан Республикасының Тұңғыш президенті күніне арналған «Нұр Отанға» мүшелікке салтанатты қабылдау шарасы болып өтті.
«Нұр Отан» партиясының жаңа 9 мүшесіне партия Төрағасының Бірінші орынбасары Бауыржан Байбек жаңа үлгідегі партиялық билеттерді табыстады
Олардың арасында «Ара» сатиралық газетінің бас редакторы Көпен Әмірбек, интернационал жауынгері, Кеңес Одағының батыры Николай Кремениш, «Шалқар» ұлттық радиосының бас редакторы Серік Сейтман, Информатика және басқару проблемалары институтының бас директоры Мақсат Қалимолдаев, «Еңбек адамы» республикалық байқауының жеңімпазы Бейбіт Сағиев, Әлем және Қазақстан чемпионы, каратэші Гузалия Гафурова, көркем гимнастика бойынша халықаралық деңгейдегі спорт шебері Анна Алябьева, шахматтан халықаралық деңгейдегі спорт шебері Гүлмира Дәулетова және қостанайлық жеке кәсіпкер Ольга Лопатина сынды азаматтар бар.
Шара барысында Б.Байбек партиялық билеттердің жауапкершілік артатынын айта отырып, «Нұр Отанның» қатарына ену арқылы азаматтардың ұзақмерзімді лидерлікке бағдар алған 15 жылдық тарихы бар партия тарихымен астасатынын атап өтті.
«Партия Төрағасы біздің басты міндетіміз – жүргізіліп жатқан реформалардың мәні мен маңызын түсіндіріп, билік пен халықтың арасында тікелей байланыс орнату деген болатын», — деді саясаткер.
Айта кететін бір жайт, мұндай салтанатты қабылдаулар еліміздің барлық өңірлерінде өткізілуде
Бүгін партия қатарына 1000 қазақстандық қабылданды
Бұған дейін, Алматыда «Нұр Отан» партиясының Алматы қалалық филиалының есеп беру-сайлау конференциясы барысында мәнерлеп сырғанаушы Денис Тен мен әнші Медеу Арынбаев партия қатарына өткен болатын.
 Өз тілшімізден.
