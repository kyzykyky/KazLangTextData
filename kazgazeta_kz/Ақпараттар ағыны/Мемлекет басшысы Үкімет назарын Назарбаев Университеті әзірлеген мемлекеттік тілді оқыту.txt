«Назарбаев Университеті» әзірлеген мемлекеттік тілді оқыту әдістемесін білім ордасынан тысқары да кеңінен енгізу қажет.
Бұл туралы бүгін Ақордада өткен «Назарбаев Университеті», «Назарбаев зияткерлік мектептері» және «Назарбаев қоры» жоғары қамқоршылық кеңесінің екінші отырысында Елбасы Нұрсұлтан Назарбаев айтты.
«Назарбаев Университетінің» Гуманитарлық және әлеуметтік ғылымдар мектебі ауқымды жұмыстар жүргізіп отырғандығына тоқталған Елбасы: «Мен мектептің мемлекеттік тілді оқытудағы жаңа әдістемелер әзірлеуіне қолдау білдіремін»,- деді.Осы ретте Мемлекет басшысы егерде аталған жаңалық қабылданған болса, онда университеттен тысқары да енгізу ісіне Үкіметтің назар аударуы қажеттігін баса айтты.
«Бізге қазақстандықтардың басым бөлігінің қазақ тілін білгендігі маңызды», — деді Н.Назарбаев.
ҚазАқпарат

