Батыс Қазақстан облысында ақын, Қазақстан Жазушылар одағы БҚО бөлімшесінің төрайымы, халықаралық «Алаш» сыйлығының лауреаты Ақұштап Бақтыгерееваның 70 жасқа толуына арналған шаралар жалғасуда, деп хабарлайды ҚазАқпарат.
Кеше Ақ Жайықтың ақ шағаласы атанған ақынды облыс әкімі Нұрлан Ноғаев қабылдап, құрмет көрсетті
Кездесуде қазақ әдебиеті мен өнерінің бүгінгі көкейкесті мәселелері, ақын мерейтойының аталып өтуі, Батыс Қазақстандағы қаламгерлердің тыныс-тіршілігі сөз болды.
Бүгін А.Бақтыгереева Жаңақала ауданында болып, ауыл-аймақта оқырмандармен кездеседі
Ертең осындай жүздесу Бөкей ордасындағы тарихи Хан ордасында өтеді
Одан кейін мерейтойлық шаралар Жәнібек, Қазталов аудандарында жалғасады.
Мерейтойлық шаралар облыс орталығы Орал қаласында 24 қыркүйекте қорытындыланбақ.
