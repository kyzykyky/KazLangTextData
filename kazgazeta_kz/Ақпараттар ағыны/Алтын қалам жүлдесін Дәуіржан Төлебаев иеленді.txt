«Қазақ газеттері» жауапкершілігі шектеулі серіктестігі еліміздің ақпарат кеңістігінде өзіндік орнын айқындаған медиахолдингтің бірі
Оның құрамында бүгінгі таңда «Ана тілі», «Ұйғұр авази», Экономика» газеттері мен «Ақиқат», «Үркер» және «Мысль» журналдары , яғни алты басылым шығып жатыр.Олардың барлығы да  қоғамдық өмірдегі саяси құбылыстарды, әлеуметтік-экономикалық өзгерістерді өз оқырмандарына саралап, талдап , байыптап жеткізіп келеді
 Бізге қарасты басылымдардың бас редакторлары- қаламы қарымды, өткір ойлы, сөз зергерлері, еліміздің журналистика саласындағы жоғары дәрежелі жүлделердің иелері!
Биыл біздің Серіктестіктің құрылғанына 15 жыл толады
Кезінде Елбасы Н
Назарбаевтың тікелей өкім хаты негізінде құрылған «Қазақ газеттері» жауапкершілігі шектеулі серіктестігі алғаш рет акционерлік қоғам ретінде 1999 жылғы 12 шілдеде тіркеуден өткен болатын.
28 маусым- журналистердің кәсіби мерекесі қарсаңында «Қазақ газеттері» серіктестігіне қарасты басылымдардың шығармашылық ұжымдары салтанатты кеш өткізді
Кеш барысында «Қазақ газеттері» ЖШС Бас директоры, Редакторлар кеңесінің төрағасы Жұмабек Омарұлы Кенжалин сөзгерлерін құттықтап, шалқар шабыт тіледі, шығармашылық биіктерден көріне беруге тілектестігін арнады
«Ана тілі» газетінің тіл мәселелері бөлімінің редакторы Дәуіржан Төлебаев дәстүрлі «Алтын қалам» жүлдесіне ие болды
«Ұйғыр авази» газетінің тілшісі Насрахун Рузахунов «Күміс қалам» , «Экономика» газеті бас редакторының орынбасары Амангелді Шопан және «Мысль» журналының жауапты хатшысы Сәуле Ахметова «Қола қалам» жүлдесін иеленді.
«Қазақ газеттерінің»  қолына қалам ұстаған көсемсөзшілері мен жалындаған жастары әуелете ән шырқап, дөңгеленіп би билеп, мерейтойлық кешті  көңілді өткізді.
Барлық әріптестерімізді алда келе жатқан Қазақстан журналистерінің кәсіби мерекесімен құттықтаймыз, жазарларыңыз көбейсін, ләйім!


