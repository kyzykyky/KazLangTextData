Алматының мектептерінде жаз бойы демалып, сергіп алған 160 мыңға жуық оқушы қайтадан мектеп партасына жайғасты
Олардың 15 мыңы бірінші сыныпқа қабылданып отыр, деп хабарлайды КТК арнасы.
Қожа Ахмет Яссауи атындағы қазақ мектебіндегі алғашқы қоңырау бұрынғы дәстүрінен жаңылмаған
Бүлдіршіндерді бірінші сыныпқа қабылдау, кейін, алғашқы қоңыраудың соғылуы барлығы жоспар бойынша
Бұл білім ордасының оқушылары үшін 1-қыркүйек нағыз мейрам
Мұнда биыл 262 қазақ баласы қабылданған
Бір айта кетерлігі елімізде қазақ тілінде білім алуға ниет білдірген оқушылардың саны артып келеді
Тәуелсіздік алған жылдары Алматыда қазақ тілді оқушы небары 8 мың болса, бүгінде олардың саны 90 мыңға жеткен.
