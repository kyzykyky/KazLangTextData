Әлем орта мерзімдік перспективада экономикалық өсім біршама төмендейтіндігіне дайын болуы керек
Бұл туралы бүгін VII Астана экономикалық форумы мен II Дағдарысқа қарсы дүниежүзілік конференциясы барысында Қазақстан Президенті Нұрсұлтан Назарбаев мәлім етті, деп хабарлайды BNews.kz тілшісі. 
«Біз орта мерзімдік перспективада экономикалық өсім біршама төмендейтіндігіне дайын болуымыз қажет
Егер де 2000-2007 жылдар аралығында әлемдік экономика орташа көлемде 4 пайыздан жоғары қарқынмен өссе, алдағы жылдары өсім 2,5-3 пайыз деңгейге дейін төмендеуі мүмкін
Еуропадағы жағдайдың да жақсармай жатқанын көріп отырмыз
Еуроаймақтағы жалпы ішкі өнімнің ұлғаюы 2 есеге дейін қысқарды
Сонымен қатар, АҚШ-тың экономкасында да проблемалар туындауда
Зерттеулер көрсеткендей, жалпы ішкі өнім өсімі 0,2 пайзызды ғана құрап отыр», — деді Қазақстан Президенті.
Мемлекет басшысы атап өткендей, бүгінгі күні 1,5 млрд адам күніне бір долларға ғана өмір сүруде, 2,6 млрд адам күніне 2 доллардай ғана табыс табуда
Бұл дүние жүзі тұрғындарының 40 пайызын құрайды.
«Дүниежүзі бойынша 200 млн адам жұмыссыз, 1,5 млрд адам өзін-өзі жұмыспен қамтығандар және уақытша жұмысшылар
Көптеген Африка және Азия елдері кедейшілік тұзағында
Яғни, қайыршылық одан әрі қайыршылықты туындатуда
«Даму үшін тым кедейміз» деген ой және қайыршылықты қалыпты жағдай ретінде қабылдау жатыпішерлікті туғызады
Және елдер мен тұтастай өңірлерді дамудан үнемі шеткері қалуға алып келуде», — деді Н.Назарбаев.
«Сонымен қатар, әлемнің ең кедей өңірлері демографиялық тұрғыдан алғанда барынша қарқынды болып отыр
2030 жылға дейін жер шары тұрғындарының шамамен 90 пайызға дейін өсімі екі өңір – Африка мен Азия арқылы толығады
Ал мұнда тұрғын халықтың кедейлік деңгейі орташа есеппен алғанда 30 пайызға жуық
Байлықты бөлудегі жаһандық теңсіздіктің ұлғаюына алып келеді», — деді Қазақстан Президенті.
