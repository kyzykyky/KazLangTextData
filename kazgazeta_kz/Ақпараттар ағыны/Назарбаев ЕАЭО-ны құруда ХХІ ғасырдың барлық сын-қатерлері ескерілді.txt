Мәскеуде Жоғары Еуразиялық экономикалық кеңес отырысының қорытындысы бойынша өткен баспасөз мәслихаты барысында Нұрсұлтан Назарбаев мәлімдеді.
«2015 жыл тарихта еуразиялық ықпалдасудың жаңа кезеңі ретінде жазылып қалады
Келесі жылдың 1-ші қаңтарынан бастап Еуразиялық экономикалық одақ туралы келісім өз күшіне енеді
Оның мүшелері Қазақстан, Ресей, Беларусь, Армения мен Қырғызстан елдері болып отыр
Тарихта тұңғыш рет Еуразияның кең байтақ жерінде ерікті, тең әрі өзара тиімділік негізде экономикалық бірлестік құрылып отыр», — деді Назарбаев.
Президент одақтың табиғи және ресурстық әлеуеті жоғары, ғаламдық әрі өңірлік тұрғыдан алғанда да стратегиялық маңызға ие транспорттық, энергетикалық және техникалық жүйесі бар екендігін тілге тиек етті.
«ЕАЭО-ны құруда ХХІ ғасырдың барлық сын-қатерлері ескерілді
Біз өз экономикалық әлеуетімізді ХХІ ғасырдың сын-қатерлеріне жауап бере отыра біріктірудеміз
Еуразиялық экономикалық одақ, ең алдымен, қарапайым халықтың игілігі мен мүдделері үшін құрылуда
Балтықтан Тынық мұхитына дейінгі, Арктикадан Тянь-Шяньға дейінгі кеңістіктегі одаққа мүше елдердің 180 млн-нан астам азаматы үшін бизнес жүргізу, бос жұмыс орындарының еркін саудасы, коммуникацияларын пайдалану мен өңіраралық ынтымақтастықты кеңейту, гуманитарлық өзара әрекеттестік мүмкіндіктерін пайдалану тең дәрежеде болады», — деп толықтырды өз ойын елбасы.
nur.kz
