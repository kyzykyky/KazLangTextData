Солтүстік Қазақстандағы «Арқалық» шаруа қожалығы былтыр ұлттық сусынның 45 мың литрін дайындады.
Айта кетейік, бұл – Қазақстандағы қысы-жазы бие байлайтын жалғыз орын
Отандық нарықта өз орнын тапқан кәсіпорын енді ресейліктердің шөлін қандыруды көздеп отыр.
Айнагүл Ережепова қымыздың қыр-сырын жақсы біледі
Ол тәуліктеп бапталған сусынның сапасын тексеріп, құнарлылығын анықтайды
Бұл жерде оның қышқылдығы маңызды.
«Арқалық» шаруа қожалығы бие байлап, қымыз құюды осыдан 8 жыл бұрын қолға алды
Кәсіпорын тәулігіне 1000 литр бие сүтін өңдеуге қауқарлы
Ауруға ем, сауға қуат беретін сусын тың құрал-жабдықтарда дайындалады.
«Арқалық» шаруа қожалығының қымыздары тек қана осындай шыны құтыларға құйылады
Оның өз мәні бар
Өйткені мұнда сақталған сусын өзінің құнарлылығын 8 күнге дейін сақтайды.
Шаруа қожалығында төрт түліктің 400-дей төресі бар
Мұндағылар бие сауудың тың әдісін ойлап тапқан
Бұл жерде 4 жылқы қатар сүт береді
Сақтардың сүйікті сусынын сапыруға шетелдіктер де құмар екен.
Қымыз – шипалы сусын
Өнім Петропавл, Көкшетау және Астана қалаларында сатылады
Кәсіпорын енді Ресей елінің шекаралас аймақтарына да шығуды жоспарлап отыр.
24.kz
Авторлары: Айдарбек Айтмұхамбетұлы, Төлеген Иманов, Руслан Әлиев, Дмитрий Рура
