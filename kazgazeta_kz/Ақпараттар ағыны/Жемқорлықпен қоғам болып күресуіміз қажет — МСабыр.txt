Елбасы Жолдауында айтылған міндеттерді орындау үшін біз ең алдымен сыбайлас жемқорлық сынды келеңсіз көріністерден арыла білуіміз керек
Бұл туралы Батыс Қазақстан инженерлік гуманитарлық университетінің проректоры, филология ғылымдарының докторы, профессор Мұрат Сабыр мәлім етті.
Оның айтуынша, «Нұр Отан» партиясының 2015-2025 жылдарға арналған сыбайлас жемқорлыққа қарсы күрестің жаңа жобасын әзірлеп, оны халықтың талқылауына ұсынуы — өте өзекті мәселе
Қай қоғамда болмасын, оның кейбір кемшін тұстары табылып тұрады
Сонау ХІ ғасырда Махмұд Қашғари: «Түркілер көркемдік, әдемілік, мәрттік, адалдық, кісі ақысын жемеу, үлкенді құрметтеу, кішіні қадірлеу сияқты қасиеттерге ие» деп жазған екен
Бүгін біз сол түркі жұртының егемен Қазақстан деген бір тармағы болсақ, «аталған қасиеттер біздің бойымызда қалды ма?» деген сұрақ туады.
«Әрине, біздің мемлекеттігіміздің, ұлттығымыздың тамыры тереңде
Сондықтан жоғарыда сөз болған түркілердің асыл қасиеттері біздің қанымыздан жоғалған жоқ
Дегенмен қазіргі қоғамда орын алып отырған кісі ақысын жеу, жемқорлық, айналып келгенде, ұлт ақысын жеу — белең алып отырған қасірет
Осыған орай Елбасы да «Қазақстан-2050» стратегиясы: қалыптасқан мемлекеттің жаңа саяси бағыты» атты тарихи Жолдауында жемқорлықпен қоғам болып күресуді міндет қылған
Бұл жобаның мақсаты — сыбайлас жемқорлықпен қоғам болып күресу
Әрине, заманның жаманы болмайды
Заманды да, қоғамды да жаман қылатын — адам баласы
Кезінде Абай атамыз: «Әркімді заман сүйремек, заманды қай жан билемек? Заманға жаман күйлемек, замана оны илемек» депті
Ұлы ақын мұны өз заманынан түңілгендіктен айтып отыр
Бірақ келеңсіздіктің бәрін заманнан көруге болмайды
Абай атамыздың «Егер кімде-кім жаман болса, оған замандастары виноват» деген тағы бір сөзі бар
Яғни кімде-кім жемқор болса, кісі ақысын жесе, оған қоғам кінәлі
Қазақ қоғамындағы осы бір ауыр дертпен ел болып күресудің жүйелі жолдарын бүгінгі бағдарламаның аясынан айқын көріп отырмыз», — деді М.Сабыр.
ҚазАқпарат
