Бүгін еліміздің билік нышандарының Ту, Елтаңба және Президент байрағының 1997 жылы 8 қарашада Ақмола қаласына келгеніне 17 жыл толуына орай әлем символы көгершін ұшырылады.
+«Нұр Отан» партиясының АҚФ, «Астана қаласы Дзюдо ардагерлері федерациясы» ҚБ  (келiсiм бойынша) ұйымдастыратын бұл шара Астана қаласы әкімдігінің алаңында бүгін сағат 10.00-де басталады.
Айта кеткен жөн, «Нұр Отан» партиясының Астана қалалық филиалы және «Астана қаласы Дзюдо ардагерлерінің федерациясы» ҚБ бірлесе отырып, Астана қаласы ішкі істер саясаты басқармасы мен Астана қаласы Мәслихат депутаттарының ықпалымен «Алтын iз — Тұмар iс» жобасын қолға алды.
«Отан патриоты болу — Қазақстанды өз жүрегінде ұстау» — деп Елбасымыз Нұрсұлтан Назарбаев айтқан болатын
«Қазақстан — 2050» Стратегиясы» жобасы аясында ҚР Президенті  жастарды «Біз — бір Мемлекет, бір Халықпыз» деп ерекше ықыласпен елін, жерін сүюге шақырған еді.
Еліміздің болашағы жастардың қызметі және өмірімен тығыз байланысты
Жастар — еліміздің дамуының саяси, экономикалық және мәдени әлеуеті
Жаңа қазақстандық патриотизм — ертеңгі күнге нық сеніммен қарау.
Іс-шараның мақсаты — жаңа қазақстандық патриотизмді, ҚР мемлекеттік рәміздерін құрметтеу, Отанға деген сүйіспеншілік пен мақтаныш сезімін арттыру.
Бұл рәсімге қалалық Мәслихат депутаттары, еңбек сіңірген мәдениет, спорт қайраткерлері, мәртебелі ардагерлер қатысады.
Мерекелік шараның маңыздылығы — ҚР Әнұраны орындалып, қалалық Мәслихат депутаттары мен «Жан Арыстан — Астана» тобы бейбітшіліктің белгісі ретінде 17 көгершінді ұшырады
 Аталған іс-шара дзюдо федерациясы тәрбиеленушілерінің «Қаражорға» биімен аяқталады.
ҚазАқпарат














