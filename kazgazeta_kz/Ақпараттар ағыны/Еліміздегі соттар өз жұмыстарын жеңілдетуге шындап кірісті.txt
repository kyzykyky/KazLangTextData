Сондықтан, көршісімен дауласып, ағайынмен араздаса беретіндерді бітімгершілік арқылы ымыраластыру жоспарланып отыр
Бұған дейін сынақ түрінде қолданылып келген медиация әдісі енді заңмен бекітілмек
Қазақстандағы кез келген кәсіпкерден не істеп жүргенін сұрасаң «біреумен соттасып жүрмін» дейді екен.
«Ағасы інісімен, әкесі баласымен соттасып жатқан жағдайлар өкінішке орай, аз емес
2014 жылы соттарға 750 мың талап арыз түскен екен
Әр іс бойынша кемінде 2 тарап болса, сот әуресіне шамамен 1 жарым миллион адам сабылып жүр», — дейді  Бас прокурордың орынбасары Жақып Асанов.
Ең өкініштісі — осындай азаматтық істердің соңы қылмысқа ұласатын кездері де болады екен
Сот шешімімен келіспей, есесін өзі қайтарғысы келгендер туралы бас прокурордың орынбасары ертегі оқығандай баяндап берді
Осыларды ескерген құқық қорғаушылар, мұндай келеңсіздікті болдырмау үшін сотқа дейінгі бітімгершілікті жолға қоюды ұсынып отыр.
«4 мың іс бойынша медиация өткізілді
Ол бүгінгі кезде 8 мың адам бітімгершілікке келді деген сөз.  Қазір экспериментті тоқтаттық
Жаңа кіргізіп жатқан жаңалықтар іске асады», — дейді Жоғарғы сот судьясы Ұлболсын Сүлейменова.
Ұлболсын Сүлейменованың айтуынша, 1999 жылдан бері қолданылып келген азаматтық процессуалдық кодекске бірқатар өзгертулер мен толықтырулар енгізіліп, сотқа дейінгі бітімгершілікке азаматтарды ынталандыру үшін медиаторлардың құзырын кеңейтіп жатыр екен
Осылайша, соттардың жүктемесін жеңілдетпек.
Алайда, бұл азаматтардың бәрі сотсыз мәмілеге келеді деген сөз емес
Егер тараптап бітімге келмесе, сот басталады.
Бастысы — қорғаушылар мәселені бейбіт жолмен шешуге ұмтылуы тиіс.
Жаңа заң жобасымен танысқан депутаттар көп сұрақ қойып, қызу талқыға сала қоймады
Тіпті осы құжатты дайындау барысында мәжілістегі жұмыс тобы әрбір азаматтың пікірін ескереді, сондықтан өз ойларыңызды жазыңыздар деп үндеу тастады.
Кейінгі кездері қабылданған біршама заңдарды қоғамның қатты сынағанынан ауыздары күйсе керек.
nur.kz
