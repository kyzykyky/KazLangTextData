Кеше Франция астанасы Париж қаласында Халықаралық көрмелер бюросы Бас ассамблеясының 155-сессиясы өтті
Шара барысында «Астана «ЭКСПО – 2017» көрмесі ресми түрде танылып, ХКБ ұйымының байрағы Қазақстанға салтанатты түрде табысталды.
Шараға ҚР Сыртқы істер министрі Ерлан Ыдырысов, «ЭКСПО – 2017» ха­лық­аралық мамандандырылған көрме­сінің комиссары – Сыртқы істер министрі­нің бірінші орынбасары Рәпіл Жошыбаев, «Астана «ЭКСПО – 2017» ұлттық компания­сы­ның басқарма төрағасы Талғат Ерме­гияев, әлемдік көрмеге жауапты Үкіметтегі барлық дерлік лауазымды тұлғалар қатысты
Ұйым­ға мүше 168 мемлекеттің делегация­лары осы рәсімге қатысып өз ойларын ортаға салды
Жауап­ты ұлттық компанияның басқарма төрағасы Талғат Ермегияев жаһандық көрмеге халық­аралық қатысушыларды тарту және «Аста­на «ЭКСПО – 2017»-ні әлемдік аренада имидждік ілгерілету бойынша белсенді, кең ауқымды жұмыс басталатындығын айтты.
Бұған дейін хабарланғанындай, 24-сәуірде Париж қаласында ХКБ атқару комитетінің кезекті отырысы аясында Астанадағы «ЭКСПО – 2017» көрмесінің «Тіркеу құжаттамасы» сәтті қорғалған болатын.
Халықаралық көрмелер бюросы «ЭКСПО» инфрақұрылымының құры­лысын 2016 жылдың соңына дейін аяқтау туралы нақты талап қойып отыр
Міндетті орындау мақсатында тіпті ұлттық заңнама өзгертілді
Оған сәйкес, көрме құрылысы ғимарат салуда талап етілетін әртүрлі құ­жат­тардан құтылады
Сонымен бірге көрмені салушылар корпоративтік табыс салығынан, жер салығынан және мүлік салығынан босатылады
Мұның сыртында «Техникалық реттеу туралы» заңға көрмені ұйымдастыру және өткізу шеңберінде тауарлар, жұмыстар және қызметтерге қатысты шетелдік сер­ти­фикаттарды пайдалану бойынша жеңіл­детілген жағдайларды жасайтын түзетулер шұғыл енгізілді.
Ғылым мен технология жетістікте­рінің бұл ғажайып көрмесі 2017 жылы 3 айға созылады
Көрмеге 100-ден аса мемлекет, 10-нан аса халықаралық беделді ұйымдар мен инновациялық техно­логиялар саласын­дағы көшбас­шы компаниялар қатысады деп күтілуде.
С.ЖАСБАТЫРҚЫЗЫ
