Өткен аптада Бішкек қаласында  жазушы Шыңғыс Айтматовтың 85 жылдығына орай 4-халықаралық ART-ORDO  атты театр фестивалі болып өтті
Фестивальға Т.Абдумомунов атындағы Қырғыз ұлттық академиялық драма театры,  Жамбыл облыстық орыс драма театры,  Новосібір мемлекеттік театр институты ұжымы, Бакен Қыдыкеев атындағы Бішкек  театры, Стамбулдық «Адана давлет» және еліміздің Ғ.Мүсірепов атындағы Балалар мен жасөспірімдерге арналған Мемлекеттік академиялық қазақ  театры қатысты.
Фестиваль барысында еліміздің белгілі режиссері, сценарист Талғат Теменов халықаралық Шыңғыс Айтматов атындағы сыйлықпен марапатталды
Фестиваль қорытындысы бойынша Т.Теменовтың режиссерлігімен елімізде жүріп жатқан Ш.Айтматовтың «Теңіз жағалай жүгірген тарғыл төбет» және «Қызыл орамалды шынарым» қойылымдары үздік деп танылды
Ол көпшілікке мәлім «Адамдар арасындағы бөлтірік», «Қызғыш құс», «Махаббат бекеті», «Қазадан соңғы жаза», «Көшпенділер», «Менің күнәлі періштем» кинофильмдерінің авторы әрі режиссері.
Сол сияқты ол театр сахнасында қойылған «Көгілдір такси», «Алма бағы», «Бұлбұлдар түні», «Мулен-Ружға шақыру», «Кармэнсита» «Ай-Қаракөз» қойылымдарының да режиссері
Талғат Теменовке атақты жазу­шының шығармаларын насихаттағаны үшін жоғары деңгейдегі жүлдені Қыр­ғызстан Рес­публикасының Мәдениет, ақпарат және туризм министрі Сұлтан Раев табыс етті.
Талғат Теменов – еліміздегі бел­гілі кинорежиссер, сценарист
«Қазақфильм» киностудиясын басқарған және Т.Жүргенов атын­да­ғы Ұлттық өнер академиясында рек­тор болған Т.Теменов бүгінде Ғ.Мүсі­репов атындағы Балалар мен жасөс­пірімдерге арналған Мемлекеттік академиялық қазақ театрына басшылық етеді.
Шыңғыс Айтматов атындағы сыйлық ТМД-ның Парламентаралық ассамблеясында 2012 жылы белгіленген
Жыл сайын өтетін фестиваль жүлдесі бір лауреатқа табыс етіліп, жазушының туған күнінде беріліп отырады.
Арна ЖҰМАТАЙ
