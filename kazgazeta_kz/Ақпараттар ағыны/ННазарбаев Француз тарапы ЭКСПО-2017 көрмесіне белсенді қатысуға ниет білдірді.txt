Француз тарапы «ЭКСПО-2017» халықаралық мамандандырылған көрмесіне белсенді қатысуға ниетті
Мемлекет басшысы Нұрсұлтан Назарбаев
Ақордада Қазақстанға мемлекеттік сапармен келген Француз Республикасының Президенті Франсуа Олландпен кездесуінен кейінгі бірлескен мәлімдемесінде осылай айтты.
«Бұл біздің француз президентімен соңғы екі жылдағы үшінші кездесуіміз
Бүгінгі Президент Франсуа Олландтың менің шақыруыммен келген алғашқы сапары аясындағы келіссөздерді жоғары бағалаймын
Франция аса сыйлы, ұлы держава, әлемнің ірі экономикаларының бірі», — деді Н.Назарбаев.
Сонымен қатар Елбасы кездесу аясындағы келіссөздерді жоғара бағалай отырып, бүгін екі ел өкілдерінің қатысуымен өтетін бизнес форумға, ректорлар форумына қатысатынын, ондай шаралар барысында ынтымақтастықтың экономикалық уағдаластықтарға қол жететінін ерекше атап өтті.
«Біз инфрақұрылымдық, индустриялық-инновациялық дамудың жоспарын жүзеге асырып келеміз
Сондықтан да бизнес форумда осы бағыттағы ынтымақтастықтың нақты пункттері талқыланады деп отырмыз
Қазақстан осы бағдарламаларға қатысушыларға ерекше артықшылықтар ұсынады», — деді Н.Назарбаев.
Бұдан бөлек, Елбасы француз тарапы «ЭКСПО-2017» халықаралық мамандандырылған көрмеге белсенді қатысуға ниет білдіргенін атап өтті.
inform.kz
