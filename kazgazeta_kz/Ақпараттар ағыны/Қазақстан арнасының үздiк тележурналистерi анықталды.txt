4 желтоқсанда «Қазақстан» РТРК» АҚ 2013/2014 телевизилиялық маусымының «Жыл таңдауы» конкурсының жеңімпаздарын атады
Лауреаттарды салтанатты марапаттау рәсімі Астанада «Хилтон» қонақүйiнде өтті.
«ТНС Централ Азия» компаниясының зерттеуі негізінде 16 номинация бойынша жеңімпаздар анықталды:
«Үздік актриса» — Жұлдыз Маханова (Сырғалым); «Үздік актер» — Азамат Сатыбалды (Қара шаңырақ); «Үздік телехикая» — «Сырғалым», «Көркемфильм», продюсері — Илхам Джалилов; «Телехикаяға арналған үздік саундтрек» — «Көк тарландары», «MG Production» — кинокомпаниясы; «Үздік тележүргізуші» — «Айтуға оңай» бағдарламасының продюсері және жүргізушісі — Бейсен Құранбек; «Үздік портреттік — публицистиқалык деректi фильм» — «Келбет», продюсері — Жаныл Асылбекова; «Үздік ақпараттық-сараптамалық бағдарлама» — «Жаңалықтар», АБД Бас редакторы — Құрманбек Қазанбасов; «Үздік қоғамдық-саяси, әлеуметтік бағыттағы ток-шоу» — «Әйел бақыты», Жүргізушісі -Ләйлә Сұлтанқызы; «Үздік мәдени-тарихи бағдарлама» — «Менің Қазақстаным», продюсері — Элла Андреевна Цой, «Үздік қоғамдық-танымды бағдарлама» — «Сенбілік таң», Жоба жетекшісі және жүргізушісі — Гүлмира Дайрабай, «Үздік музыкалық — ойын-сауық бағдарлама» — «Әзіл Әлемі», жоба жетекшісі және жүргізушісі — Тұрсынбек Қабатов, «Үздік кешкі жоба» — «Түнгі студияда Нұрлан Қоянбаев», жоба жетекшісі және жүргізушісі — Нұрлан Қоянбаев.
Сонымен қатар, «Үздік бейнеролик» — «Vito cinema» ЖШС бас директоры Жеңіс Тұматаев, «Үздік радио жоба» — «Радио России» директоры Вячеслав Владленович Умановский, «Қазақ радиосының» директоры Махат Садық, «Үздік спорт комментаторы» — Ермек Төрениязов, «Балаларға арналған үздік бағдарлама» — «Балапан және оның достары», «Ырысы ақ Қазақстан» үздiк деп танылды.
«Қазақстан» Республикалық телерадиокорпорациясы «Қазақстан» Ұлттық телеарнасын, «Балапан»және «КAZsport» арналарын, Қазақ радиосын, «Шалқар», «Астана», «Classic» радиолары мен аймақтық телерадиокомпанияларды біріктіреді.
inform.kz
