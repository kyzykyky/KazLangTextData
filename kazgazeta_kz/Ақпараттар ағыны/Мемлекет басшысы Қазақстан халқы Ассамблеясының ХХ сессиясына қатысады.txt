«Қазақстан Республикасы Президентінің баспасөз қызметінен хабарлағандай, Мемлекет басшысы Нұрсұлтан Назарбаев 24 сәуірде Астанада өтетін Қазақстан халқы Ассамблеясының XX сессиясына қатысады
Сессия «Қазақстан — 2050 Стратегиясы: бір халық — бір ел — бір тағдыр» деген тақырыпта өтеді», — деп хабарлады Орталық коммуникациялар қызметінің ресми өкілі Алтай Әбибуллаев бүгінгі брифингте.
Ресми өкіл сондай-ақ, қазіргі заманда этносаралық келісім мәселелері аса өткір және ғаламдық сипатқа ие екенін атап көрсетті.
«Өздеріңіз жақсы білесіздер, қазіргі заманда этносаралық келісім мәселелері аса өткір және ғаламдық сипатқа ие
Сондықтан біздің ең құнды ұлттық мұрамыз – бұл ұлтаралық және дінаралық келісім болып табылады
Соңғы жылдарда біздің мемлекетіміз «әртүрлілік арқылы бірлікке» деген біріктіруші қағидатты ұстанып отыр
Ал Ассамблея бірыңғай саяси, құқықтық, мәдени өрісті қалыптастыру және тиімді этноаралық өзара әрекеттер арқылы біздің елдегі барлық этностардың мүдделерін біріктіруді қамтамасыз етуге бағышталған консультативті-кеңесші орган болып табылады», — деді ОҚК ресми өкілі өз сөзінде.
Бейбітшілік және келісім сарайында өтетін сессияда Ассамблея делегаттары 18 жыл бойы атқарылған жұмыстарды қорытындылауды, біздің көпұлтты елдің дамуы мен жаңа саяси бағыты тұрғысында болашақтағы өз басымдықтарын айқындауды мақсат етіп отыр.
Сонымен қатар, XХ сессия аясында «Қазақстан – біздің ортақ үйіміз» атты халықаралық конференция өтеді.
