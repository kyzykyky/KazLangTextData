Ал, елдің территориялық тұтастығына кереғар сөйлейтін бөспелерге қатысты тәртіп тіптен қатал
2015 жылдың 1 қаңтарынан бастап жаңа Қылмыстық, Қылмыстық іс жүргізу, Қылмыстық атқару және Әкімшілік құқықбұзушылық туралы кодекстер заңды күшіне енді.
Жаңа Қылмыстық Кодекс өсек айтушыларды аямайды
Енді ақпарат құралдарында, сондай-ақ, ғаламторға ойына келгенін жазатындар жазадан қашып құтыла алмайды
Өсек аяңға үйір адамдарға 900 мың теңге айыппұл салынады не қоғамдық жұмысқа жегіледі
Тіпті қауесет таратуын қоймаса 5 жылға дейін сотталады.
Ал алабөтен оймен елдің территориялық тұтастығына қауіп төндірушілерге қатысты бап тіптен қатал
Ондайлар сепаратист деп танылып, 10 жылға абақтыға жабылмақ.
Экстремизді насихаттап шетелдегі қақтығысқа қатысқандарды да осындай жаза күтіп тұр.
Сол құжат бойынша, бұдан-былай әйгілі «Үсенов ісінен» соң адам басып өлтірген жүргізушілерге жәбірленуші тараппен келісімге келуіне тыйым салынады
Сонымен бірге, педофилдер мен қателігінің кесірінен науқас өліміне себепкер болған дәрігерлерге де жаза күшейтілген.
«Алдында тексеру деген болатын
Қазіргі жаңа кодексте тек қана бірінші күннен бастап тергеу жұмыстары басталады
Оған дейін 1-2 айдың ішінде тергеу материалдарын жинап қаттағаннан кейін барып қылмыстық іс қозғалатын», -дейді Бас прокуратура өкілі  Әмірхан Аманбаев.
Қылмыстық Кодекс полицейлерге көп міндет жүктейді
Соған сай, полиция ұсталғандарға өз құқығын оқып беруі тиіс
Оны барлық тергеушілер мен Ұланның сарбаздарына дейін жатқа білуі керек
Сонымен қатар жаңа Қылмыстық Кодекс кішігірім бұзақылық үшін түрмеге тоғытпайды
Енді істі болғандар айыппұлмен құтылмақ.
Осылайша 4 бірдей Кодекске өзгерістер енгізіліп отыр
Оның ішінде талай дау тудырған Қылмыстық Кодекстің жаңарған нұсқасы ендігі уақытта түрмеге қамалғандардың қатарын азайтуы тиіс.
Осы заңды қабылдағанда Ішкі Істер министрлігі осылай деген
Ал, қазір Қазақстан сотталғандар саны бойынша әлемде 35 орында тұр.
nur.kz
