Астанада еліміздің Байланыс және ақпарат агенттігі, «Зерде» ұлттық инфокоммуникациялық холдингі» АҚ пен «АКТ-ны дамыту қоры» КҚ ұйымдастыруымен еліміздегі  электронды коммерцияны, электронды үкіметті дамытуды мақсат тұтқан жыл сайын өткізілетін бұл көрмеге отандық компаниялармен бірге шетелдік ірі кәсіпорындардың басшылары қатысты.
Көрменің ашылу салтанатына Байланыс және ақпарат агенттігінің төрағасы Асқар Жұмағалиев қатысып, шетелдік компаниялар жетекшілері мен мамандарына еліміздегі электронды коммерцияны дамытуға арналған кешенді шаралар турасында сөз қозғады
Агенттік төрағасы бүгінгі күні еліміз БҰҰ-ның деректеріне сәйкес, электронды үкіметті дамыту бойынша әлемнің 190 елінің арасында 38-інші орынға орналасқанын, ал 2010 жылы бұдан 16 орынға төмен болғанын, сондықтан төрт жылдың ішінде осындай орынға көтерілгенінің өзі еліміз үшін үлкен жетістік екенін тілге тиек етті.
Көрмемен танысқан шетелдік мамандар Қазақ­станның соңғы кездері ат­қарған жұмыстарын жоғары бағалайтында­рын атап өтті
Конференция барысында Оңтүстік Корея президентінің жанындағы кеңес мүшесі Янг Им Чо, «Cybersecurity Malaysia» компаниясының бас директоры А.Охаб, «Management Development Group Inc» компа­ния­сының негізін қалаушы және басқарушы әріптесі Д.По­тапенко, «TeliaSonera» депар­та­ментінің басшысы Дж.Оберг пен басқа да шетелдік мамандар отандық компаниялардың жұмысына өз бағаларын берді.
Көрменің екінші күні де бірқатар маңызды шаралармен, тұщымды ойлар айтылған кездесулермен есте қалды
Мәселен, Байланыс және ақпарат агенттігінің мамандары шетелдік ком­паниялардың басшылары С.Франзен, Янг Им Чо, Р.Беллак, Э.Раннала және Р.Батыровпен елімізде электронды коммерцияны дамыту және ІТ-кластер құру бойынша екіжақты кездесулер өткізді
Бұған қоса Мемлекеттік органдар мен бизнес-құрылымдардың қатысуымен өткен иннова­циялық кластерді дамыту жөнін­дегі Қадағалау­шы кеңестің мәжілісі мен отандық ІТ-компаниялар қауымдастығының дөң­гелек үстелі де бұл шараның маңызын арттырды.
Ақбота ИСЛӘМБЕК
