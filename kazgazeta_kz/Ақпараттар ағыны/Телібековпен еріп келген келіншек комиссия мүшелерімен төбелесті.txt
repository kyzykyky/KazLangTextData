Орынсыз талаптар қойған Мұсылмандар Одағы жетекшісінің қылығына ашуланған лингвистикалық комиссия төрағасы оны залдан қуып шықты.
Есесіне «Аңыз адам» журналының бас редакторы Жарылқан Қалыбай емтиханды беске тапсырды
Оның сауаты тіпті комиссияны таңқалдырып отыр.
Президент болғысы келетін үміткер күзетке ұялы телефонымды тастамаймын деп қарсылық білдірді
Бірақ, қызық Телібеков ішке кіргенде басталды
Қасына сенімді адамын ала келген екен
Сол өзімен еріп келген келіншек те емтиханға кіремін деп Орталық сайлау комиссиясының хатшысымен жаға жыртысуға дейін барды.
Ал сынақ басталғанда нақты тапсырмаларға жауап беруден бас тартып, білгенімді айтамын деп төрағамен тағы салғыласты.
«Мен емтиханды шығармадан бастамаймын, өзім дайындап келген баяндамадан бастаймын», — деді Мұрат Телібеков.
«Мұрат Айтжанұлы, бұл шектен шыққандық
Ережеге сәйкес, сіз бірінші шығарма тақырыбын таңдап, сол бойынша екі бет шығарма жазу керексіз»,- деп жауап қайтарды Жолдасбеков.
Телібеков ақыры айтқанға көнбеген соң комиссия мүшелері емтиханды тоқтатып, Мұсылмандар одағының мүшесін залдан қуып шықты.
Ал Жарылқап Қалыбай Телібековке қарағанда ол өзін тіл алғыш тәртіпті оқушыдай ұстады
Түнімен уайымнан көз ілмесе де Қалыбай қате жіберген жоқ
Тіпті елбасынан кейінгі қазақ тілін еркін меңгерген екінші үміткер болып шықты.
«Емтихан тапсырған азаматтардың барлығы әуелі елбасы, сосын осы Жарылқап сияқты болса ғой, шіркін-ай», — дейді лингвистикалық комиссия төрағасы Мырзатай Жолдасбеков.
«Аңыз адам» журналының бас редакторының қарамағындағы журналистер қазірдің өзінде whatsapp желісі арқылы дауыс жинауға кірісіп кеткен көрінеді.
«Менің билікке жеткізгім келетіні – ұлттық құндылықтарымыздың жүзеге асуы cосын ұлттық мүдде
Еуразиялық одақ деген қауіпті одаққа кіріп бара жатқанымыз қазақ халқын қатты алаңдатады, мен сол қазақ халқының өкілі ретінде соны билікке жеткізгіміз келеді
Біз Путиннен қорқамыз», — дейді Жарылқап Қалыбай.
Ал қазақ тілінен емтиханнан сүрінбей өткен 5 үміткердің бірі –қазіргі мемлекет басшысы Назарбаев жарты миллион қол жинап үлгерген
Қалған төртеуі бюлетендерін арқалап қолдау іздеп жүр
Ал сайлауға өтініш қабылдау аяқталды
Енді кандидаттарды тіркеу 25-наурызға дейін созылмақ.
Лингвистикалық комиссия мүшелерімен төбелесе жаздаған Телібековтың әрекеті әлі талай дауға себепкер болатын секілді
Ал осы жанжалдан кейін шұғыл отырыс өткізген Орталық сайлау комиссиясы бұдан-былай сайлауға қатысатын үміткерлердің дәрігерлерден «дені сау» деген анықтама әкелуін талап ету туралы ұсыныс жасады
Ол үшін алдымен тиісті заңға өзгеріс енгізу қажет.

KTK.KZ

 
