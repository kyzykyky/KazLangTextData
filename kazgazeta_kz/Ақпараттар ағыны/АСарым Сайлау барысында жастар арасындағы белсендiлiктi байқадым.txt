Саясаттанушы Айдос Сарым журналистерге берген сұхбатында сайлау барысында жастардың арасындағы белсендiлiктi байқағанын атап өттi, деп хабарлайды BNews.kz тiлшiсi.
«Бұл елiмiзде қалыптасқан саяси жүйенiң, қоғамдық және саяси мәдениеттiң тiкелей көрсеткiшi деп айтуға болады
Жеке пайымым бойынша, болашақта Назарбаевтан басқа ешкiм 90-нан астам пайызға ие бола алмайды», — дедi А.Сарым.
Оның айтуынша, сайлау барысында халық арасындағы, оның iшiнде жастардың белсендiлiгi ерекше байқалған.
«Мен бүгiн ғана Ыстамбұлдан келдiм, дауыс беретiн мүмкiндiгiм болған жоқ
Бiрақ, туысқандардың, жолдастарымның, таныстарымның әңгiмесiнен сайлау учаскелерiнде кезек болғанын естiдiм», — дедi саясаттанушы.
«Менiң ойымша, бұл сайлауда ең бастысы оның қалай аяқталатыны емес, басты мәселе – осы сайлаудан кейiн не болады, қандай нәтижелерге қол жеткiземiз
Президенттiң өзi бүгiн сайлау учаскесiне барған кезде қоғамды алға жылжыту үшiн керек реформа тұрғысында бес мәселе бойынша мемлекеттiк комиссия құру керек дегендi айтты
Осы тақырыпта үлкен талқы жүруi керек сияқты деп ойлаймын», — деп түйiндедi сөзiн сарапшы.
BNews.kz
