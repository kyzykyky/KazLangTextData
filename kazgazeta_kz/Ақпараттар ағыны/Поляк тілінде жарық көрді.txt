«Қазақ газеттері» ЖШС-нің Бас директоры – Редакторлар кеңесінің төрағасы Жұмабек Кенжалин қазақ-поляк рухани байланыстарының көшбасында  болған қайраткерлер туралы  мақалалар жазып  келе жатқаны белгілі
Жуырда Познань қаласынан шығып тұратын «Srod kowoeuropejskie Studuf polityczne» журналында (№4, 2013ж.) оның «Адольф Янушкевич  — қазақ және поляк мәдениетінің дәнекері» (227-233 б.б.) деп аталатын мақаласы жарияланды.
Адольф Янушкевич  өмір жолы мен шығармашылығының белгілі бір кезеңі ежелгі Қазақ жерімен тығыз байланысты болғаны мәлім
XX ғасырдың басында бірқатар қазақ студенті Варшавадағы мал дәрігерлік және заң институттарында оқып, білім алды
 Кейін олар А.Янушкевичтің жазбарларына өзек болған туған-топыраққа оралып, ел игілігіне хал-қадерінше қызмет еткен.
Осынау жақсы дәстүр еліміздің Тәуелсіздік жылдарында да лайықты жалғасын тауып келеді
А.Янушкевичтің ұрпақтары саналатын жас поляктар Қазақстан жоғары оқу орындарында білім алып жатса, өз кезегінде республикамыздың жас түлектері де Познань, Варшава қалаларында білім нәрімен сусындап келеді.

Ж.Кенжалин поляк саяхатшысының қазақтардың салт-санасы мен дәстүр-ғұрпы туралы ой-толғамдарын  талғам таразысына тартады
Сөйтіп, екі ел достығының дәнекері болған азаматтың өшпес өнегесі туралы сүйсіне баяндайды
Қазақстандықтардың поляк саяхатшысының жарқын бейнесін құрметтейтіні соншалық еліміздің Астана, Алматы секілді ірі қалаларында оның есімімен көшелер аталған.
