Астана достық қаласы, мұнда 100 астам ұлыс бейбітшілік пен келісімде өмір сүріп жатыр
Этномәдени бірлестіктердің жастар қанатын дамыту және қолдау, жастардың бойында әлемдік мәдени құндылықтарға деген құрметті, патриотизм мен достық сезімін тәрбиелеу, түрлі этникалық топтардың салт-дәстүрлері мен әдет-ғұрыптарын сақтау мақсатында Астана қаласының Жастар саясаты мәселелері басқармасы 2014 жылғы 24 мамырда «Атамекен» кешенінің алаңында елордалық этномәдени бірлестіктердің жастар қанатының фестивалін өткізді
Бұл туралы astana.kz сайтына Астана қаласының Жастар саясаты мәселелері басқармасынан хабарлады. 
Шараға қатысушылар әлем халықтарының билерін билеп, әр тілде ән айтып, өлеңдер оқыды, театрландырылған қойылым көрсетті
«Самульнори» барабан ансамблінің сүйемелдеуімен орындалған татар және әзербайжан би ұжымдарының өнері көрермендерді тәнті етті
Осындай жастар фестивалі қаламызда алғаш рет өткізілді.




«Бұл шара бізді жақындата түсті», — дейді шараға қатысушылар
Астанадағы корей этномәдени бірлестігінің өкіді Роза Пак та алған әсерлерімен бөлісті: «Мен фестивальға қатыстым, өйткені, ол арқылы біз бір-бірімізге жақындай түсеміз, достығымыз күшейеді
Біздің елде солай болуы тиіс».
Шараны ұйымдастырушылар фестивальдің халықтың мәдени құндылықтары мен өнері мәңгі екенін тағы да бір мәрте дәлелдегеніне сенімді
Осы сияқты шаралар елордада ұдайы өткізіліп тұрмақ.
Baq.kz
