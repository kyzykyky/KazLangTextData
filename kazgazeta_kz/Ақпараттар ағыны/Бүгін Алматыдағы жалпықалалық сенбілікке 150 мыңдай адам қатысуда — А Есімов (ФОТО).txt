АЛМАТЫ
ҚазАқпарат- Бүгін Алматыда жалпықалалық сенбілік өтуде
Оған Алматы қаласының әкімі Ахметжан Есімов те қатысты
Д
А
Қонаев атындағы шағын саябақта қала басшысы және белгілі мемлекет және қоғам қайраткерлері Сұлтан Жиенбаев пен Кеңес Аухадиев үшеуі тау шыршаларын отырғызды. 
Осыдан кейін әкім журналистерге берген сұхбатында бүгінгі сенбілікке алматылықтардың белсене қатысып жатқандығын жеткізді.
«Бүгінгі сенбілікке 150 мыңдай адам қатысуда
Жалпы, қаламызың тазалығына, көгалдандыру мен безендіру жұмыстарына біз көп мән береміз
Айталық, биыл Алматыда барлығы 30 мың түп ағаш көшеттерін отырғызу көзделген
Ал соңғы үш жыл ішінде 100 мыңнан аса ағаш отырғызылды
Оған қоса, ескірген, ауырған, қураған 29 мың ағаш алынып тасталды» — деді А
Есімов.
Сонымен қатар, қала басшысы Алматыда қазіргі таңда гүл отырғызу жұмыстарының да қарқынды жүргізіліп жатқандығын атап өтті.
«Қазір қалада гүлзарлық алаңдардың алатын аумағы 200 мың шаршы метрге жетті
Алматыда мұндай көрсеткіш бұрын-соңды болған емес
Бұған тек мемлеккеттік органдар ғана емес, жеке бизнес құрылымдар және қала тұрғындары да ат салысуда
Менің сол үшін алматылықтарға айтар алғысым шексіз
Біз биыл қаланы гүлзарлармен көріктендіру жұмысына оңтүстіккореялық фирманы тарттық
Солармен тәжірибе алмастық
Соның арқасында қалада гүлмен безендірілген тік сатылы құрылымдар пайда болды
Біз бұл жұмыстарды алдағы жылы да жалғастыратын боламыз», — деп сөзін аяқтады А
Есімов.
Қазір, қаланың барлық ауандарында сенбілік жұмыстар жүруде
Оған мектеп оқушылары, студенттер, мемлекеттік органдар мен жеке ұйымдардың қызметкерлері қатысып жатыр. 



 
