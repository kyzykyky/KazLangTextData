Қазақстан Жазушылар одағының Әдебиетшілер үйінде жазушы Дидахмет Әшімханұлы мен сыншы Құлбек Ергөбек жаңаша тәсілде «Әңгіме туралы әңгіме» деген кездесу өткізді.
Олар зал толы әдебиетсүйер қауыммен проза жанрының дамуы, қазақ және шетел әдебиеті жөнінде кеңінен сөз қозғады.
Белгілі бір қалам­гердің мерейтойы немесе Жазушылар одағы басқармасы жанындағы жанрлық секциялардың отырысы емес, әдебиеттегі әңгіме туралы сұхбат, еркін сұрақ-жауап ретінде өрбіген жиынға ақын-жазушылар мен оқырман қауым қатысты
Қазақстан Жазу­шылар одағының кеңесшісі Берік Шаханұлы бұл жиынның ерекше­лігін атап өтіп, қаламгер мен оқырман қауымның ашық диалогына табыс тіледі.
70-жылдардың ортасында әдебиетке келіп, бүгінде оқырманға жақсы таныс қос әдебиетшінің терең талдаулары жастарға ой тастады
Кездесуді ұйымдастырушылар бұл бағыттағы шаралар әлі жалғасады деп отыр
Сұрақ қоюшы жастардың бір легін әдебиеттің болашағы, қазіргі буынның аяқ алысы алаңдататыны анық көрінді.
Қазіргі кезде көркем шығарма оқыл­майтын, оқылса да аз оқылатын дәре­жеге жетті
Әңгіме жазудың керемет үлгісін көрсетіп кеткен жазушылар қазақ әдебиетінде жетерлік
Әңгімені былай жазу керек деп, ешкім үлгі, құрылысын салып, көрсетіп берген жоқ
Ыбырай Алтын­сарин, Бейімбет Майлин, Сәкен ­Сей­фул­лин қалам тербеген әңгіме жанры уақыт өте келе, заманның көш-керуеніне ілесіп, мазмұны мен сапасы жағынан түрлене түсті
Соңғы ­жылдары әңгі­ме сирек жазылатын болды
Кезең ағымына байланысты пуб­ли­цис­ти­каның ықпалымен өзінің шынайы көркемдігін жоғалта бастағаны да шындық
Ұлттық бояу, уақыт тынысы әңгіменің бүкіл болмысынан табылып тұрса, әрі қысқа, әрі нұсқа әңгіме жанры қазіргі уақытта аса қажет-ақ
Әңгіменің көркемдік деңгейін анықтайтын, дұрыс бағыт-бағдар беретін сын саласы да өзінің міндетін атқара алмай келеді
Осындай сан-салалы сұрақтарға жауап берген, бүгінгі әңгіме тақырыбына әңгіме өрбіткен жазушы Дидахмет Әшім­ханұлы мен сыншы Құлбек Ергөбекпен болған кездесудің әсері мол болды.
Нұрлан ҚҰМАР 
