Әл-Фараби атындағы ҚазҰУ-да  «KONICA MINOLTA» Kmlab озық технологиясының оқу зерттеу зертханасы базасында білім алған студенттерге арналған MPLUS & COMPASS білім беру бағдарламасының тұңғыш түлектерін марапаттау салтанаты өтті
Шараға Университет басшылығы, Алматы қаласы бойынша трансұлттық корпорация «KONICA MINOLTA» Аймақтық бизнес-офисінің кеңесшісі Асқар Сатыбеков, «Қазақ университеті» баспа үйінің директоры Асан Алмаз, «KONICA MINOLTA» оқыту бағдарламасының оқытушысы Артур Ардшин және университет оқытушылары мен студенттері қатысты.
Әлем бойынша суреттер көшірмелерін жасайтын, факс аппараттарын, лазерлі принтерлерді, медициналық фотожабдықтар, оптикалық компонеттер мен өлшеу құрылғыларын өндіретін жапондық танымал «Konica Minolta» холдингін білмейтін жан кемде-кем
Әл-Фараби атындағы ҚазҰУ ректоры академик Ғ.Мұтановтың айтуынша, мұндай келісімге қол қою және заманауи зертханалардың ашылуы Елбасымыздың  «Қазақстан-2050 Стратегиясы» Жолдауындағы алға қойған мақсаттардың алғышарты бола алады
 Бұл– жаңа технологияларды оқу бағдарламасына енгізу, өндірістік тәжірибені бекіту, ғылым мен бизнесті сәйкестендіру, оқу бағдарламасына жүмыс берушілерді тарту.
«Konica Minolta» (қысқартып алғанда – «KMLab») Озат технологиялар  оқу- зерттеу зертханасы 2013 жылдың маусым айында ҚазҰУ журналистика факультетінде ашылғанын айта кеткен жөн
Бұл зерттеу орталығының құрылуына журналистика факультеті Баспасөз және электронды БАҚ кафедрасының меңгерушісі, саяси ғылымдарының докторы, пофессор Гүлмира Сұлтанбаева мұрындық болды
Шара барысында сөз алған Гүлмира Серікбайқызы бұл жобаның әлі еш оқу орнында қолға алынбағанын тілге тиек етіп, зертеу орталығы студенттерге үлкен тәжірибе жинауға септігін тигізетінін айтты.
Заманауи зерттеу орталығының құрылуы екі жақты байланыс орнатып, студенттердің білімін шыңдап, үлкен мүмкіндіктер бастауы болды
Себебі, бұл оқыту курсы ағылшын тілінде өткізілді
Әр дәрістен кейін студент сол тақырып бойынша өзінің білімін тестілеуден өткізіп отыруы керек
Сонымен қоса студенттер оқу барысында «Озат технологиялардың Академиялық мотивациясы  трансұлттық компания КМ:  кейс сатысы  KMlab», « Konica Minolta тұсаукесеріне», «Ақпараттық технологиялардың дамуы (IT) және оның адам өміріне ықпалы», «MPLUS & COMPASS (Konica Minolta модульдік жүйесінің үздіксіз білім беру)», «МФУ (көпфункционалды құрылғы)», «CRD (Басып шығарудың корпоративті бөлімі)» және  т.б шеберлік сыныптырына қатысты.
«KONICA MINOLTA» Аймақтық бизнес-офисінің кеңесшісі Асқар Сатыбеков сөз алып «Бұл жобаны қолға алғанда қандай нәтиже шығарын өзіміз де білмедік
Себебі, студенттермен жұмыс істеу тәжірибесін алғаш рет бастадық
Бірақ жастардың қызығушылығы мен ынтасы таңғалдырды
Тіпті міне, алған білімдерінің нәтижесі ретінде өз өнімдерін, яғни журналдарын ортаға ұсынып отыр
Алдағы уақытта студенттермен байланыс орнатудың тағы тиімді жолдарын ұйымдастырамыз» деп, жоба ұйымдастырушыларына ризашылығын білдірді
Ал «Қазақ университеті» баспа үйінің директоры Асан Алмаз жоба арқылы жастар тың идеялар мен үлкен бастамаларға баратынына сенімін білдірді.
Оқыту бағдарламасы бойынша үздік деп танылған студенттерге сертификаттар мен дипломдар  табысталды
Сонымен бірге аталмыш шара барысында студенттер өздерінің бизнес-жобаларын, презентацияларын таныстырды
Мәселен, журналистика факультетінің 1-курс студенттері  «KONICA MINOLTA» Kmlab озық технологиясының оқу зерттеу зертханасы базасында әйелдерге арналған журналдың тұсауын кесті
Студенттер өз презентациялары барысында аталмыш жобаны жазғы және қысқы журналистика мектептерінде оқыту тәжірибесін ұсынды
Ал компания өкілдері бұндай ұсыныстың орынды деп таныды
Шара қорытындысы бойынша, екі жақ алдағы уақытта бірлескен жобалар дайындайтындарына сенімдерін білдірді.
 
Ақбота ИСЛӘМБЕК
