Бүгін Астана қаласында интернационалист-жауынгер Борис Керімбаевқа арналған «Қаһарман», «Қазақтың қара майоры», «Король Панджшера», «Оқ пен Отан» атты кітаптардың тұсаукесері өтті.
Борис Керімбаев – аты аңызға айналған «Қара майор» — Ауған соғысының ардагері, Ауған соғысы жылдары (1980-1983) 2-ші Мұсылман батальоны ретінде танымал болған 1-ші құрылым жеке жасағының командирі болған запастағы полковник
Қазақстан Республикасы Қарулы Күштері Бас штабы бастығының орынбасары полковник Мұхамеджан Таласов Борис Керімбаевқа Қазақстан Республикасы Қорғаныс министрінің атынан грамота мен құнды сыйлық тарту етті
Аталған кітаптарда оның жасаған ерліктерінің маңызы ашылып, ержүрек батырдың бейнесі, туған халқы үшін жанын қиюға даяр отансүйгіш азаматтың өмірі сипатталған
Кітаптардың авторы Қазақстан Республикасы Парламенті Мәжілісінің депутаты, «Қазақстан ардагерлері» Ауған соғысы ардагерлері ассоциациясының төрағасы Бақытбек Смағұл өз шығармаларында Борис Керімбаевтың ерен ерлігін паш етті
Атап айтсақ, аталған іс-шара Қазақ хандығының 550- жылдығы мен 1941-1945 жылдардағы Ұлы Отан соғысындағы Жеңістің 70 жылдығы мерейтойын мерекелеу аясында өтті.
BNews.kz.
