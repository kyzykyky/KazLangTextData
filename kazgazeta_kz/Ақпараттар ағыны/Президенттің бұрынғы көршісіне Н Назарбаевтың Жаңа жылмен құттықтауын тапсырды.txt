Ақтөбе облысының әкімі Архимед Мұхамбетов  пен облыстық мәслихаттың хатшысы Сәния Қалдықұлова Ұлы Отан соғысының ардагері Иван Санжаровтың жесірі — Евдокия Санжарованың үйінде болды.
Ақтөбе қаласының тұрғыны 93 жастағы Евдокия Ивановна Санжарова ұзақ уақыт, 53 жыл бойы — соғыстан кейін және 90-ыншы жылдың соңына дейін Нұрсұлтан Әбішұлының үйімен көрші тұрған
Оның ата-анасымен етене жақын араласқан, болашақ Президентті балалық шағынан біледі.
Евдокия Ивановна  Нұрсұлтан Әбішұлына осындай қамқорлық көрсеткендігі үшін айтқан алғысын, сондай-ақ жақындап қалған Жаңа жылда  оған денсаулық, бар жақсылықты тілейтіндігін жеткізуді сұрады.
Еске сала кетсек, ағымдағы жылы Ақтөбе облысына жұмыс сапары барысында  «Дару» клиникасын аралаған Елбасы осы медициналық мекемеде  емделіп жатқан Евдокия Санжаровамен кездескен еді.
Сондай-ақ соғыс ардагерлері — 92 жастағы Жалғасбай Қуатовты, 90 -ның табалдырығынан аттаған Алмат Ермағамбетовты және 87 жастағы Федор Чемодановты арнайы үйлеріне барып құттықтаған өңір басшылары олардың жағдайларын сұрастырды
Мемлекет басшысының Жаңа жылмен құттықтауын жеткізіп, сый-сияпаттар тапсырды.
Қариялар өткен күндерін еске алып, қазіргі ғұмырларына шүкіршілік ететіндерін айтты.
«Сіздер бастарыңызды ажалға тігіп, қаруластарыңыздан айырыла отырып, жаумен қиян-кескі шайқаста жеңіске жеттіңіздер
Отанымыздың тәуелсіздігін сақтап қалдыңыздар.Сіздердің Ұлы ерліктеріңізге тағзым етеміз»,-деді аймақ басшысы.
Өз тараптарынан ардагерлер Елбасына алғыстарын айта келе, өздеріне мүмкіндікке орай жан-жақты әлеуметтік көмек көрсетілетіндігін жеткізді.
inform.kz
