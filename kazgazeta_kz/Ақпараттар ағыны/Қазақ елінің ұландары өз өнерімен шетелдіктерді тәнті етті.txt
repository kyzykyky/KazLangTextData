Биыл бесінші рет Мәскеуде өтіп жатқан «Спасск мұнарасы» халықаралық әскери музыкалық фестивалінде 10 елден келген 23 әскери ұжым, 1500адам, өнер көрсетуде.
Еліміздің «Айбын» ұлттық гвардиясы ҚР Президенттік полктің құрметті қарауылы мен оркестрі әлем жұршылығын өз өнерлерімен сүйсіндірдіб деп хабарлайды baq.kz сайты.
Әскери музыканттар қатысатын «Спасск мұнарасы» фестивалі әлемдеге ауқымды шараның бірі болып есептеледі
Алуан түрлі ұжымдар, атап айтқанда Қытайдың Шаолинь жауынгерлері, ирландиялық әскери оркестрі секілділер өнерлерімен ерекшеленеді, қанығып тамашалауға болады.
Ресей астанасына алғаш рет келгендердің ішінде Түркия, Армения, Сербия елдерінің әскерилеріде бар
Солардың ішінде ең жас ұжым – армениялық әскери өнерпаздар.
Ал қазақтың ұландары фестивальдің нағыз көрігін қыздырды
Үш ай бойы тынымсыз даярланған біздің елдің сарбаздары асқан дәлдікпен қимылдап, ерекше өнер көрсетті.
Сонымен қатар қазақстандықтар көрермендерге халық әндерін, қазіргі заман туындыларын жаңаша қойылыммен ұсынды
Сәнді сап түзеп, ерекше әскери қимыл қазақ жауынгерлерінің өнері фестивальге келген қонақтарды ерекше тәнті етті.
Саят Мәметов,«Айбын» ҚР Президенттік полкінің жауынгері:
— Көрерменнің көңілінен шықтық деп ойлаймыз
Жыл сайын қатысамыз және келген сайын өзіміздің жаңа бағдарламамызды алып келеміз
Қазақстандықтар көріп жатыр, бүкіл әлем көріп жатыр
Әлемге қазақстандықтарды паш еті, туымызды желбіретіп жатырмыз.
Фестиваль қыркүйектің 7-ісіне дейін жалғасады
Мұнда балаларға да арнайы қойылымдар ұйымдастырылып, шетелдің сахна жұлдыздары өнер көрсететін болады.
