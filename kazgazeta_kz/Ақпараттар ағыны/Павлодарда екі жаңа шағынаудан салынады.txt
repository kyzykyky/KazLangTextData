Павлодарда Сарыарқа және Достық атты жаңа 2 шағынаудан салынбақ
Сондай-ақ 2015 жылы облыс орталығында көпқабатты 10 үй салынады
Бұл туралы Елбасы Н.Назарбаевтың «Нұрлы жол — болашаққа бастар жол» атты Қазақстан халқына арнаған Жолдауын талқылауға қатысты өткен облыс активінің жиынында белгілі болды, деп хабарлайды облыс әкімдігінің баспасөз қызметінен.
Сондай-ақ жиында шағын және орта бизнестің жаңа субъектілерін енгізуге қолдау көрсету мақсатында Солтүстік өнеркәсіптік ауданда индустриалды аймақ құру жұмысы жүріп жатқаны атап өтілді
Кәсіпкерлерге отандық және шетелдік озық технологияларды қолданумен инновациялық өнімдер шығару үшін ғимараттан үй-жайлар ұсынылатын болады.
— Бүгінгі таңда ҮИИД бағдарламасының екінші бесжылдығы аясында инвестиция көлемі 1 трлн
теңге болатын 19 жоба қалыптасты
2014-2016 жылдары «Павлодар» арнайы экономикалық аймақ инфрақұрылымының құрылысына 28 млрд
теңге бөлінді, соның ішінде ағымдағы жылы 3,5 млрд
теңге
Оның үстіне бюджеттің осы 3,5 млрд
теңгесіне жеке инвестицияның 40 млрд
теңгесі келеді
Қажетті инфрақұрылым (кедендік терминал, сумен қамтамасыз ету нысандары, электр қуаты, теміржол, аумақтың қоршауы және т.б.) үшін құрылыс жұмыстары басталып кеткен
АЭА аумағында инвестиция көлемі 17 млрд
теңге болатын 3 кәсіпорын іске қосылды
Жыл аяғына дейін сомасы 23 млрд
теңге болатын тағы да 3 кәсіпорын пайдалануға беріледі, — деді аймақ басшысы Қанат Бозымбаев.
2015 жылы ТКШ және су мен жылу жүйесі инфрақұрылымын жаңғырту аясында 2,5 млрд
теңге сомасына жобаларды іске асыру жоспарланған.
— Біз құрылысқа байланысты жоспарланған шағынаудандар салуға көшеміз
Осы шағынаудандарда тұрғын үйлер мен әлеуметтік объектілер болады
Оларға қажетті жылу, су, кәріз жүйесі мен электр қуаты қоры да ескеріледі
Осы күнге дейін тұрғын үйлер құрылысы тек Усолка шағынауданында ғана жүрген еді
Алда біз Сарыарқа және Достық атты жаңа 2 шағын ауданды сала бастаймыз
Келесі жылы облыс орталығында 10 көпқабатты үй салынады
Оның төртеуі баспана кезегінде тұрғандар үшін жалдамалы үйлер, алтауы несие арқылы берілетін үй болса, соның төртеуі жас отбасылар үшін салынбақ, — деді облыс әкімі.
Актив жұмысын қорытындылай келе облыс әкімі бірқатар нақты тапсырмалар беріп,  Елбасы Жолдауын іске асыру жөніндегі облыстық іс-шаралар жоспарын әзірлеуді жүктеді.
ҚазАқпарат


