Бүгін «Қазақстан-Түркіменстан-Иран» темір жолының түркімен-иран бөлігінің ашылу салтанатында ҚР Президенті Нұрсұлтан Назарбаев аталған
жолдың басты ерекшеліктерін атады.
«Түркіменстан Президенті Гурбангулы Бердімұхамедов пен Иран Ислам Республикасының Президенті Хасан Рухани мырза мен сіздерді осы мерекеде көргеніме қуаныштымын
Ең біріншіден, біздің елдердің теміржолшыларын, құрылысшыларын бүгінгі мерекемен шын жүректен құттықтаймын
Біз көптен күткен темір жолдың құрылысы бүгін бітті
Осы мәселе үшін жиналып отырмыз», — деді Елбасы шара барысында.
Мемлекет басшысы өз сөзінде Қазақстан мен Түркіменстанның құрлықтың ортасында орналасқанын, теңізге шығатын жолы жоқ екендігін атап өтті
Дегенмен, Қазақстан, Түркіменстан және Иран мемлекеттерінің  Каспий теңізі арқылы да бұрыннан қарым-қатынас жасап келгендігін еске салды.
«Қазіргі істің тарихи мәні бар
Біріншіден, үш елдің халқы үшін жолдың бойында неше түрлі елді мекендер пайда болып, халық жұмыспен қамтылады, қарым-қатынас жанданады
Екіншіден, үш мемлекеттің арасындағы сауда-саттық ұлғаяды
Биылғы жылдың басында біз Түркіменстан мен Қазақстан арасындағы жолды іске қосқанбыз
Осы аз уақыттың ішінде сауда-саттық 40 пайызға өсті
Енді міне үш мемлекет арасында тікелей темір жол қатынасы орнады
Үшіншіден, бұл жол біздің төңірегіміздегі барлық көршілерімізге өз ықпалын тигізеді», — деді ҚР Президенті.
Сонымен қатар Елбасы Қазақстан Қытайдан Каспий теңізіне дейін тікелей темір жол салғанын атап  өтті.
«Мына жол сол жолға қосылады
Қытайға, қытай арқылы Тынық мұхитына шығар мүмкіндік бар
Ол жолдың ұзындығы бұрынғы жолдың ұзындығынан үш есе кем», — деді Мемлекет басшысы.
inform.kz
