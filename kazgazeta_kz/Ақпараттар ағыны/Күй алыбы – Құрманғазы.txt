 Батыс Қазақстан облыстық қазақ драма театрында Құрманғазы Сағырбайұлының 190 жылдығына арналған «Күй алыбы – Құрманғазы» атты аймақтық-республикалық домбырашылар байқауы мәреге жетті. 
Екі күн бойы жергілікті халық күмбір­леген күйге бөленіп, ұлы күйшінің 80-ге тарта туындысы тыңдалды. Олардың қатарында күйшінің нотамен жазылған күйлері ғана емес, елдің жадында сақталып қалған шығармалары да болды
Фестивальге еліміздің 5 өңірінен келген 20 өнерпаз қатысты
Кештегі үздік домбырашылар Құрманғазы күйлері мен қатар Махамбеттің «Жұмыр қылышын», Айтқали Жайымовтың «Тойбастары» мен Дина Нұрпейісованың атақты шығармаларын филармониялық оркестрдің сүйемелдеуімен орындап шықты
Конкурстың қорытындысы бойынша бас жүлде Батыс Қазақстан облысы Дәулеткерей атындағы халық аспаптар оркестрінің жеке орындаушысы Ақылбек Бектасовқа бұйырды
Бірінші орынды Орал қаласының өнерпазы Жарас Сатыбалдиев, екінші орынды Атырау мен Маңғыстау облысынан келген домбырашылар жеңіп алды. 


