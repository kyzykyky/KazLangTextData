Қазақстан телеарналары отандық мультфильмге жарымай отыр
Қазіргі таңда көгілдір жәшіктің құпиясын ашатын мән-мағынасы бар, қазақтың тарихынан сыр шертетін туындылар жоқтың қасы
Соның салдарынан телеэкранға телмірген қазақ балалары шетелдін қаңсығын місе тұтуға мәжбүр, деп мәлімдеді Almaty.tv тілшісіне режиссер-мультипликатор Қайырғали Қасымов.
«Қазақ мультфильмі үлкендердің ойыншығы болып кетті
Қазір балалар тақырыбында мультик түсіріліп жатқан жоқ
Жүйе бойынша түсірсе, онда балалар көреді
Телеэкранды шетел туындылары қаптаған заманда, біздің шығарған өнім балаларға қызық емес
Мән-мағынасыз, таяз ойлы
Мысалы, «теке мен қой» мультфильмін алайық, бір көргенге қызық
Бірақ түп тамырына үңілсең қазақты қойға теңеп тастаған секілді
Халық Ассамблеясына арнап 10 фильм түсіріліп жатыр
Әр ұлттың ертегісінің желісі бойынша
Біз біріншіден – қазақ ойын мультфильмге беріп, түсіріп жатқан жоқпыз
Ал екіншіден – мән-мағынасыз сәл қимылдаса болды, соны мультик деп көндігіп алғанбыз
Әмен ағамыз екі жыл бұрын айтқан еді «қазақ мультфильмінің болашаған көріп тұрған жоқпын», — деп
Бірақ біз соған келе жатырмыз», — деді Қасымов.
Қимылдағанды мультик деп түсіре беретін аниматор-режиссерлер көк жәшіктің құтын қашырды
Соның салдарынан теледидардың бетін шетелдің «Наруто», «Спандж боб» сынды мультфильмі жаулап алды
«Баланың аңсарын ауытатын қазақтың қиял ғажайып ертегілері бір сәтте жоққа айналды», — деді қала тұрғыны.
«Қазір балаларымызға қазақ мультфильмдерін қойып берсең, «ауыстыршы көргім келмейді», — деп шағым айтады
Аңдығандары шетел өнімдері — атыс, шабыс, бір-бірін қорқыту, үркіту
Соны мәз болып көріп отырады
Ал 2 жастағы кішкентай немерем «Маша және медведь» фильмін өте көп көреді
Көрмейсін десең жылап мазаңды алады», — деді қала тұрғыны Айман Шынарбек.
Психологтың айтуынша, таңнан кешке дейін көгілдір экраннан бас алмай отыратын балдырғандардың сана-сезімін шетел өнімдері улауда
Атыс-шабысты бейнелейтін туындылар қазақ баласының болашағына балта шабуы мүмкін.
«Қазақстанда жас айырмашылығына байланысты мультфильмдер жоқтын қасы
Соның салдарынан балалар орыстын «Маша және медведь» фильмін көруге мәжбүр
Бұл туынды бала психологиясына кері әсер етуде
Кішкентай балалар өте еліктегіш келеді
Бұны көрген балдырғандар Маша секілді заттардың барлығын лақтырып, қасына келгендерді ұрып-соғуы да мүмкін
Сондықтан баланы бесіктен бастап тәрбиелеу керек, балалардың сақтау қабілеті өте күшті болады
Оларға өзіміздің мән-мағынасы бар төл туындымызды көрсету қажет
Сонда баланын психологиясы жақсы дамиды», — деді психолог Әсел Мамырова.
Естеріңізге сала кетсек, Білім және ғылым министрлігі балалар құқығын қорғау комиттетінің төрайымы Забира Оразалиева «шетел телеарналарынан көрсетілген мультфильмдер баланың сана-сезіміне кері әсер етеді
Мысалға «Спандж боб» мультфильмінде бас кейіпкер көршісін ұрып соғады, бұны көрген балалар күледі, қуанады, көргендерін жасайды
Соның салдарынан жасөспірімдер бұзақылыққа барады
Сондықтан шетел өнімдерін баларға көрсетуге тыйым салуды сұраймын», — деген болатын
Бірақ бұны естір құлақ табылмады
Керсінше, шетел өнімдері балалардың ермегіне айналып барады.
baq.kz
