Бүгін, 2015 жылдың 1 қаңтарынан бастап әлемде жаңа экономикалық интеграциялық бірлестік өз жұмысына кірісті
Қазақстан, Ресей, Беларусь мемлекеттерінің аумағында құрылып, жақында ғана оған Армения елі қосылған Еуразиялық экономикалық одақты Қазақстан тарихының жаңа парағы десе де болады.
Мұндай экономикалық бірлестік Қазақстан Президенті Нұрсұлтан Назарбаевтың осыдан жиырма жыл бұрын Мәскеу мемлекеттік университетінде жариялаған еуразиялық одақ жайындағы идеясының нақты көрінісі болып табылады
Ал бүгінгі күні өмірге жаңа қадам басқан интеграциялық бірлестік туралы әлем сарапшыларының пікірі әр алуан
Дегенмен, жаһандану мен интеграциялану заманында бұндай экономикалық одақ құрудан ұтпасақ, ұтылмасымыз анық.
Жалпы алғанда, Еуразиялық экономикалық одақ — бұл Жер шарының ең ірі тұтынушылық нарықтарының бірі
Бұл — энергия ресурстарының ірі экспорттаушысы болып саналатын интеграциялық бірлестік
Президент Нұрсұлтан Назарбаевтың сөзімен айтсақ, бүгін ХХІ ғасырдың жаңа геоэкономикалық ақиқаты дүниеге қадам жасап отыр.
Мемлекет басшысы Н
Назарбаевтың өзі Еуразиялық экономикалық одақты шын мәніндегі инновациялық жоба ретінде атап: «Еуразия экономикалық одақ — құлаған Кеңес Одағын көксеу емес, бұл Қазақстан, Ресей және Беларусь елдерінің нақты ұстанымы
Саяси тәуелсіздік сақталады және оған ешкім қол сұқпайды», — деген болатын
Сосын «Біз ХХІ ғасырда бірлесіп технологиялық секіріс жасау үшін экономикалық одақ құрудамыз
Үш ел бір-біріне жаһандық бәсекелестікте көмек көрсетуі үшін ықпалдасуда», — деді Н.Назарбаев
Ең бастысы мемлекеттердің тәуелсіздігіне кепілдік беретін негізгі ресурстар Еуразиялық экономикалық одақтың өзінде жеткілікті.
Шындығында, бүгінгі әлем дамуы тым күрделі
Соның ішінде жаһандық дағдарыс толқындары, қаржылық-экономикалық ахуалдың күрделенуі секілді алуан-алуан мәселелер әлемдік қауымдастықтың алдына интеграцияны көлденең тартып отыр
Ал бүгінгі берекелі ел болудың формуласы нешік, деген сауалға көз жүгіртсек, бұл дегеніңіз — барлық мемлекеттермен шама-шарқынша тату-тәтті тұратын, дос¬тық пен өзара тиімді қарым-қатынастарды одан әрі нығайтуға күш салушы ел дегенді білдірмек
Ендеше, елден ерекше оқшауланатындар емес, даму дөңгелегінен тыс қалғысы келмейтіндер интеграцияға бәрібір барады
Барып қана қоймайды, бұған мүдделі де болмақ
Осы тұрғыдан алғанда, заманның өзі тудырып отырған қажеттіліктер аясында Мемлекет басшысы Н
Назарбаевтың еуразиялық экономикалық интеграция туралы идеясы өзінің өміршеңдігін дәлелдей алады.
Ал жалпы Еуразиялық одақ туралы идеяны Мемлекет басшысы Нұрсұлтан Назарбаев алғаш рет осыдан жиырма жыл бұрын М.В.Ломоносов атындағы Мәскеу мемлекеттік университетінде көтергені белгілі
Президент Назарбаевтың бастамасы аясында өткен жылдар ішінде қыруар жұмыстар атқарылды
Ең маңыздысы бұл идея Ресей Президенті мен Беларусь Президенті тарапынан қолдау тапты
Кейіннен еуразиялық интеграция дами отырып, «үштік ұйым» заңды кезеңдерден — еркін сауда аймағы, Кеден одағы, Біртұтас экономикалық кеңістік арқылы ілгері басты
Ақыр соңында 2014 жылдың 29 мамырында Еуразиялық экономикалық одақ туралы шартқа үш мемлекет басшылары Астанада қол қойды
Кейіннен осы жақында ғана Еуразиялық одақ кеңістігі Армения Республикасымен толығып, «үштік» одақ болып құрылған ұйым, «төрттік» бірлестік ретінде жұмысқа кірісіп отыр.
Айта кетерлігі, тек соңғы бес жылда Қазақстанның Кеден одағына қатысушы елдермен арадағы тауар айналымы 88 пайызға өсіп, 24 млрд
долларлық мөлшерге жеткен
Ресей мен Беларусь еліне қазақстандық экспорт 63 пайызға ұлғайып, 6 млрд
доллар құрады
«Бұл абстрактілі сандар ғана емес
Олардың артында жүздеген нақты кәсіпорындар мен компаниялар, қазақстандық, беларусьтік және ресейлік серіктестермен арадағы өзара іс-қимылдың жаңа желілері тұр
Бұл — мыңдаған жаңа жұмыс орындары, тұрақтылық және өзіне жаңа өткізу нарықтарын ашқан Қазақстан бизнесінің табыстылығының өсуі», — дейді Қазақстан Президенті Нұрсұлтан Назарбаев.
Шындығында, интеграциялық ынтымақтастықтың берері мол
Өйткені, одаққа қатысушы елдердің экономикасы өркендейді, сол арқылы кәсіпкерлік дамиды, жаңа жұмыс орындары ашылады
Сонымен қатар, әлемдік тәжірибе көрсеткендей, интеграциялық одақтар экономиканың дамуына қажетті ұзақ мерзімді тұрақты жағдайды және азаматтардың бақуатты өмірі үшін жаңа мүмкіндіктерді білдіреді
Ал Президент Назарбаевтың айтуынша, Еуразиялық экономикалық одақ жаһандық байланыстармен етене жымдасқан, Еуропа мен дамып келе жатқан Азия ареалдары арасындағы берік көпір түріндегі ашық экономикалық қоғамдастық ретінде қарастырылады.
Еуразиялық экономикалық интеграция жайында белгілі экономист Рахман Алшанов: «Біздің мақсатымыз жаhандану үдерістерін, оның заңдылықтарын халыққа түсіндіру
Біріншіден, Қазақстан бұдан ешқашанда ұтылмайды
Бізге интеграция ауадай қажет
Жабық экономика деген жоқ бүгінде
Қазақстан үшін жалғыз жол — ашық экономика саясатын ұстану» деген болатын.
Осы тұрғыдан алғанда, Еуразиялық экономикалық одақ — төрт және алдағы уақытта қосылуға ниетті басқа да мемлекет азаматтары үшін жаңа мүмкіндіктер көзі
Бұл ретте қатысушы елдерде шағын және орта кәсіпкерлікті дамытуға қолайлы алғышарттар жасалады
Еңбек ресурстары нарығы бірігіп, бұл кәсіби деңгейді көтеру мен еңбек өнімділігін арттырудың маңызды факторына айналады
Сонымен қатар, қарапайым азаматтар үшін Еуразиялық экономикалық одақтың әрбір мемлекетінде білім беру қызметі мен әлеуметтік инфрақұрылымдарына тең қолжетімділік жағдайлары қамтылады
Сөйтіп, үш мемлекеттің 170 миллионнан астам азаматтарының мүдделерін білдіріп, әл-ауқатын арттыруға бағытталған Экономикалық одақ Қазақстанның экономикасын жан-жақты жаңғыртуды жалғастыратын болады
Жалғастырып қана қоймай, бұның арғы жағында Қазақстанды әлемдегі жетекші отыз мемлекеттің қатарына қосуға септігін тигізеді.
Айта кетейік, Еуразиялық экономикалық одақ аясындағы ұлтүстілік органдары болып табылатын Еуразиялық экономикалық комиссия Мәскеуде орналасады
Минскіде Еуразиялық сот құрылып, Одақтың құқықтық аспектілері сонда шоғырланады
Ал Алматыда 2025 жылдан бастап Одақтың қаржы нарығын реттеу жөніндегі ұлтүстілік орган орналасатын болады.
Сосын Еуразиялық экономикалық одақ — бұл өзге елдер үшін ашық құрылым
Мәселен, Еуразиялық экономикалық одақ туралы шартта әу бастан Арменияның қосылуы туралы тармақ қарастырылған болатын
Осы мүмкіндік арқасында Армения Одаққа қосылуы туралы шартты қабылдады
Кейін, Қазақстан мен Ресей Парламенттері Арменияның Одаққа қосылуы туралы шартты ратификациялап, Президенттер ондай құжатты күшіне енгізді
Келешекте Қырғыз елінің де Еуразиялық экономикалық одаққа қосылуын қарастыратын арнайы Жол картасы да жасалғанын еске салайық
Сонымен қатар, Тәжікстан да бұл ұйымға қосылуға мүдделі
Ал сарапшылар тарапынан Түркия, Иран, Үндістан секілді елдердің қызығушылығы туралы айтылып та жүр
Ендеше, 2015 жылдың 1 қаңтарынан іске кіріскен Еуразиялық экономикалық одақтың перспективасы әлемнің бірқатар елдерінде қызығушылық тудырып отырғанын айта кеткен орынды.
Тұтастай алғанда, жұмысқа жаңа кіріскен Еуразиялық экономикалық одақта халықаралық ұйымдарға тән арқаулық аспектілер, мемлекеттердің егеменді теңдігі, аумақтық тұтастығы, сондай-ақ, Одаққа мүше-мемлекеттердің саяси құрылымының ерекшелігін құрметтеу қағидаттары көрініс тапқан
Бұған қоса, Шарт Қазақстан, Ресей және Беларусь азаматтарының әл-ауқаты мен тұрмыс сапасын арттыру мәселелерін шешуге бағытталған және тауарлардың, қызметтердің, капитал мен жұмыс күшінің еркін қозғалысын, үйлестірілген экономикалық саясат жүргізуді қарастырады
Ал жалпы алғанда, келешектегі интеграциялық тиімділік 2030 жылға қарай ІЖӨ-нің жиынтық өсімі 900 млрд
доллар көлемінде болатындығымен бағаланып отыр
Еуразиялық экономикалық одақ теңдік, негізділік, жүйелілік, прагматизм және өзара тиімділік қағидаттары негізінде құрылады.
Нұрсұлтан Назарбаев, Қазақстан Республикасының Президенті:
ХХІ ғасырдың алғашқы жартысында біздің Одағымыздың алдындағы миссиясы екі түрлі маңызды мәселені шешуде екенін түсінуіміз керек
Біріншіден, әлемнің аса маңызды экономикалық макроаймағына айналып, Шығыс пен Батыстың, Еуропа мен Азияның «экономикалық көпірі» болатын сапаға қол жеткізу арқылы бәсекелестікке қабілеттілігімізді арттыру
Екіншіден, әрбір мүше мемлекетті әлемнің барынша дамыған елдері қатарына енгізуді қамтамасыз ету
Еуразиялық экономикалық одақ халықтарымызға ауыртпалық емес, игілік бола білуі керек
Біз тек осындай жолды ұстана білсек қана еуразиялықтың тартымдылығын арттырамыз және оның айқын мақсаттарына деген күмәнді біржолата жоятын боламыз.
Владимир Путин, Ресей Федерациясының Президенті: 
Бүгінде біз бірлесіп, экономикалық дамудың қуатты, тартымды орталығын, 170 миллионнан астам халықты біріктіретін ірі өңірлік рынокты құрудамыз
«Үштік» елдерінде дамыған өнеркәсіп, индустриялық база, қуатты кадрлық, интеллектуалдық, мәдени әлеует бар
Географиялық жағдайымыз бізге тек өңірлік қана емес, жаһандық та маңызы бар көлік-логистикалық бағдарлар қалыптастыруға, Еуропа мен Азияның ауқымды сауда жолдарын өзімізге «бағындыруға» мүмкіндік береді
Осының барлығы — біздің бірлестігіміздің бәсекеге қабілеттілігінің, оның жедел өзгеріп жатқан әрі күрделі әлемдегі қарқынды дамуының кепілі болып табылады.
Александр Лукашенко, Беларусь Республикасының Президенті:
Біздің елдерімізге экономикалық интеграция жолы оңайға түскен жоқ
Әрбір қадам оңай болған жоқ
Бірақ, біздің басты мақсатымыз айқын, ол — халықтарымыз татулық пен достықта өмір сүріп, мемлекеттерді дамыту мен нығайтудың өзара тиімді ынтымақтастықтың негізінде жүзеге асырылып жатқанына олардың сенімді болуын қамтамасыз ету
Біздің дұрыс жолды таңдағанымызды өмірдің өзі көрсетті
Бұрынғы кеңестік кеңістіктің қайтарымсыз кері интеграциясына жол бермес үшін біз ТМД-ны құрудан бастадық, содан кейін Еуразиялық экономикалық қоғамдастықты, Кеден одағын құрдық
Біртұтас экономикалық кеңістіктің нобайын жасадық
Бүгін біз мәреге жетіп отырмыз
Ол Еуразиялық экономикалық одаққа әкелді.
 
inform.kz
