АСТАНА
ҚазАқпарат — Ұлы Отан соғысы ардагерлерінің арқасында қазақстандықтар болашаққа сеніммен қарайды
Бүгін елордадағы «Отан қорғаушылар»
алаңында Елбасы Нұрсұлтан Назарбаев осылай деді.
«Жеңіс күні — Ұлық мереке
Біздің аталарымыз бен әкелеріміз бүгінде біз бейбіт аспан астында өмір сүріп, Қазақстанды қалыптастыруымыз үшін бәрін жасады
Соның арқасында болашаққа сеніммен қараймыз
Мұның барлығын солар жасады», — деді Елбасы.
Сонымен бірге ҚР Президенті қан майданға Қазақстаннан 1,8 млн
азамат аттанып,  оның жартысы соғыстан қайтып оралмағандығын, бұған қоса тылда 700 мыңға жуық адам еңбек еткендігін баса айтты.
«Біздің мысымыз бен қорғасынымыз жауды жеңу үшін жұмыс істеді. Ардагерлер тек қана ерен ерліктерімен ғана емес, өздерінің өмірлік ұстанымдарымен, ұлтшылдық пен фашизммен күресімен де үлгі
Сондықтан да бұл күнді мәңгі есте сақтаңыздар
Достықтың, ерліктің, бауырластықтың не екендігі әр кезде де естеріңізде болсын», — деді Мемлекет басшысы.
Н.Назарбаев жылдан-жылға еліміздегі соғыс ардагерлерінің азайып келе жатқандығын, сондықтан да оларға әр уақытта да құрмет көрсету қажеттігін де атап өтті.
