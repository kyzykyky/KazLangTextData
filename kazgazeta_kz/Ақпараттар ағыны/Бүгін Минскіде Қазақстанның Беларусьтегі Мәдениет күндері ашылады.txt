Бүгін Минск қаласында Қазақстанның Беларусьтегі Мәдениет күндерінің ресми ашылуы өтеді деп жазады Қазақпарат.
Салтанатты рәсім Беларусь Мемлекеттік академиялық музыкалық театрының сахнасында өтіп, өнер шеберлерінің гала-концертімен  жалғасады
Концерт бағдарламасы бойынша, «Аққу» би ансамблі, «Сазген сазы» фольклорлық-этнографиялық ансамблі, «Ulytau» этно-рок тобы, «Серпер» домбырашылар ансамблі өнер көрсетеді деп жоспарлануда.
Беларусь халқының алдында ҚР Халық әртісі Р
Рымбаева, ҚР еңбек сіңірген қайраткерлері Б
Жанұзақ, А
Трегубенко, Ж
Жарқымбаева, Н
Бекмұхамбетов сынды Қазақстанның маңдайалды әртістері де өз өнерлерін паш етпек
Сондай-ақ Құрманғазының «Сарыарқа», «Адай» күйлері ойналып,  бишілер тобы «Би күйі» қазақ ұлттық биін билейді, сондай-ақ, атақты қазақ және беларус халық әндері орындалады.
Іс-шараны ұйымдастырушы — ҚР Мәдениет және ақпарат министрлігі
Ресми делегация құрамында ҚР Мәдениет және ақпарат министрі Мұхтар Құл-Мұхаммед, вице-министр Асқар Бөрібаев, департамент басшысы Асқар Смағұлов, «Қазақ әуендері» акционерлік қоғамының президенті Ғалымжан Өтеубайұлы бар.
Келер  жылы Қазақстан Республикасында Беларусь Республикасының Мәдениет күндерін өткізу жоспарлануда.
