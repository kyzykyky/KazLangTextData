Орталық Азия университетінде  «Күлтегін» республикалық әдеби-та­рихи танымдық, этнографиялық өнер бірлестігінің ұйымдастыруымен ақын, Қазақстан Жастар одағы және халықаралық «Алаш» сыйлықтарының лауреаты,  Қазақстан Жазушылар одағы басқармасының мүшесі Қасымхан Бегмановтың шығармашылығына арналып, «Салты мықтының, халқы мықты» атты әдеби-сазды кеш өтті. 
Кешке ақын Рафаэль Ниязбек, Темірхан Медетбек, журналист Серік ­Жанболат, Қасымхан Бегмановтың ұстазы Ұлықпан Сыдық, жазушы Зәкір Асабаев сынды қоғам қайраткерлері мен әдебиет көшінің басында жүрген ардақты қаламгерлер шақырылды
Жиналғандар алдымен қаламгердің кітаптары қойылған көрмені тамашалады
Кешке аталмыш оқу орны­ның студенттерімен қатар, қаладағы бірқатар жоғары оқу орындарының жас­тары қатысты
Сұхбат түрінде өрбіген кез­десуді университет ректоры Сайлау Қасабеков жүргізді
Кеш шымылдырығын Қасымхан ­Бегманов өзі ашып бірнеше өлеңдерін оқып, берді
Сырласу кеші түрінде өткен басқосуда студенттер ақынның өмірбаяны мен шығармашылығына байланысты сан cауалдарға жауап алды
Тағылымы мол кешті Бауыржан Өскенбеков, Шаба Әбденқұлқызы, Серік Айтбайұлы се­кілді әншілер және «Жебе» тобының жігіт­тері ақынның сөзіне жазылған әндер­мен әрледі
Кеш соңында университет ректоры Сайлау Аманжолұлы Қасым­хан Бегмановқа «Орталық Азия Универ­си­тетінің құр­мет­ті профессоры» дипломын табыс етсе, кеш иесі өзінің жыр жи­нақтары мен өзінің басшылығымен шы­ғып жүрген «Дәстүр» журналын сыйға тартты.
Арна Жұматай
