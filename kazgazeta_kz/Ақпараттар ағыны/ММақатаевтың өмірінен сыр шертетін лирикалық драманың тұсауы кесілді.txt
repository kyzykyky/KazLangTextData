Қарағанды сахнасында ақиық ақын Мұқағали Мақатаевтың өмір жолынан сыр шертетін «Мен ұмытылмаймын» лирикалық драмасының тұсаукесері өтті.
Бес күндік гастрольдік сапармен барған Ғабит Мүсірепов атындағы Қазақ мемлекеттік академиялық балалар мен жасөспірімдер театрының ұжымын Арқа өңіріндегі өнер сүйер қауым ыстық ықыласпен қарсы алды.
Ақиық ақынның өмірінің бір күні көрсетілген қойылымда өткен күннің де елестері қылаң береді
Ақын Музамен сырласады
Ол «Мен бүгінге дейін не істедім?» деген сауалға жауап іздейді
Режиссердің айтуынша, лирикалық драманың мақсаты – Мұқағали рухын қайта жандырып, халқымен қауыштыру, ақын жырларымен сусындату.
Балтабай Сейітмамытұлы, спектакльдің қоюшы-режиссері:
— Мұқағалиді өзінің халқымен қайтадан жүздестіру, сахнаға тірілтіп алып келу басты мақсатымыз болып отыр
Ол кісілер Мұқағалидің қандай болғанын көрсін, жылайтын жерінде бірге жыласын
Мұқағалидің мұңын түсінсін
Соңында екеуміз жан айырбастайықшы деп қайыңға жалынып, сен менің орныма адам болып келші, мен қайың болып сенің орныңда тұрайын деуі оның ең соңғы талғармау кезі еді.
Лирикалық драма Мұқағали Мақатаевтың қаламынан туындаған жырларымен өрілген
Басты кейіпкерді Ғабит Мүсірепов атындағы театрдың актері Әсет Иманғалиұлы сомдады.
Әсет Иманғалиұлы, актер:
— Өмірде болған адамды ойнау қиын
Өйткені, бұл кісінің көзін көрген кісілер бар, ұрпағы бар
Сондай кейіпкерлерді ойнау өте қиын
Қиналғаным рас
Әлі де тәжірибеден өтіп жатырмыз.
Бұл жолы Ғабит Мүсірепов атындағы Қазақ мемлекеттік академиялық балалар мен жасөспірімдер театры қарағандылық көрермендерін 5 жаңа қойылыммен қуантты
Тың сахналық туындылар көпшіліктің көңілінен шықты.
24.kz
