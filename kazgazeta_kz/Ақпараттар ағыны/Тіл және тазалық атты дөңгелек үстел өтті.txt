Әл-Фараби атындағы Қазақ ұлттық университеті филология, әдебиеттану және әлем тілдері факультетінің жалпы тіл білімі және шетел филологиясы кафедрасы 2014-2015 оқу жылының 3-семестрінде «Шетел филологиясы» мамандығы студенттерінің таңдауы бойынша «Жаратылыстану ғылымдарының тұжырымдамалары» атты қосымша пәнді жоспарға енгізген болатын
Аталған пәнді 11 студент таңдап, 15 апта бойы оқып шықты
«Қазіргі жаратылыстану тұжырымдамалары (тіл және экология)» пәнінің студенттерге берері мол болды
Себебі меңгерілген білім және оның тәжірибеде дұрыс қолданылуы тіл тазалығын сақтауға ұмтылу, тілдің тоғысу мәселелерін байқай білу дағдысын қалыптастырады, сондай-ақ табиғат әлемі туралы мәлімет алып, қоршаған ортаны қорғауға шақырады.
Қазіргі таңда осындай мәселелерді біліп жүру және оған септігін тигізу мемлекетіміздің әрбір азаматының парызы екені даусыз
«Айналаңды нұрландыр» бағдарламасының өзі осы пән атауының тәжірибелік жағы десек қателеспеген болар едік
Осы бағдарлама бойынша бүгінгі таңда біздің университетіміз қолға алып орындап жатқан қаншама шаралар бар
Түрлі тақырыптағы мерекелік шаралар, қайырымдылық шаралары, науқандар жайлы айтып біту мүмкін емес.
Ал аталмыш курс тіл туралы теория мен тәжірибенің интегративтік бағыты болып саналатын тіл экологиясы (лингвоэкология, эколингвистика) туралы филологиялық мәліметтер негізін қалыптастыруға бағытталған.
Тіл экологиясы мәселелері мемлекеттік деңгейде шешілуі тиіс аса маңызды мәселелердің бірі, сондықтан олар әртүрлі салаларда: білім, бұқаралық коммуникация құралдары, заң саласы, іс жүргізу және т.б
салаларда жүзеге асырылатын мемлекеттің тіл саясаты аясында қарастырылады.
«Қазіргі жаратылыстану тұжырымдамалары (тіл және экология)» пәні аясында тікелей тілдік бірліктер, адамның сөйлеу әдебі, сондай-ақ экстралингвистикалық факторлар да – табиғи (климат, географиялық факторлар, флора және фауна т.б.) жағдайлар зерттеледі, яғни социумды құрайтын бөлшектер ретінде қоршаған орта және сыртқы әлеуметтік жағдайлар да қарастырылады.
Бір семестр бойы оқытылған пәннің қорытындысы ретінде үстіміздегі жылдың ақпан айында «Тіл және тазалық» атты дөңгелек үстел өтті
Дөңгелек үстелдің мақсаты да жоғарыда атап өткендей интралингвистикалық және экстралингвистикалық факторлардың өзара байланысы мен қарым-қатынасы жайында болды
Дөңгелек үстелге жалпы тіл білімі және шетел филологиясы кафедрасының меңгерушісі, профессор Г.Мәдиева, пән оқытушысы  П.Медетбекова, «Шетел филологиясы» мамандығының 2 курс студенттері Т.Лянова, Т.Бағланова, Ұ.Бигелдиева,  С.Айбек, Ә.Сайлау, З.Умирова, Г.Мырзабек, т.б
қатысты.
Жиын барысында студенттер тіл тазалығын сақтау және оның қоршаған ортамен байланысы туралы қазіргі жаңа ғылым ретіндегі лингвоэкологияның даму тарихы жайында әңгіме қозғаса, енді бірі сөйлеу мәдениетінің лексикалық саласымен байланысты мәселелердің ғылыми зерттелу деңгейін көрсететін әртүрлі зерттеулер жайында айтты
Сонымен қатар лингвоэкологияда қолданатын ұғымдар мен терминдер, тілдік тұлға, сөйлеу әрекеті, идиостиль, экспрессивтілік, бейнешілдік, мәнерлілік, стилистикалық норма, стилистикалық синонимия, нұсқалық формалар және т.б
жайында мейлінше кеңірек білгенін ортаға салып жатты.
Студенттердің қатысуымен өткен дөңгелек үстелдің қорытындысынан студенттердің 1 семестрде осы пәннен: лингвоэкология мәселелерін зерттеудегі теориялық және практикалық материалды жүйелі түрде пайдалану және талдауды, тілдің даму тарихы, фонетикалық құрылымы, жазу, грамматикалық құрылымның дамуы лексикалық құрамның динамикасы, сондай-ақ тіл тарихы үшін маңызды тарихи жағдайлардың өзгерістері, қазіргі тілдік материалды өз бетінше түсіндіруді (масс-медиа мәтіндері, жарнамалар, қазіргі көркем әдебиет), әртүрлі лексикографиялық басылымдарды оқу барысында қолдану, оның ішінде жаңа сөздіктер (ассоциативтік, идеографиялық, стандартты лексика, жаңа сөздер және т.б.) жайында, ең негізгісі тіл тазалығына қатысты шетелдік, ресейлік зерттеуші ғалымдар мен отандық ғалымдардың еңбектері жайында да айтылды
Әрбір студенттің жасаған баяндамалары талқыланып, сұрақ-жауаптармен толықтырылып жатты.
Қазіргі біздің қоғамымызда, жастардың ортасындағы тілдің шұбарлануы, орыс ағылшын және өзге тілдің араласуынан қазақ тілінің дамуына кері әсері тигізіп жатқаны рас
Бұл мәселе де студенттерді бей-жай қалдырмады.
Г
МӘДИЕВА,
жалпы тіл білімі және шетел филологиясы кафедрасының
 меңгерушісі, филол.ғ.д., профессор
 
П
МЕДЕТБЕКОВА,
жалпы тіл білімі және шетел филологиясы кафедрасының 
доценті, филол.ғ.к.
