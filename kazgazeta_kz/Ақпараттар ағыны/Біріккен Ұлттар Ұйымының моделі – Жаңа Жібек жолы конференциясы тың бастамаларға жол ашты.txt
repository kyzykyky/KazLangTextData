Бүгінгі таңда жастар мемлекеттік, елдік саясат пен әлемдік мәселелер хақында өткір пікірлер айтып,  белсенділік танытып жүр. Жасыл экономика мен тұрақты даму мәселелері де жастар  назарынан тыс қалмаған
Осы орайда жуықта Әл-Фараби атындағы Қазақ ұлттық университетінде  «Біріккен Ұлттар Ұйымының моделі – Жаңа Жібек жолы» атты конференция өткізілді.
Конференцияға   Орталық Азия, Еуропа, Оңтүстік Корея, Оңтүстік Африканың 14 мемлекетінен келген студенттер мен елшілік өкілдері қатысты
Сонымен бірге  еліміздің жоғары оқу орындарының студенттері де тілек білдіріп, аталмыш  конференцияға  тыңғылықты дайындықпен келді
Бұл жолғы конференция Ауғанстандағы жағдай, халықаралық есірткі айналымы, сөз бостандығы, қоршаған ортаны қорғау сынды тақырыптарды қамтыды
Салтанатты рәсімді Қазақ ұлттық университетінің бірінші проректоры Мұхамбетқали Бүркітбаев ашып, барлық қатысушыларға сәттілік тіледі
АҚШ-тың Қазақстандағы өкілетті елшісі Тереза Гренчик аталмыш конференция жайлы былай деді: «Алматы Қазақстанның қаржы және мәдени астанасы, Орталық Азияның экономикалық қозғаушы күші, әрі Жаңа жібек жолының ортасында орналасқан қала
Жаңа жібек жолында орналасқан елдер арасындағы байланысты нығайту үшін ұйымдастырылған конференцияны Алматының Орталық және Оңтүстік Азия арасындағы сауда-саттық қатынасындағы ерекше орнын ескере отырып, осында өткізудің маңызы зор».
Оңтүстік Африка республикасының Қазақстандағы өкілетті елшісі Шириф Сони БҰҰ-ның моделі жастардың саяси білімін жетілдіріп, болашақта дипломатиялық қарым-қатынастарды жүргізуге елеулі үлесін тигізетінін атап өтті
БҰҰ-дың Қазақстандағы Ақпарат департаментінің директоры Властимил Самек  «2015 жыл БҰҰ-ға 70 жыл толып отыр
Елбасы Н.Назарбаев өз сөзінде БҰҰ моделіне қатысушылары бұл болашақ елшілер, ел беделін асқақтататын білімді де білікті азаматтар болатыны анық деген еді
Сондықтан бүгінгі конференцияның өскелең ұрпақ үшін маңызы зор деп білемін» деп, жастарды ғаламдық көкейкесті мәселелерді шешуге атсалысуға шақырды
 «БҰҰ моделі – Жаңа Жібек жолы» жобасының жетекшісі, Колумбия университетінің пофессоры Рафис Абазов бұл іс-шара арқылы өңірдің жас көшбасшылары өзара танысып, қарым-қатынас орнатуға мүмкіндік алатынын, бүкіл Орталық және Оңтүстік Азия университеттерінің студенттері конференцияға қатысу арқылы өңірдегі жоғарғы білім саласындағы ынтымақтастықты нығайтуға өз үлесін тигізетінін тілге тиек етті.
Конференция моделі барысында студенттер БҰҰ құрамына кіретін мемлекеттердің мүдесін қорғайды
Олардың басты міндеті таныстырылатын мемлекеттердің ұлттық ерекшеліктерін сақтай отырып, көкейкесті әлемдік мәселелер хақында өз ұсыныстарын алға тарту
Яғни, әр студент өзіне берілген елді жан-жақты зерттеп, оның өзекті мәселелерін, оны шешу жолдарын талқылады.  Конференция жұмысы «Бас Ассамблея», «Қауіпсіздік Кеңес», «Адам құқығы», «БҰҰ-ның экономикалық және әлеуметтік кеңесі» сынды секциялардан тұрды.
«Бас Ассамблея» бөлімінің қатысушылары кедейлілікті жою, сапалы білімді қамтама­сыз ету, денсаулық сақтауға кепілдік беру, азық-түлік қа­уіпсіздігі, жұмыс орындарын және еңбек жағдайларын жасау және тұрақты және қауіпсіз қоғамға кепілдік туралы сөз қозғап, пікірталас өткізді
Аталмыш секцияның қатысушылары
Ал «Қауіпсіздік кеңес» секция­сында қатысушылар әскери қауіпсіздікті арттыру үрдісі мен қақтығыстардың алдын алу мәселесі  бойын­ша өз ойларын білдірді
Қатысушылар БҰҰ Қауіпсіздік Кеңесі туралы сөз қозғағанда, Қазақстанның да болашағы туралы ойларын білдірді
Қазақстан соңғы 2 жыл көлемінде БҰҰ-ның Қа­уіпсіздік Кеңесінде жұмыс атқарып келеді
Аталған ұйым өз қарамағына 5 тұрақты және 10 тұрақсыз мүшені біріктірген еді
Сонымен бірге секцияға қатысушылар Араб–Израиль, Түрік-Күрд қақтығыстары мен Египет, Иран, Ирак мемлекеттерінің жағдайын қарастырды.
«Адам құқығы» секциясы мүгедектер мәселесін, олардың бүгінгі қоғамдағы орны жан-жақты талқыланып, әлемдік деңгейде оларды қолдауға байланысты ұсыныстар айтылды
«БҰҰ-ның экономикалық және әлеуметтік кеңесі» бөлімі БҰҰ-ның бүгінгі қоғамның дамуындағы маңызды рөлін айқындап берді
Іс-шара нәтижесі ретінде  талқыланып жатқан мәселені шешу ұсыныстары қамтылған қорытынды құжаттың қабылданды.Осылайша, конференцияға қатысу арқылы әрбір делегат адамзаттың жаһандық мәселелерін шешуде өзіндік үлесін қосты.
 
Ақбота ИСЛӘМБЕК
