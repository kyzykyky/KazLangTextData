Бүгін Парламент Сенатының жалпы отырысында палата депутаттары «1999 жылғы 2 ақпандағы ҚР Үкіметі мен  Беларусь Республикасының Үкіметі арасындағы Тауарларды (жұмыстарды) экспорттау және импорттау кезінде жанама салықтарды өндіріп алудың принциптері туралы келісімнің қолданысын тоқтату туралы Қазақстан Республикасының Үкіметі мен Беларусь Республикасының Үкіметі арасындағы хаттаманы ратификациялау туралы» ҚР Заңын қабылдады
Парламент қабылдаған құжат енді Мемлекет басшысының қол қоюына жолданады.
«Қазақстан мен Беларусь елі арасындағы келісімге 1999 жылы қол қойылған, бұл ретте құжат тауарлар мен жұмыстардың экспорты мен импорты барысында жанама салықтарды екіжақты форматта алуды қарастыратын болған
Ал кейін Кедендік одақ құрылғалы дәл осыған ұқсас келісім күшіне енді, сондықтан бұл құжатты тоқтатқан ләзім», — деді құжат бойынша баяндаған Қаржы министрі Бақыт Сұлтанов.
Оның айтуынша, Кеден одағында қолданылып жүрген Келісім екіжақты Келісімде көзделген тауарларды (жұмыстарды) экспорттау және импорттау кезінде жанама салықтарды алу қағидаттарын қамтуына байланысты 2011 жылғы 8 қарашада Қазақстан мен Беларусь Республикаларының Қаржы министрліктері екіжақты Келісімнің қолданысын тоқтату туралы Хаттамаға қол қойған.
ҚазАқпарат.
 
