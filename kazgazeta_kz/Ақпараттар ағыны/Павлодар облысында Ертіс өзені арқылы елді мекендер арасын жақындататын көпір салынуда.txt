Павлодардағы облыс активі жиынында оған қатысушылар «Нұрлы жол» Жолдауында ҚР Президенті қойған басты міндеттер туралы айтты.
«Мемлекет басшысының әр Жолдауы — бұл ел экономикасының одан әрі дамуына және халықтың әл-ауқатының жақсартуға бағытталған стратегиялық құжат», — деді аймақ басшысы Қанат Бозымбаев жиында.
Ол Жолдауда елдің әрі қарай даму жоспары беріліп, осы мақсаттарға қол жеткізудің нақты жолдары көрсетілгенін атап өтті
Қ.Бозымбаев аймақта осы мәселелердің шешілу барысына тоқталды.
Бірінші бағыт — көлік-логистикалық инфрақұрылымды дамыту бойынша облыста «Астана-Павлодар-Өскемен» автожолының құрылысы жүріп жатыр
Жоба аясында Ертіс өзені арқылы өтетін көпір салынуда, ол Павлодар мен Ақсу арасындағы жолды едәуір қысқартпақ.
Тағы бір маңызды жоба — облыс аумағында ұзындығы 385 шақырымды құрайтын «Омбы-Майқапшағай» республикалық маңызға ие автомобиль жолының қайта жөнделуі
Ол Ресей Федерациясының үш аймағы мен Қазақстан облыстарын байланыстыратын халықаралық транзиттік дәліз болып табылады.
Алайда өңірдегі өзекті мәселе автомобиль жолдарының жай-күйі болып табылады, оларға тіпті еш сын айтуға келмейді, деп атап өтті облыс басшысы
Шамамен 1200 шақырым жолдың күйі нашар, осы мақсатқа биыл 5 млрд
теңге бөлінген, ол өткен жылмен салыстырғанда 1,4 есе көп
Бұл 231 шақырым жолды жөндеуге мүмкіндік береді.
Әкім сондай-ақ су көлігін дамыту, ҮИИД мемлекеттік бағдарламасының орындалуы, «Павлодар» арнайы экономикалық аймағының даму мәселелеріне тоқталды
Кеңес соңында облыс әкімі бірқатар тапсырмалар берді, оның ішінде ел Президентінің Жолдауын жүзеге асыру бойынша шаралар жоспарын әзірлеуді тапсырды.
ҚазАқпарат
