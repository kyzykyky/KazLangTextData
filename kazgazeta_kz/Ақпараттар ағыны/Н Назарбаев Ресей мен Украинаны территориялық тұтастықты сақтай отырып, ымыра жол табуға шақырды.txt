Тайталасу, санкция — бұл тұйыққа тірер жол
Бұл туралы бүгін ҚР Президенті Нұрсұлтан Назарбаев Украина Президенті Петр Порошенкомен
кеңейтілген құрамдағы келіссөздерден кейінгі брифинг барысында айтты, деп хабарлайды ҚазАқпарат тілшісі.
«Маған Украинаның нақты ұстанымы, Ресей мен Еуропаның ұстанымы белгілі
Ендігі уақытта мен мұның барлығын да түсінемін
Осы орайда сіздерге бұл жағдайдан шығудың жолы бар екендігін айта аламын
Өйткені, тайталасу, санкция — бұл тұйыққа тірер жол», деді ҚР Президенті.
Сонымен қатар Елбасы орын алып отырған бұл жайттан шығар жол табуға болатынын, елдер арасындағы, оның ішінде Украинаның басты сауда серіктесі болып келген Ресеймен арадағы өзара қарым-қатынасты қалпына келтіру керектігін баса айтты.
«Мен жасым әрі саяси өтілім үлкен адам ретінде Ресейге де, Украинаға да осынау жағдайдан Украинаның территориялық тұтастығын сақтап, қазіргі ұстанымдарды жақындата отырып шығатын ымыра жол табуды ойластыруға үндеймін
Өйткені, бұл жайт нонсенс, ол дұрыс емес», — деді Н.Назарбаев.
 
inform.kz
