4 сәуір күні Йемен уақыты бойынша сағат 14 шамасында Қазақстанның Омандағы елшілігінің қолдауымен Ресей ТЖМ ұшағымен Қазақстанның бес азаматы: Оспанов Дастан, жұбайымен және баласымен, сондай-ақ Ақжанова Ильмира сәбиімен Йемен жерінен шығарылған болатын.
Йеменде тұрақты өмір сүретін тағы бір қазақстандық азаматша Саханова Гүлмираның Санада қалғаны туралы хабар Қазақстанның Масқаттағы елшілігіне 4 сәуір күні кешкі уақытта келіп түсті.
Азаматшаның туысқандарынан алынған байланыс телефон нөмірлері арқылы еліміздің Омандағы елшілігі Гүлмира Сахановамен хабарласып, оның елден эвакуациясы Ресей тарапымен 6 сәуірге келісілді.
Қазіргі уақытта азаматшамызға қауіп төніп тұрған жоқ
Қазақстанның Омандағы елшілігі мен Сыртқы істер министрлігі аталған мәселені қатаң қадағалауда.
Дереккөз: ИА «Казинформ»
