Таяуда Орал қаласындағы www.infoportal.kz ақпарат порталы «Батыс Қазақстан облысында халқымыздың мәдени және рухани құндылықтарын қолдау ісінде қай әкімді ерекше айта аласыз?» деген тақырыпта сауалнама өткізген болатын
Сайт пайдаланушылары облыстың 12 ауданы мен Орал қаласы әкімдеріне жоғарыдағы сауал бойынша өз пікірін білдірді.
Сауалнама нәтижесінде Қаратөбе ауданының әкімі Асхат Шахаров оқ бойы алға шықты
Сауалнамаға қатысушылардың жартысына жуығы (43 ­пайыз) Асхат Берлешұлына ниет танытқан
Қаратөбе ауданында соңғы кезде атқарылып жатқан тарихи маңызды шаралар өңір басшысына ел ықыласын сыйлады
2013 жылдың соңында Қаратөбе ауданының 85, Батыс Алашорданың құрылғанына 95 жылдық мерейтойлары кеңінен аталып өтті
1918 жылы 18-ақпанда Қаратөбеде Орал облысы қазақтарының ІІІ съезі өткен жерге еңселі ескерткіш орнатылды
Ұлттық өнердің қаймағы бұзылмаған өңірде Мұхит пен Ғарифолланың әншілік мектебін кейінгі ұрпаққа насихаттау мақсатында ән шеруі ұйымдастырылды
Күй атасы Құрманғазыға ұстаз болған Ұзақ Мырзабайұлын ұлықтау шаралары басталып, жақында күйшіге кесене тұрғызылмақшы
Міне, осының бәрі Асхат Шахаровтың абыройын асырғаны анық.
Рейтингтің екінші сатысында тұрған Жаңақала ауданының басшысы Лавр Хайретдинов­тың мәдени мұраға оң ниеті ба­тысқазақстандықтарға көптен таныс
Бұрынғы Орда ауданын бас­қарған кезде Жәңгір хан, Дәулеткерей Шығайұлы және Мұхамедсалық Бабажановтарға кесене тұрғызып ел есінде қалса, соңғы жылдары Жаңақала ауданында күйші Мәмен мен Тұяқ Шәмелевке еңселі мазар көтерілді
Аудан орталығында күйшілер аллеясы жасалып, ескерткіштері орнатылды
Тіпті Орал қаласында Дина Нұрпейісова шешеміздің мүсінін қоюға да мұрындық болған Лавр Рашидұлы
Сондықтан күйшілер мен батырлар мекені Жаңақала бас­шысының атына берілген баға әділ.
Ал үздік үштіктің қатарында Сырым ауданының әкімі Абат Шыныбеков те бар
Біраз жыл бойы «Нұр Отан» партиясы облыстық филиалы төрағасының орынбасары болған, аз уақыт Орал қалалық мәслихатының хатшысы болып қызмет атқар­ған Абат Абайұлы да рухани құндылыққа жақын адам
Әкім болып тағайындалғанына көп уақыт өтпесе де аудан тарихын түгендеуге, мәдени мұраларды зерделеуге айтарлықтай үлес қосып жүр.
Сәкен МҰРАТҰЛЫ, Батыс Қазақстан облысы
