«Сіздер Францияда, Австрия мен Германияда, және көптеген белді мемлекеттерде ұлттық пантеон барлығын білесіздер, Қазақстан да ұлттық пантеон салатын деңгейге жетті, себебі пантеон адами қарым-қатынас саласының негізі болып табылады», — деді Арыстан Мұхамедиұлы жұма күнгі брифингте.
Бұл ретте ол пантеон дегеніміз – ол «келешек ұрпаққа деген алғыс», деп атап кетті.
«Егер біз осы орасан зор үлес қосқан тұлғалардың есімдеріне тағзым танытсақ, онда келешек ұрпақ үшін алғыс сақталады», — деп атап көрсетті министр.
Оның айтуынша, пантеон тұжырымдамасын жасағандағы бір күрделі мәселе – конфессиялық қатыстылығын ескеріп отыру.
«Біз қазір ғалымдармен бірге пантеон тұжырымдамасын дайындап жатырмыз: кімдер лайықты, онда ескеретін тұстары көп қой
Оның үстіне Қазақстан — көпконфессионалды мемлекет
Бұл оңай мәселе емес, осы бағытта біз белсенді жұмыс атқарудамыз», — деді Мұхамедиұлы.
Министр өмірден өткен кімдер ұлттық пантеонға жерлене алатынын нақтылап кетті.
«Біз қазір ұлттық пантеон тұжырымдамасын дайындап жатырмыз
Онда мемлекеттік сыйлық алғандар, немесе Фариза Оңғарсына сынды ақын-жазушылар, ауыл шаруашылығында, ғылымда үлкен табыстарға қол жеткізген ғалымдар, немесе бізде жанып жатқан үйден 5 баланы құтқарған сержант бар, міне, сондай адамдар Ұлттық пантеонға ене алады», — деді министр.
Оның айтуынша, ұлттық пантеонға жерлеу мүлкі жағынан сараланбайды, және онда тек бай қазақстандықтар жерленеді деген ұсыныстар қабылданбайды.
«Онда халыққа қызмет еткендер жерленеді, онда ақшасы көптігіне қарап жерленбейді», — деді министр.
Еске салсақ, мемлекеттің ғылымдағы, мәдениетіндегі көрнекті қайраткерлерін, сондай-ақ Қазақстан дамуына үлес қосқан тұлғаларды мәңгі есте сақтау үшін, үкімет ұлттық пантеон нысанын салу туралы ұсыныс енгізді
Соған байланысты пантеон орнын анықтау туралы тапсырма берілді.
nur.kz
