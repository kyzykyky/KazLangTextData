Анадолы жерінде Түркия Журналистер қоғамы және Ескішаһар 2013 Түркі әлемі мәдениет астанасы агенттігінің ұйытқы болуымен тілшілердің форумы өтті
Журналистер форумына 31 елден 370 журналист қатысты
Форумның алғашқы күні «ТҮРКСОЙ» ұйымы ұйымдастырған «2014 Түркі әлемі Мәдениет астанасы Қазан» көрмесі ашылды
Фотосурет көрмесінде Халықаралық түркі мәдениет ұйымының Қазан қаласының әсем көріністерін бейнелейтін туындылары орын алды.
Ескішаһардағы Анадолы университетінде түрік журналистерін марапаттау рәсімі өтті
Түркі әлемінің мәдени астанасы саналған Ескішаһар өз мәртебесін Қазан қаласына табыстады
Салтанатты жабылу рәсімінде «ТҮРКСОЙ» ұйымы түркі мәдениеті мен рухани құндылықтарын насихаттаған баспасөз өкілдерін марапаттады
Халықаралық Түркі мәдениеті ұйымы – «ТҮРКСОЙ» бас хатшысы Дүйсен Қасейінов түркі әлемін таныстыруға атсалысқан баспасөз өкілдеріне өз алғысын білдірді
Биылғы жылдың үздіктері қатарында Қазақстан Журналистер одағының мүшесі, тәуелсіз журналист Наталья Задерецкая, Қазақ­стан «Пен» клубы төрағасы Бигелді Габ­дуллин және халықаралық «Түркістан» газе­тінің бас редакторы Шәмшидин Паттеев те бар
Халықаралық «ТҮРКСОЙ» ұйымымен түйдей құрдас халықаралық газеттің марапаты барша қазақ басылымдарына жасалған құрмет деп білеміз
Сонымен бірге Ескішаһарда Қазақ­станның Түркиядағы елшісі Жансейіт Түй­мебаев Наурыз мерекесіне орай киіз үй тігіп, арнайы дастарқан жайды
Елшілік ұйым­дас­тырған наурыз дастарқанында жүлде алған журналистер Наурыз көжеден дәм татты.
Гүлзина БЕКТАС
