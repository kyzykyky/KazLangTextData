Беларусь астанасы Минск қаласында өткен Халықаралық «Кітап өнері» байқауына ТМД-дағы 11 мемлекет өкілдері қатысты
Жыл озған сайын Достастық елдерінің кітап кеңістігінде бұл байқаудың беделі артып келеді
Баспагерлік жетістіктерін көпшілікке танымал етіп, үлес қосатын  шараның жалпы кітап өндірісін дамытуға да септігі бар.

Республикамыздың танымал «Фолиант» баспасы осы байқау қорытындысында екі бірдей беделді марапатқа ие болды.
Мерзімдік басылым, кітап шығару, кітап тарату және полиграфия саласындағы ынтымақтастық жөніндегі мемлекетаралық кеңестің белді де беделді қазылары негізгі «Достастық» аталымында жеңісті «Фолиант» баспасы қазақ, орыс және ағылшын тілдерінде шығарған «Қазақстан — Ресей: мәңгі достық жолымен
Казахстан — Россия: дорогой вечной дружбы
Kazakhstan — Russia: Road of Eternal Friendship» кітап-альбомына ,
«АРТкнига» аталымында екінші орынға «Фолиант» баспасы мен түркі өркениетінің жалпы адамзат өркениетіндегі ролі мен орнын зерттейтін, ірі халықаралық ғылыми орталық болып табылатын Халықаралық түркі академиясы (Астана қаласы) бірлесіп жарыққа шығарған «Түркі дүниесі
Turkic World» альманахы лайықты деп танылды
Жеті тілдегі іргелі ғылыми-көпшілік басылым ретінде танылған альманахта дүние жүзіндегі жетекші түркітанушы ғалымдардың зерттеу материалдары, белгілі жазушылардың, мемлекет және қоғам қайраткерлерінің мақалалары, түркі әлемінің бай тарихи-мәдени мұрасына, өткені мен бүгініне, келешектегі дамуына арналған мақалалары жарияланған
Ерекше нақышпен көркем безендірілген «Түркі дүниесі
Turkic World» альманахы  да республикалық кітап қорындағы қазыналар қатарынан орын алады.
Байқау талаптары бойынша, лауреат атанған кітаптар биылғы қыркүйекте Мәскеу қаласында өтетін 26 Халықаралық кітап көрме-жәрмеңкесінің арнайы экспозициясына қойылады, содан кейін ТМД Тарих мұражайының кітап қорын байыту мақсатында Достастықтың Атқарушы комитетіне тапсырылады
Байқау дипломдарын салтанатты тапсыру рәсімі де осы көрме-жәрмеңкеде өткізіледі.
