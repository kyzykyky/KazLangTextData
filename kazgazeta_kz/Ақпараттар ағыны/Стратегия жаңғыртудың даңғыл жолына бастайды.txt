Өткен аптаның сенбісінде Астанада Қазақстан саясаттанушыларының конгресі болып өтті
Конгреске қатысушылар «Қазақстан – 2050»: іске асырудың алғашқы қорытындылары және өзекті проблемалары» атты тақырыпты қозғады
Жиын тек саясаттанушылардың ғана емес, Парламент депутаттарының, халықаралық сарапшылардың, жастар өкілдерінің басын қосты. 
Оған Қазақстан Республикасы Президенті Әкімшілігі Басшысының орынбасары Бағлан ­Майлыбаев қатысып, ол кіріспе сөз кезегі келгенде қатысушыларға Президент Н.Ә.Назарбаевтың құттықтау хатын жеткізді
Құттықтау хатта былай делінеді: «Құрметті Конгрес­ке қатысушылар! Қазақстандық саясаттанушылардың жетінші конгресі еліміздің ХХІ ғасырдағы экономикалық, саяси және әлеуметтік жаңғыруының бас­ты бағыттары көрсетілген «Қазақстан – 2050» Стратегия­сы жүзеге асырудың алғашқы қорытындыларына арналып отыр…»
Стратегияны жүзеге асырудың маңызды индикаторы әлемнің барынша дамыған 30 елінің қатарына кіру болып табылады
Бұл мақсаттарға қол жеткізу үшін барша қазақстандықтардан зор жауапкершілік күтіледі, барша зияткерлік ресурстардың ұтқырлығы талап етіледі
Осынау басты процесте саяси қоғамдас­тыққа зор рөл жүктеледі.
Қазақстан саясаттанушылар конгресінің Еуразиялық Эко­номикалық Одақ құру туралы келісімге қол қояр алдында өткізілуі тегін емес
Одақ басшылары еуразия­лық интеграцияны үздіксіз жетілдіру үшін саясаттанушылардан тың идеялар мен ұсыныстар күтетінін жасырмайды.
Бағлан Майлыбаев «Қазақ­стан – 2050» Стратегиясы алдағы 36 жылға бағытталып отырғанын, оның Қазақстан экономикасын жаңғыртуда рөлі бар екенін және елдегі әлеуметтік өмірдің барлық қырларын қамтитынын атап өтті
Сонымен қатар Стратегияның интеграциялық ықпалдастыққа лайықтап жасалынғанын қаты­сушылардың есіне салды
«2050 Стратегиясы» Қазақстанның ық­палдастық үдерістерге, бірінші кезекте еуразиялық ықпалдастыққа қатысудың маңызды екенін көрсетіп отыр
Еуразиялық экономикалық одаққа қатысу – Қазақстан үшін жаңа мүмкіндік» деді ол.
Бағлан Асаубайұлынан кейін сөз алған «Назарбаев универси­теті» АҚ президенті Шигео Катсу «Қазақстан – 2050» Стратегиясын жүзеге асыру барысында өзі басқарып отырған университет бірнеше сала бойынша зерттеу жұмыстарына атсалысып жатқанына тоқталды.
Конгрестің ресми бөлімі тә­мамдалған соң, өзге қаты­сушы­ларға да сөз кезегі тиді
Олардың жиын үстінде айтқан ұсыныстары ескеріліп, іс-шара қорытындысы ретінде арнайы қарар қабылданды.
Бейбіт Нәлібаев
