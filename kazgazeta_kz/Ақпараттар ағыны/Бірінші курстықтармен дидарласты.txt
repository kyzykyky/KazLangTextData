Биылғы оқу жылының басталуына орай республикамыздың көптеген жоғары және арнаулы орта оқу орындарында біріншікурстықтардың кәсіби мамандық иелерімен кездесулер өтіп жатыр
Жуырда соның бірі әл-Фараби атындағы Қазақ Ұлттық университетінің журналистика факультетінде болды.
Бірінші курстықтармен өткен тұсаукесер жиынды факультеттің жаңадан тағайындалған деканы, филология ғылымдарының кандидаты, доцент С.Медеубекұлы ашып студенттерге сәт-сапар тіледі
Осынау кездесуге арнайы шақырылған «Қазақ газеттері» ЖШС-нің Бас директоры – Редакторлар кеңесінің төрағасы Жұмабек Кенжалин, белгілі жазушы, баспагер «КазАқпарат» корпорациясының бас директоры Қонысбек Ботбай, «Парасат» журналының бас редакторы Серік Әбікенұлы, «31» телеарнасының продюсері Анна Данчинко, «Каспий банкінің» баспасөз хатшысы Ербол Адамбек  журналистика әлеміне талпынған қауырсын қанат студенттерге  өздерін толғандырған мәселелер төңірегінде ой толғады.
Әңгіме түйіні журналистика мамандығының қадірін қайтсек арттыра түсеміз дегенге маңдай тіреп жатты.
