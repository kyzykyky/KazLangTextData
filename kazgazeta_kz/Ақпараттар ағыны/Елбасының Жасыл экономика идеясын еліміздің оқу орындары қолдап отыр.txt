ҚазИИТУ ғылыми-білім кешенінің президенті, профессор Ақсерік Әйтімов Елбасының Ұлытаудағы сұхбаты жөнінде «Егемен Қазақстан» газетіне өз пікірін айтты, деп хабарлайды ҚазАқпарат.
Бүгінгі таңда Қазақстанның дамуы өңірлердің өркендеуімен тікелей байланысты болып отыр
Осы орайда, Мемлекет бас­шы­сының бастамасымен нақты қадамдар жасалды
Оның қадау-қадауын Ұлытау төріндегі сұх­бат­та Елбасы айтты
Елімізде Қазақ­стан Республикасын үдемелі индус­триялық-инновациялық да­мы­ту жөніндегі мемлекеттік бағ­дар­лама іске асырылуда
Бұл бағ­дар­лама өңірлердің дамуына үлкен серпіліс бергені анық
Жа­ңа өндіріс орындары ашылды, аза­маттарымыз жұмыс орындары­мен қамтамасыз етілді
Шағын және орта кәсіпкерліктің дамуына мүм­кіндік туды
Әсіресе, 2007-2008 жылдары әлемді шарпып өткен жаһандық қаржы дағдарысының қиындықтарына төтеп беруде оның рөлі өте жоғары болды.
Соңғы жылдары жасыл технология кластерін дамытуда және энергия үнемдеу саласында да маңызды жобалар іске асырылуда
Қазақстанның ЭКСПО-2017 халықаралық көрмесін Астана қа­ла­сында өткізу мәртебесіне ие болуы елімізде экологиялық таза өнім­дер шығаруға деген қызы­ғу­шы­лығын арттырып, жаңа жоба­лар­дың іске асырылуына серпін берді.
ЭКСПО-2017 көрмесі «Бола­шақтың энергиясы» деп атала­ды
Бүгінгі таңда әлемнің көпте­ген елдерінде ғалымдар, өнертап­қыштар, тіпті қарапайым адамдар да қоршаған ортаға залалын келтірмейтін баламалы энергия көздерін табу және оны іс жүзінде пайдалану жолдарын көрсетуге деген ұмтылыс жасауда
Табиғаттың өзінен күн, жел, су қуатын алатын жаңа қондырғыларды ойлап тап­қандардың қатары да артып келеді.
Баламалы энергияны пайдалану тәсілдері біздің елімізде де сәтті жүзеге асып жатыр
Бір­қа­тар өңірлерде елді мекендер, ша­ғын өндіріс орындары, сүт өнді­ретін кәсіпорындар, жеміс-жидек өсіретін жылыжайлар күн мен желдің қуатын пайдалануда
Елбасының «Жасыл экономика» идеясын еліміздің жоғары, арнаулы орта оқу орындары да қолдап отыр
Соның бірі — Орал қаласындағы Қазақстан инновациялық және телекоммуникациялық жүйелер университеті ҚазИИТУ
Оның құра­мына экономика және ақпа­раттық технологиялар колледжі, жоғары технологиялар мектебі енетін ғылым-білім кешені деуге болады.
ҚазИИТУ ғылыми-білім ке­шені аймақтың индустриялық-инновациялық даму мәселелерін шешуге бағытталған ізденістерді ұсынуға жағдай жасау, қоғамдағы шығармашылық, инно­вациялық ойлауды қалыптастыру, жаңа технологияларды енгізу проблемаларына ірі кәсіпорындардың назарын аудару, инновациялық жобаларды жүзеге асыру мен инновациялық іс-әрекеттерді ақпараттық қолдау мақсатында мамандар даярлау және аталған үрдістің дамуын арт­тыруға бағытталған басқа да қажет­ті шараларды іске асыруда бел­сенді қызметтер атқаруда.
Бұл ғылым-білім кешенінде 12000 студент пен магистрлер технология мен инновацияларға негізделген мамандықтар бойынша білім алуда
Білім мекемесінің Ресей Федерациясы, Польша, Норвегия, Румыния және Австрия елдерінің жоғары оқу орындарымен әріптестік, ғылыми және академиялық байланыс орнатуына көңіл бөлінген.
Әсіресе, Дубна, Мәскеу, Санкт-Петер­бург, Самара, Сара­тов, Пенза, Орынбор, сонымен бірге, Польша, Бе­лорус­сия елдері­мен бірлесіп жасаған жобалар сәтті жүзеге асты
Соның бірі, Ресей Федерациясының «Дубна» халықаралық табиғат, қоғам және адам университетінің ҚазИИТУ ғылым-білім кешенімен бірлесіп жұмыс жасай бастағанына екі жылдың үстінде уақыт болып қалды
Осы аз ғана уақыт аралығында екі жаққа да пайдалы көптеген жұмыстар атқарылды
Әсіресе, жоғары оқудан кейінгі білім беру және ғылыми-педа­го­гикалық кадрлар дайындау мәсе­лелері бойынша айтарлықтай жетістіктер бар
2013 жылы Дубна университетінің магистратурасына біздің университеттің екі түле­гі мемлекеттік грант бойынша оқуға түссе, биылғы жылы тоғыз түле­гіміз грант иесі атануда
Осы жыл­дың сәуір айында аталмыш универ­ситеттің тұрақты даму мекте­бінің ҚазИИТУ-да кешенінде бөлімшесі ашылып, алдағы уақыт­та Ресей мен Казақстанның ғылыми жобалар конкурстарына қатысуға мүмкіндік алдық
Осы жұмыстардың басында аталған ғылыми мектептің қазіргі кездегі жалғастырушылары О.Л.Кузнецов пен Б.Е.Большаков сынды белгілі ғалымдардың тұрғанын айтпасқа болмайды
«Біздің оқу орнының ғылым-білім кешенінде «П.Г
КУЗНЕЦОВ және табиғат — қоғам — адам жүйе­сіндегі адамзаттың тұрақты дамуы­ның мәселелері» деген еңбек қазақ тіліне аударма жасалып, баспадан жарық көрді.
Қазақстанның Ұлттық инже­нер­лік академиясы Батыс Қазақ­стан филиалы облыстың индус­триялық-инновациялық дамуы үшін құны 50 млн
АҚШ доллары тұратын 23 жобаны ұсынып, ХХІ ғасырдың нанотехнологияларына, жаңа ғылыми жетістіктерге негізделген өндірісті дамыту бағы­тында балама қуат, табиғи ортаны қорғау технологиялары, құ­рал-жабдық, мұнай химиясы, мұнай­-газ машиналарын жасау секілді инно­вациялық жобалар бойынша бас­тамаларды жүзеге асыру үстінде.
Самара қаласында Қазақстан мен Ре­сей­дің техникалық инновацияларын дамыту мақсатын көздейтін Еуразиялық өзенаралық кластерлік форумында Ұлттық ин­же­нерлік академиясы Батыс Қазақ­стан филиалы мен Пенза аймақтық инноватор­лар одағы арасында Орал қаласында Қа­зақстан-Ресей энергосақтау және но­ос­фералық технологиялар ғылыми-зерттеу ин­жи­ни­рингтік кешенін құру туралы ке­лі­сімшартқа қол қойылуына ұйытқы болды.
Өңірлердің дамуы үшін облыс, ау­данаралық жолдарды салудың маңызы зор
Соның ішінде теміржол желілері іске қосылуы айтулы жаңалық екені анық
Мысалы, биыл тамыз айында Елба­сы­мыздың қатысуымен «Жезқазған-Бейнеу» және «Ар­қалық-Шұбаркөл» екі жаңа желісі іске қосылғаны белгілі
Мемлекет басшысы Нұрсұлтан Назарбаев жаңа теміржол желілерінің ашылуын биылғы жылдың ең маңызды әлеуметтік-экономикалық оқиғасы екенін айтты
Осы сапары барысында алда айтқанымыздай Елбасы «Хабар» телеарнасына арнайы сұхбат беріп, мемлекеттік маңызы зор мәселелерге тоқталды және әлемдегі оқиғалар мен өзгерістерді де айтып өтті
Біздің университет ұстаздары мен студенттері арнайы басқосуда Елбасының сұхбатында көтерілген мәселелерді қызу тал­қылап, өз ойларын білдірді.
Елбасының «Қазір арада 50-60 жыл өтті, қаншама кен шыға­рылды, мыс алынды
Жер қойнау­ын­дағы байлықтың таусылатын кезі болады» деген пікірі бәрі­міз­ге де ой салды
Сондықтан өңір­­лерді индустрияландырудың, инфра­құ­рылымдарын дамытудың маңы­зы зор
Болашақтың энергиясы болып табылатын жаңа эколо­гиялық таза өнімдерді пайдалануға көшу — алда тұрған мін­деттердің бірі.
Жастар — елдің болашағы
ХХІ ғасырдың интеллектуалды жастарын қалыптастыруда өске­лең ұрпаққа білім беріп отыр­ған оқу орындарының жауапкер­шілігі үлкен
Мемлекет басшысы өзінің Жолдауларында және кездесу­лерінде жастар өз елін сүйетін, халқының тарихын білетін патриоттар болуы тиіс екенін айтқан еді
Елбасы сұхбат барысында Ұлытаудың жер екенін, шығыста Берел қорғаны, батыста Сарайшық, оңтүстікте Түркістан сияқты мекендердің барын тілге тиек етті
Қазақтың тарихы қайта жазылып жатқаны анық, әлі де терең зерттелу үстінде
Өйткені, әлемнің бірқатар елдеріндегі мұра­ғаттардан, атап айтқанда, Қытай, Иран елдерінен қазақ тарихының жазба жәдігерлері жиналуда.
Ұлытау сияқты қасиетті мекен бола­шақ­та туризм орталығына айналатын болады
Жаңадан салынған теміржол, автокөлік жолдары жүк тасымалын арттырып, халық­қа қызмет етумен қатар туризмді дамытуға қомақты үлес қосатынын Мемлекет басшысы жан-жақты жеткізді
Президент экономика өсіп-өнбесе, басқа шаруаның бәрі шешілмейтінін ескерті
Еліміздің жағдайы жақсара түсуі үшін жаңа қа­дамдар жасалды
Осы орайда, Еу­разиялық экономикалық одақтың құрылуына тоқталған Елбасы мұның саяси емес, экономикалық одақ екенін баса айтты.
Жаһандық интеграция үстемдік алып тұрған бүгінгі қоғамда Қа­зақстан үшін Ресей, Қытай сияқты көрші елдермен сауда-саттық жасамаса болмайтыны белгілі
Қа­зақ­стан, Ресей және Беларусь елдері бірігіп, Кеден одағы құрылды
Бұл заман талабынан туындап отыр.
«Бұл одақтардың құрылуы елдің ішкі саяси мәселесіне әсерін тигізбей ме?» деген алаң­дау­шы­лық болғаны рас
Соған байла­нысты Елбасы өз сөзінде «Тәу­елсіздікке нұқсан келтіретін болса, ондай ұйымдарда Қазақстан ешуа­қытта болмайды
Біздің ең жоғары бағалайтын байлығымыз — Тәуелсіздік
Ата-бабамыздың қа­ны­мен, терімен келген тәуел­сіз­дікті біз ешкімге бере алмаймыз
Оны қасық қанымыз қалғанша қор­ғауы­мыз керек», — деп ашық айтты.
Елбасы біздің төңірегімізде елдер бейбіт өмір сүрсе, өзіміз де тыныштық пен келісімде, ішіміз бүтін, бірлігіміз берік болса ғана көздеген мақсатымызға жете­тінімізді мәлімдеді
Бұл ойын Пре­зидент: «Қазақтың бірлігі — мына көп­ұлтты халықтың бірлігі
Біз бірте-бірте жарқын болашаққа жетеміз деп санаймын» деген сөзі­мен түйіндеді.


