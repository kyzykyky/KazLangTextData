26 қыркүйекте сағат 16.30-де ҚР БҒМ ҒК Мемлекет тарихы институты және Жас тарихшылардың республикалық қауымдастығы «Н.Ә
НАЗАРБАЕВТЫҢ «МӘҢГІЛІК ЕЛ» ИДЕЯСЫ АЯСЫНДА ҚАЗАҚСТАН ТАРИХЫН ЗЕРТТЕУ МӘСЕЛЕЛЕРІ» атты Халықаралық ғылыми-тәжірибелік конференциясын өткізеді.
Қазақстан тарихы ғылымы өзін дамыту мен жетілдірудің жаңа кезеңіне енді
Тарихшы ғалымдар ғылыми ізденістерді терең зерттеуге мүмкіндік алды
Сонымен қатар, мемлекет пен қоғамның ғылымның осы саласының дамуына деген жоғары қызығушылығын бүгінгі күннің шындығы анықтайды
Ол «Мәңгілік Ел» ұлттық идеясы аясында қазіргі қазақстандық қоғамның идеялық негізін нығайту қажеттілігімен шарттасқан.
Конференцияның мақсаты: Мемлекеттің даму факторына қатысты тарихи үдерістің шешуші тұстарын және Отан тарихының іргелі мәселелерін талқылау; Қазақстанның саяси және мәдени дамуын, әлеуметтік-экономикалық жағдайына болжамдар жасау; Қоғамда көрініс берген үдерістерді зерттеуде қоғамтанушы-ғалымдардың күш-қуатын, белсенділігін арттыру.
Конференцияға қатысушылар келесі мәселелерді талқылайды: тарихи үдеріс теориясының мәселелері; қазақ мемлекеттілігінің теориялық-методологиялық мәселелері; Отан тарихын кезеңдеу мәселелері; саяси институттардың қалыптасуы мен қызметіндегі ерекшеліктері; Қазақстанның әлемдік үдерістегі орны және мемлекет стратегиясының басымдықтары; билік пен қоғам арасындағы өзара қарым-қатынас; әлеуметтік трансформация тәжірибесін жинақтау; Тәуелсіз Қазақстанның экономикалық тарихы; экономиканы мемлекеттік реттеу; сыртқы саясат тарихы; Қазақстан өңірлік интеграцияда; қоғам бірлігі мен тұрақтылығының қазақстандық жолы; мәдениеттер мен діндер тарихы; Еуразиядағы этномәдениеттердің өзара әрекеттестігі; «Мәңгілік Ел» — Қазақстанның ұлттық идеясы; Қазақстанның тарихи-мәдени мұрасы және рухани құндылықтары және т.б.
Конференцияның секциялық мәжілістері келесі тақырыптар бойынша өтеді:
1) Қазақ мемлекеттілігі тарихының теориялық-методологиялық мәселелері;
2) Қазақстандық жолдың модернизациясы: стратегиядан іске асыру жолдары;
3) Қазақ мемлекеттілігі тарихын зерттеуге жас ғалымдардың қатысуы.
Конференция жұмысына отандық және шетелдік жетекші ғалымдар, ҒЗИ мен ЖОО басшылары, тарих және гуманитарлық ғылымдарының оқытушылары, ҚР Ұлттық мұражайының, ҚР Ұлттық мұрағатының, ҚР Ұлттық кітапханасының қызметкерлері, орта мектептердің тарих пәні мұғалімдері мен БАҚ өкілдері қатысады.
