Қазақстан елордасында осымен сегізінші рет Астана экономикалық форумы шымылдығын түрді
Екі күн аралығында – 21-22 мамыр күндері – әлемнің танымал ғалымдары, экономистері мен саясаткерлері әлемдік экономиканың өзекті проблемалары мен оны шешу жолдарын талқылайтын болады, деп хабарлайды BNews.kz.
Форум мақсаты – өзекті проблемалар мен мүмкіндіктерді талқылау, экономикалық өсуді нығайтуға жәрдемдесу, әлемдік экономика дамуының қазіргі қажет сұрақтарына жауап іздеу.
Биылғы АЭФ «Инфрақұрылым: экономиканың тұрақты өсу драйвері» тақырыбын арқау етіп отыр
Аталған тақырып шеңберінде инфрақұрылымды қазіргі жағдайда тұрақты дамудың маңызды факторы ретінде жаңғырту және дамыту мәселелерін талқылау көзделген.
Форумның негізгі іс-шаралары Пленарлық мәжіліс, Инвестициялық форум, Азия мен Еуропа көшбасшыларының форумы, Еуразиялық экономикалық конгресс, Ұлы Жібек жолының жаңғыруы және Урбанистік форум болып табылады.
Аталған алаңдар мен іс-шараларды ұйымдастыруда әріптестер ретінде БҰҰ, ЭЫДҰ, Дүниежүзілік банк, АДБ, Еуразиялық экономикалық комиссия және басқа да халықаралық ұйымдарды шақыру жоспарланып отыр.
АЭФ алаңы жыл сайын әлемнің 80-нен астам елінен мыңдаған делегатты, оның ішінде бірінші мемлекет басшыларын, жетекші саясаткерлерді, Нобель сыйлығы лауреаттарын, танымал ғалымдарды, журналистер мен бизнес элита өкілдерін қамтиды.
VIII Форум жұмысына әлемнің 80-нен астам елінен саяси, экономикалық және бизнес-орталардың шамамен 3000 өкілінің қатысуы жоспарланып отыр.
BNews.kz
