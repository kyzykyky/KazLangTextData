Қазақстандағы Activ және Kcell байланыс операторларының жарнамасындағы қазақша мәтін қолданушылардың ашуын туғызды
Бұл туралы bnews.kz сайты хабарлады.
 Аталған компаниялар әлеуметтік желідегі арнайы парақшаларында бұған дейін де қазақ тілінде адам түсініп болмайтын құттықтау мәтіндерін жазып келген.
Ал жақында пайда болған жарнамадағы қазақ тіліндегі аудармалар мүлде дұрыс еместігі анықталды.
Атап айтар болсақ, «пожалуйста, ждите» тіркесін «активтіктер» «Ләббай, күт!» деп аударған
Ал дұрысы «Өтінеміз, күтіңіз» болуы тиіс.
«Производится транзакция это может занять некоторое время, не нажимайте кнопку Back в браузере» деген орыс тіліндегі сөйлемді қазақшалауы да өте күлкілі.
Жоғарыдағы сөйлемді компания: «Ләббай, күт-, транзакция өндіріледі сол біреу уақыт қарызға алу біледі, түймені Back браузерде баспаппын», — деп қазақшалаған.
Activ және Kcell компанияларының қазақ тіліне осылай салғырт қарауы қолданушылардың ашуын туғызды.
«Бір қызығы, Active компаниясы бүгінге дейін осы қателіктері үшін кешірім сұраумен құтылып келеді
Тіл заңдылықтарын өрескел бұзғандарға қатаң шара қолдану керек деп есептейміз», — деп жазады сайт.
baq.kz 
