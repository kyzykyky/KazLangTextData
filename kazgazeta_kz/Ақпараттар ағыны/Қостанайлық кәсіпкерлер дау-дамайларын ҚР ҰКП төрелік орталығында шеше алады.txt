Қостанай облысының кәсіпкерлері өзара туындайтын дауларды «ҚР ҰКП Төрелікте және аралық сотта талқылау орталығында» шеше алады
Жаңа институттың құрылғаны туралы өңір бизнесмендеріне облыстық Кәсіпкерлер палатасы директорының орынбасары Самат Сәдуақасов айтып берді, деп хабарлайды Ұлттық кәсіпкерлер палатасынан.
«Бізге келіп түскен өтініштерді жалпы санының 12%-ы шаруашылық субъектілерінің арасындағы келіспеушіліктерге қатысты
Алайда біздің міндетіміз — барлық бизнесмендердің мүддесін қорғау, біз бір тарапты ғана жақтай аламаймыз
Енді мұндай істермен Ұлттық кәсіпкерлер палатасының жанынан құрылған жаңа төрелік орталығы айналысатын болады», — деді Самат Сәдуақасов.
Ол төрелік келісім болған жағдайда, орталыққа талапарызбен кез-келген кәсіпкердің жүгіне алатынын баса айтты
Істерді қараумен кәсіби заңгерлерден құралған төрешілер, сондай-ақ тәжірибелі мамандар айналысады.
«Тараптардың әрқайсысы бір-бір төрешіден таңдай алады, олар өз кезегінде үшінші қатысушы төрешіні тағайындайды, бұл шешім қабылдауда объективті болуға септеседі
Сонымен қатар мұндай даулардың айтарлықтай жедел — екі айдан аспайтын мерзімде шешілетіндігі маңызды, сонымен бірге төрелік орталығының шешімі орындауға міндетті болып табылмақ», — дейді Самат Сәдуақасов.
Қостанай облысы Кәсіпкерлер палатасында өңір бизнесмендерінен келіп түскен алғашқы істердің бірқатары олар келіскен жағдайда, жақын арада төрешілер сотына табысталатындығы аталып өтті.
Қазір «ҚР ҰКП төрелікте және аралық сотта талқылау орталығы» Астанада жұмыс жасауда
Болашақта ірі қалалар мен еліміздің өнеркәсіптік өңірлерінде оның филиалдарын, сондай-ақ жақын шет елдерде өкілдіктерін ашу жоспарланып отыр.
inform.kz
