11 маусымнан  Ханойда Вьетнам Социалистік Республикасындағы (ВСР) Қазақстан Республикасының Мәдениет күндері өтіп жатыр.
Қазақстандық делегацияны бастап барған ҚР Мәдениет және ақпарат вице-министрі Асқар Бөрібаевтың ВСР Мәдениет, спорт және туризм министрі Хоанг Туан Анеммен кездесуі өтті
Шараға ҚР-дың ҚХР-дағы және ВСР-дағы Елшісі Нұрлан Ермекбаев қатысты.
Қазақстанның Мәдениет күндері шеңберінде Ханой қаласында Қазақстанның жетекші өнер майталмандарының қатысуымен гала-концерт өтеді.
2011 жылы  ҚР Президенті Нұрсұлтан Назарбаевтың Вьетнамға жасаған жұмыс сапарының нәтижесі бойынша, екі мемлекеттің басшылары дипломатиялық қарым-қатынастың орнағанына 20 жыл толуына орай тиісті ведомстволарға 2012 жылы Қазақстанда Вьетнамның Мәдениет күндерін және 2013 жылы Вьетнамда Қазақстанның Мәдениет күндерін өткізуді жүктеген болатын.
Астанада 2012 жылдың қыркүйек айында Қазақстандағы Вьетнам Мәдениетінің күндері болып өткен.
Екі мемлекет арасындағы дипломатиялық қарым-қатынастар 1992 жылдың маусымында орнады
Астанада 2008 жылдың сәуірінен бастап Қазақстандағы Вьетнам елшілігі қызмет етуде
Ал  2013 жылы ҚР-дың Вьетнамдағы елшілігін ашу жоспарланып отыр.
