 1992 жылдың 4 маусымында алғаш рет тәуелсіз Қазақстанның жаңа Мемлекеттік рәміздері бекітілген болатын
Сондықтан бұл күн ел тарихында Мемлекеттік рәміздер күні ретінде мәңгі есте сақталады.
Мемлекеттік ту, Мемлекеттік елтаңба және Мемлекеттік әнұран Қазақстан Республикасының негізгі рәміздері болып табылады.
Көгілдір түсті Туымыз бен ортасында шаңырақ бейнесіндегі алтын сәулелі күн орныққан Елтаңбамыз бүкіл әлемге Қазақстан Республикасы аталатын жаңа Тәуелсіз мемлекет бейнесін ашты
1992 жылы суретші Шәкен Ниязбеков салған Мемлекеттік ту бекітілді
Егемен Қазақстанның бүгінгі Елтаңбасы екі танымал сәулетші Жандарбек Мәлібеков пен Шота Уәлихановтың қыруар еңбегінің жемісі 
Сондай-ақ 1992 жылы  Мемлекеттік Әнұранның әні мен мәтініне конкурс жарияланды
Қазақстанның тұңғыш Әнұраны әнінің авторлары — Мұқан Төлебаев, Евгений Бусиловский мен Латиф Хамиди.
2006 жылы жаңа Мемлекеттік әнұран қабылданды
Халық арасында кең танымал болған патриоттық ән «Менің Қазақстаным» жаңа Әнұран негізіне айналды
Оның авторлары — Шәмші Қалдаяқов, Жұмекен Нәжімеденов, Нұрсұлтан Назарбаев.
