Павлодар облысында «Майкаинзолото» АҚ кен орнында тау жынысы опырылып, салдарынан алты адам зардап шекті
Бір жұмысшының өміріне дәрігерлер араша түсе алмады
Қалғандары түрлі жарақаттармен ауруханаға жатқызылды, деп хабарлайды BNews.kz тілшісі.
«Қайғылы оқиға жұмысшылар шай ішу үшін құрылыс вагонына кірген кезде орын алды», — деп баяндады болған оқиғаны Павлодар облысы еңбек басқармасы еңбек қауіпсіздігін бақылау және қорғау бөлімінің жетекшісі Данияр Әкежанов.
Оның айтуынша, карьердің стационарлық жиегімен екі үлкен тас сырғып, вагонның үстіне құлаған
Тастың сырғуына не себеп болғанын нақты айту қиын
ТЖ зерттеу бойынша комиссия ертең құрылмақ
Алайда, мамандардың сөзіне сәйкес, оған лайлы көшкін салдары да себеп болуы мүмкін
Карьердің 30 жылдан бері пайдаланып келгеніне қарамастан, жиектерінің қыры өткір әрі тұрақты.
Қаза тапқан азамат жайында Павлодар облысының еңбек басқармасында әзірге ешқандай нақты ақпарат жоқ.
«Қайтыс болған жігіт жайында әзірге ешқандай мәлімет жоқ
Болған оқиғаның себептері де белгісіз
Мен өзім оқиға орнында болдым
Қайғылы оқиғаға карьердің стационарлық жиегі арқылы сырғып түсіп, вагонды басып қалған екі үлкен тас себеп болғанын айта аламын», — деді Данияр Әкежанов.
BNews.kz
