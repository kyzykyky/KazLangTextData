Елбасы Жолдауында мемлекеттің дамуы үшін қажетті барлық жоспарлар қамтылған, сол мақсаттарға жететін барлық жолдар көрсетілген
Бұл туралы Қарағанды облысы Төтенше жағдайлар департаментінде Қазақстан Президенті Н.Назарбаевтың халыққа жолдаған «Нұрлы жол» Жолдауын талқылау жиынында ведомство басшысы Т.Нұрмағамбетов айтты.
Аталмыш іс-шараға департаменттің аудандар мен қалаларындағы басқармалары мен бөлімшелері мен төтенше жағдайлар қызметтерінің басшылары қатысты, деп хабарлайды ҚР ІІМ Төтенше жағдайлар комитетінен.
Департамент бастығы полковник Т.Нұрмағамбетов өз баяндамасында аталмыш құжатының құндылығы мен маңыздылығына тоқтала кетті және жаңа саяси құжаттағы мемлекеттің дамуына қарасты жасалған жоспарлардың барлығына жекелей тоқтады.
Елбасының халыққа Жолдауы қазіргі әлемдегі ахуалға бейімделіп жасалған жоспардың бірі екенін және Жолдау алдағы уақыттағы Қазақстан халқының стратегиясын айқындай түсетініне тоқталған ол: «Бұл сындарлы жылдардың кезеңінен барлық елдердің аман-есен өтуі екіталай
Бұл кезеңнен тек мықты деген мемлекеттер мен шыныққан халық қана өтеді
Казақстан әлемдік экономиканың бір бөлігі ретінде қазіргі ауыр жағдайдың эпиорталығындағы мемлекеттердің бірі болып отыр
Себебі, Қазақстанның маңында болып жатқан саяси үрдістер мен дүмпулер ел экономикасы мен нарығына әсерін тигізуде
Елбасының Жолдауында алдағы уақытта мемлекеттің дамуы үшін қажетті барлық жоспарлар бар, сол мақсаттарға жететін барлық жолдар көрсетілген
Үкіметке, барлық атқарушы органдарға, әр азаматқа нақты тапсырмалар жүктелді», — деді.
Жиналыс соңында департамент бастығы Елбасының халыққа Жолдауын басқармалар мен бөлімшелерінде, жеке құрам арасында насихаттауға қатысты бірқатар тапсырмалар берді.
ҚазАқпарат
