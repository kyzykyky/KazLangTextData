Қазақстанда алғаш рет гидропоника әдісімен мал үшін жем өсіру цехы ашылды
Өндіріс ҮИИД МБ бағдарламасы бойынша Атырауда жүзеге асырылатын сиыр сүтін қайта өңдеу бойынша кешен құрылысы жөніндегі жоба аясында құрылды, деп хабарлайды Ұлттық кәсіпкерлер палатасынан.
«Первомайский» жауапкершілігі шектеулі серіктестігінің жаңа нысаны облысты қажет жем-шөп базасымен қамтамасыз етуге үлес қосып, жер ресурстарын тиімді пайдалануға мүмкіндік береді деп күтілуде.
Гидропоника — өсімдікті топырақсыз өсіру тәсілі, оның үстіне барлық өсімдік қажетті заттарды қажет мөлшерде және қажет пропорцияда ерітіндіден алады (топырақта өсіргенде мұны іске асыру мүмкін емес)
Осындай әдістің арқасында соңғы өнімді алу процесі айтарлықтай үдейді
Жаңа цехта бес адам жұмыс жасайды
Барлық процесс автоматтандырылған
«Жемдік шөпті өсіру бойынша испандық технология экономикалық жағынан аса пайдалы», деп баса көрсетті «Первомайский» ЖШС басшылығы
Мұндай шөптің бір келісінің құны 14 теңгені құрайды, бұл жемнің басқа түрлерінің бағасынан айтарлықтай арзан
Келесі жылы серіктестік сауын сиыр санын екі есе көбейтуді жоспарлап отыр.
«Осы әдістің арқасында арпа бір күн ішінде көктейді
Үшінші күні отырғызып, ал алтыншы күні дайын өнім қолымызға тиеді
Бұл әдіспен жақсы таныспыз
Шаруашылықта 1993 жылы салынған гидропоника жұмыс жасап тұр», — дейді ЖШС директоры Есболат Есқараев.
Пайдалануға берілген гидропоника цехы электр энергиясын қолданады
Жаңа цехқа табиғи газ тартылған, бұл шығындарды біршама азайтады
Өндіріс күніне 20 тонна су және сағатына 130 кВт тоқ тұтынады
Мұнда 1700 келі құрғақ арпадан 10 тонна гидропоника өндіріледі
Өз сапасымен ерекшеленетін бұл жем сүт өндіруді 30 пайызға арттырады деп күтілуде.
baq.kz
