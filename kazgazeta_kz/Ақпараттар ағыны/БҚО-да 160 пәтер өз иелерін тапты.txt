Жаңа жыл қарсаңында Орал қаласына қарасты Зашаған кентінде көп қабатты екі тұрғын үй пайдалануға берілді
Жаңа баспана иелеріне пәтер кілтін облыс әкімі Нұрлан Ноғаев салтанатты түрде табыстады деп жазады «Жайық пресс».
— Елбасы тапсырмасымен барлық салада даму қарқыны қамтамасыз етілген
Жаңа тұрғын үйлер «Қолжетімді баспана — 2020» бағдарламасы бойынша салынып, іске қосылуда
Бүгін 160 адам екі үйдегі пәтерлердің иелері атанады
Көптен күткен қуаныштарыңыз ұзағынан, қоныс тойларыңыз құтты болсын! — деген облыс әкімі Нұрлан Ноғаев бұл үйлердің Зашаған кентін, жалпы Орал қаласын дамыту жоспары бойынша салынғанын, жұмыстардың алдағы уақытта да жалғасын таба беретінін атап көрсетті.
100 және 60 пәтерлік екі үй Орал қаласы бойынша баспана кезегінде тұрғандарға бұйырды
Баспаналы болып, өңір басшысының қолынан пәтер кілтін алғандар ішінде жетім балалар үйінің 4 тәрбиеленушісі бар
Ұлы Отан соғысы ардагерінің жесірі Евдокия Недопекина, мүгедек балалары бар Гүлмира Хайкұллаева және Анатолий Харькиндер отбасылары, толық емес отбасынан Татьяна Мартяхина, бірінші топтағы мүгедек Әди Ахметовтер баспаналы болғандары үшін Елбасыға, жергілікті атқарушы органдарға, құрылысшыларға алғыстары шексіз
Айтқандай, 100 пәтерлік үйдің құрылысын «Домостроитель» өндірістік кооперативі, 60 пәтерлік үйдің құрылысын «KazConstructionGroup» Констракшн Компани» ЖШС компаниялары уақтылы әрі сапалы орындап шыққан.
Бүгінде облыс орталығында 13 санат бойынша 13700 адам үй кезегіне қойылған
Жыл басынан бері кезектегілерге 225 пәтер берілді
Жаңадан пайдалануға берілген екі үйдегі пәтерлерді қосқанда биылдың өзінде 385 отбасы қоныс тойлайды
2014 жылы Оралда жалпы аумағы 44302 шаршы метр тұрғын үй салынды
Бұл үйлер кезекте тұрғандарға, жас отбасыларға және «Тұрғын үй құрылыс жинақ банкі» АҚ салымшыларына арналған
Үй құрылыстарына республикалық, жергілікті бюджеттерден 3 млрд
767 млн
теңге бөлінген.
baq.kz
