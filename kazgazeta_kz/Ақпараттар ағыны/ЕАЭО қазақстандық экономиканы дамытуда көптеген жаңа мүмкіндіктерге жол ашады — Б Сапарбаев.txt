Шығыс Қазақстан облысы Еуразиялық экономикалық одақ құруға (ЕАЭО) үлкен үмітпен қарайды.

Ресей мен Беларусьте дәстүрлі ауқымды сұранысқа ие, 2 трлн
теңгеге өнеркәсіптік өнім шығаратын  өңір үшін ЕАЭО елеулі мүмкіндіктер ашпақ.
Арматуралық, конденсаторлық зауыттар, «КЭМОНТ», «Казлектрокабель» электрмен жабдықтау  кәсіпорындарының  өнімдері және ШҚО-ның көптеген басқа да өндіріс орындары үшін ЕАЭО бойынша әріптестік нарығында тең жағдайлар ашылады.
Өңір басшысы Бердібек Сапарбаевтың пікірінше, ЕАЭО-ның кәсіпорындар алдында ашып  жатқан мүмкіндігі — бұл жаңа өткізу нарығы ғана емес, сонымен бірге өзара тиімді өндірістік кооперациялар
«Бұл одақ жаңа идеялар мен инновацияны біздің өндіріске енгізуге мүмкіндікті кеңейтеді.»
Беларуське қатысты да осыны атап өткім келеді, онда ауыл шаруашылығы өнімдерін, әсіресе сүт өнімдерін қайта өңдеу өте жақсы дамығанын білеміз
ШҚО мал басының көптігімен, сүт өнімдері өндірісінің дамуымен елдің аграрлық өңірлерінің бірі ретінде беларусьтік әріптестерімен және олардың терең өңдеу технологияларымен тығыз ынтымақтастықта жұмыс істеуге мүдделі, деп атап өтті
Б
Сапарбаев
Өңір басшысының пікірінше, Еуразиялық экономикалық одақ бірінші кезекте,  қазақстандық экономиканы дамытуға көптеген мүмкіндіктер туғызады
«Сарапшылардың бағалауынша, біздің елде өнім шығару, оны Ресей мен Беларуське өткізу уақыт өте келе 8 есеге ұлғаяды», — деді облыс әкімі ҚазАқпарат тілшісіне берген сұхбатында.
Бүгінгі таңда өңірде шамамен Беларусьпен 5 бірлескен кәсіпорын, Ресеймен 200-ден астам бірлескен кәсіпорын жұмыс жасауда.
ҚазАқпарат
