АЛМАТЫ
ҚазАқпарат —  Бүгін Алматыда таңғы сағат 08:30-да Жеңіс күніне орай бұқаралық велосипед жарысы басталды.  Жарысқа қанша адамның қатысып жатқаны әзірге белгісіз
Бірақ алдын ала деректер бойынша сөре сызығына жиналған велосипедшілердің ұзын-ырғасы 500 метрге жеткен.
«Бүгін біздің кезекті веложарысымыз өтіп жатыр
Ол Жеңіс күніне арналған. Бұл жарысқа негізінен қаладағы үш  жоғары оқу орындарының, нақтырақ  айтар болсақ: Қазақ  ұлттық техникалық университеті, әл-Фараби атындағы қазақ ұлттық университеті және Құрманғазы атындағы мемлекеттік консерваторияның студенттері қатысуда
Сонымен қатар бүгін Алматы қаласының әкімі Ахметжан Есімов те бүгін жарыс жолына шыққан», — деді өз сөзінде «Универсиада-2017»  Мемлекеттік қорының маркетинг бойынша бас маманы  Дидар  Сағадиев.
Велосипедшілер жарысы әл-Фараби даңғылы мен Тәттімбет көшесінің қиылысында басталды
Мәре сызығы — ҚР Тұңғыш Президенті атындағы саябақ.
Жеңімпаздарға әр түрлі жүлделер мен сыйлықтар табыс етіледі.
Жарыстың өтуіне байланысты әл-Фараби даңғылы мен Тәттімбет көшесінің қиылысынан бастап ҚР Тұңғыш Президенті атындағы саябаққа (әл-Фараби даңғылы мен Ғ
Мұстафин көшесінің қиылысы) дейін автокөлік қозғалысы жартылай шектелді
Ұйымдастырушылар автокөлік жүргізушілерін өз бағыттарын алдын ала дұрыстап алуларын сұрауда.
