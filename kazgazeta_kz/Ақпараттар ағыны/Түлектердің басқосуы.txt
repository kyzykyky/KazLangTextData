Ө.Жолдасбеков атындағы студенттер сарайында әл-Фараби атындағы Қазақ ұлттық уни­верситетінің 80 жылдығын атап өту аясында «ҚазҰУ тү­лектерінің форумы» болып өтті.
Қара шаңырақтың мерейлі мере­кесіне Қазақстан Республикасының Жоғарғы Сот Төрағасы Қайрат Мәми, ҚР Білім және ғылым министрі Аслан Сәрінжіпов, Консти­туциялық Кеңес Төраға­сы Игорь Рогов, сонымен қатар Мә­жіліс депутаттары мен осы оқу орнын тәмамдап, бүгінде мем­ле­кет­тік қызметте жүрген бірқатар белгілі тұлғалар Астанадан арнайы келді
Жо­ғарыда аталған құрметті қонақ­тармен қатар еліміздегі іргелі оқу орындарының ректорлары мен мемлекет және қоғам қайраткерлері, Олимпиада чемпиондары мен зиялы қауым өкілдері қатысты.
Мерекелік салтанатты кешті аталмыш жоғары оқу орнының ректоры Ғалымқайыр Мұтанов құттықтау сөзімен ашып, одан кейін қала әкімі Ахметжан Есімов Елбасы Нұрсұлтан Назар­баевтың құттықтау хатын оқып берді.
Білім дариясында желкенін жайған бұл оқу орны өзінің сексен жылдық асуында Қазақ еліне ерен еңбек сіңірген талай азаматтарды тәрбиелеп шықты.
Нұрлан ҚҰМАР
