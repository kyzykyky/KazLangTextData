
Ермахан Ыбырайымов,
Сидней Олимпиадасының чемпионы:
– Ермахан аға, сөз басында Әзір­байжан республикасының астанасы Бакуде өтіп жатқан бокстан әлем чемпионатына тоқталсаңыз
Қазіргі кезде жігіттеріміздің аяқ алысы қалай?
– Бакуде өтіп жатқан бокстан әлем чемпионатында біздің құрама тоғыз салмақ дәрежесінде сайысқа түскен еді
Қазіргі кезде сол тоғыз жігіттің екеуі, өкінішке қарай, жарыстан шығып қалды
Ал қалған жігіттердің аяқ алысы жаман емес десек болады
Жетеуі бірдей 1/8 финалға шығып отыр

– Осы әлем чемпионатында «топ жаруы мүмкін» деп кімдерді айтар едіңіз?
– Біз енді жақсы өнер көрсетіп жатқан Серік Сәпиев, Иван Дычко сынды жігіттеріміз «алтыннан алқа тағады» деп үміттеніп отырмыз
Егер 75 келі салмақ дәрежесінде Қанат Ісләм жарысқа түскенде одан да жоғары нәтижені күтуге болатын еді
Бірақ Қанаттың бұған дейін Қытай Халық Республикасы құрамасының сапында жарыстарға қатысқаны ұлттық құрамамызда өнер көрсетуіне мүмкіншілік бермей отыр
«Бап шаба ма, бақ шаба ма» деген, басқа жігіттердің де биік тұғырдан көрінеріне үміттіміз.
– Бакудегі әлем чемпионатында 2012 жылы өтетін Лондон Олимпиадасының жолдамасы сарапқа салынып отырғаны белгілі
Жолдаманы қай кезеңге өткен кезде алуға болады?
– Негізі, осы 1/8 финалға кірген боксшылардың бәрі жолдамадан үмітті
Тек қана 91 және +91 келі салмақтардағы Василий Левит мен Иван Дычко ауыр салмақта өнер көрсетіп жатқаннан кейін, олар  алғашқы үздік алтылыққа кіруі керек
Сол себепті жолдама мәселесі әлі күн тәртібінде тұр.
– Өзіңіз қатысып, алтыннан алқа таққан Сидней Олимпиадасы өткеніне де, міне, он жылдан астам уақыт өтіп отыр
Бұл уақыт қазақ боксының әлемге жар салып, дүркіреген кезі болатын
Содан бері елімізде бокс саласы өзіндік деңгейін сақтап қалды ма, әлде белгілі бір тоқырауды бастан кешіріп келе ме? Спорттың осы түрінің дамуына елімізде  ауқымды жағдай жасалынып жатыр ма? Салыстырмалы түрде айтып өтсеңіз…
– Өткенге оралып айтсақ, 2000 жылы өткен Сидней Олимпиадасына  Кеңес Одағының бокс мектебінің соңғы өкілдері Болат Жұмаділов, менің өзім, басқа да бокс­шылармен бірге егеменді Қазақстанның бокс мектебінен шыққан Бекзат Саттарханов, Мұхтархан Ділдәбеков сияқты бокс­шы жігіттер қатысты
Осы аталған екі мектептің «құймасы» бір уақытқа келді
Осының арқасында біз әлемдік деңгейде шеберлігімізді көрсеттік
Ал кейінгі жастарымыз тек қана Қазақстан бокс мектебінен тәрбиеленіп шыққан өрендер еді
Осы он жылдың ішінде ұрпақ алмасу үрдісі жүріп жатты
Сол себепті біз екі адым артқа, бір адым алдыға жүруге мәжбүр болдық
Оның бәрі – заңдылық
Себебі біздің ғылыми-спорт мектептерінің барлығы Мәскеуде қалып кетті
Енді, міне, еліміздің экономикасы дамыған сайын спортқа кеңінен көңіл бөлінуде
Әсіресе, бокс саласын дамыту мәселесі жақсы жолға қойылып келеді
Осы орайда ҚР Спорт және туризм министрлігі, оның ішінде Спорт комитеті, Қазақстан бокс федерациясы, бәрі қазір ғылыми түр­де жұмыс атқарып жатыр
Қазіргі әлемдік үрдіс бойынша бокс­та жетістікке жету тек талантқа ғана байланысты емес, көп нәрсе арнайы спорттық препараттарға байланысты болып отыр
 Боксшының денсаулығын күшейтетін дәрумендерден бастап, күнделікті дайындығы жіті бақылауды қажет етеді
Сондықтан да біздің мамандарымыз осы бағытта жұмыс атқаруда
Қазір ҚР Спорт және туризм министрлігі тарапынан ғылыми-медициналық орталық ашылды және Қазақстан бокс федерациясы тарапынан да ғылыми орталықтар ашылып, солар жұмыс істей бастады
Шетелден білікті мамандарды шақырылып, семинар-тренингтер өткізілуде
Осының бәрі бокстың жаңа серпінменен дамуына жол ашады деген ойдамыз
Қазақстан бокс федерациясының президентті Тимур Құлыбаев – халықаралық дәрежедегі бизнес саласында жүрген айтулы азаматтың бірі
Сол кісінің бокс саласын жаңаша дамыту бағыты алдағы уақытта өз нәтижесін берері анық.
– Өзіңіз қазір қызмет бабында шәкірттер даярлап жатырсыз ба? Ұстаз-шәкірт сабақтастығын айтып өтсеңіз…
– Мен қазіргі кезде ҚР Спорт және ту­ризм министрлігінің Спорт комитетіне қарас­ты «Бокстан олимпиадалық даярлау орталы­ғында» қызмет атқарып жатырмын
Біздің негізгі міндетіміз – ұлттық құрамаға резерв дайындау
Орайы келгенде айта кетейін, қысқа уақыттың ішінде азды-көпті нәтижелеріміз де баршылық
Мәселен, биылдың өзінде біз қыздар боксы бойынша жасөспірімдер және жастар арасындағы жарыстардан бір-бір әлем чемпионын шығардық
Әділет Ниязымбетов, Данияр Елеусінов, Иван Дычко сынды боксшыларымыздың бәрі – осы «Бокстан олимпиадалық даярлау орталығының» түлектері
Солардың бәрі қазір ұлттық құрамада өте жақсы өнер көрсетіп жүр.
– «Бокстан олимпиадалық даярлау орта­лығы­на» ауыл жастарын әкелу жолға қойылған ба?
– Біз «Бокстан олимпиадалық даярлау орталы­ғына» еліміз бойынша талантты жас­тарды іздестіріп, іріктеп алып жатырмыз
ҚР Спорт және туризм министрлігі қазір бізге 13-14 жастағы балаларды іріктеуге мүмкін­шілік жасады
Әсіресе, ауылда тасада қалып жатқан небір таланттарды табу үшін облыстық бокс федерацияларына тапсырма беріп отырмыз
Әр облыста  жасөспірімдер арасында облыстық кубок өткізілетін болады
Мысалы, Жамбыл облысын алатын болсақ, Шу, Мойынқұм немесе Мерке аудандарында бокстан іріктеу жарыстары өткізіліп, жеңімпаздар қалалық турнирлерге қатысады
Одан шыққан ең мықты боксшылар республикалық жарыстарға қатысуға мүмкіншілік алады
Осы арқылы ауылдың қарадомалақтары өз бақтарын сынайды
Міне, байқап отырсаңыз, елімізде боксты дамытуға жан-жақты жағдай жасалуда
Сол себепті еліміздегі бокстың болаша­ғы жарқын болатынына менің сені­мім зор.
– Әңгімеңізге рақмет! Жеңісті күніміз көп болсын!
Әңгімелескен
Сұлтан Тайғарин
