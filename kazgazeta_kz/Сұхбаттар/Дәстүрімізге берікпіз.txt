Менің сұхбаттасым ресейлік Жеңіс Қазеев
Ол Қостанайда сапармен болған кезінде әңгімелесудің орайы келген еді
Сол әңгімені жұртшылықтың назарына ұсынып отырмын.
– Жеңіс бауырым, есіміңе қарағанда 9 мамырда дүниеге келген секілдісің
Шамасы әкеңіз атыңызды соған орайластырып қойған сияқты.
– Оныңыз рас
Өзім Қостанаймен іргелес жатқан Қорған облысындағы Половинский ауданының Меньчиков елді мекенінде дүниеге келдім
Біздің қазақ қашан да ер баланы ұрпақ жалғастырушысы деп санайды ғой
Мен туғанда ата-анам ерекше қуанышқа бөленгенге ұқсайды
Сол сәт 9 мамырға дөп келгендіктен өзіңіз сауалыңызда айтқандай мені «Жеңіс» деп атапты
Міне, көп жылдан бері Ұлы Жеңіспен бірге менің туған күнім де аталады
Сол мерекеде ағайын-туыс, көрші-көлем, құда-құдағилар үйде бас қосамыз.
– Байқауымша ауылда тұратын секілдісің
Онда қанша түтін бар
Күнкөріс көздерің не, әлде мал өсіріп, егінмен айна­лысасыңдар ма? Осы жайлы қысқаша айтып берсең?
– Иә, мен қарапайым ғана елді мекенде тұрып жатқан қандастарыңыздың бірімін
Жоғарыда өзім тілге тиек еткен Меньчиковте 40-қа жуық отбасы бар
Сонау бір жылдары кеңшар орталығы болған
Содан бері бірталай уақыт өтті емес пе
Қазір мұнда ауыл шаруашылығы фирмалары, жауапкершілігі шектеулі серіктестіктер қанатын кеңінен жайған.
Тұратын жерімізде үлкен мектеп жоқ
Сондықтан балаларымыз ауылдан 18 шақырым жердегі селоға қатынап оқиды
Жұртшылықты аудан, облыс орталық­тарына жеткізетін қоғамдық көлік бар.
Аудан орталығы бізден 25 шақырымдай жерде
Облыс орталығы Қорған шаһары болса 100 шақырымдай ғана.
Жаңа ауылдағы күнкөріс көзі жайы сұрадыңыз
Мұндағы қазақ ағайындар негізінен мал және құс өсірумен айналысады
Ет және жұмыртқаны сатып, нәпақаларын айырады.
– Көршілес елдегі өнегелі отбасының бірі екенсіңдер
Отбасың және балаларың жайлы да әңгімелеп берсең
Олар қайда жұмыс істейді, әлде оқи ма?
– Асқар таудай әкем кезінде ауылдық жерде ұзақ жылдар бойы мал баққан қарапайым кісі
Анам болса отбасының ауызбірлігі мен ынтымағын ойлаған жан
Ол кісілер бар кезде біздің әулетіміздің сәні басқаша еді
Қазір ойлап отырсам, олар шын мәнінде шаңы­рағымыздың абыройы мен берекесі екен ғой.
Анам он екі құрсақ көтерген
Әке-шешеміз бізді қатарға қосу үшін тынбай еңбек етті
Солардың тәлім-тәрбиесінің арқасында бәріміз де үйлі-баранды болдық.
Өзім кішкентай кезімнен техникаға қызықтым
Аудандағы кәсіптік-техни­калық училищені тәмамдап, механиза­тор­лық мамандық алғанмын
Қазіргі уақытта мал өсіремін
Жылқы, сиыр және қой ұстаймын
Жыл он екі ай соларды бағып, қысқы жем-шөбін дайындаумен уақыттың қалай өтіп кеткенін де байқамай қаламын.
Жібек есімді қазақтың қызымен тағды­рым­ды қосып, шаңырақ көтергеніме де біраз жылдың жүзі болды
Келіншегім де тәрбие көрген жердің қызы
Оның ағасы Қазыбек және басқа да бауырлары адамгершілігі мол кісілер
Жібек хат тасушы болып жұмыс істейді
Өзінің мінезі де атына сай
Инабаттылығы және ибалылығымен арамыздағы өзге ұлттың өкілдерінің де ерекше ілтипатына ие болған
Екеуіміз үш қызымызға қолы­мыз­дан келгенше тағылымды тәрбие беруге тырыстық
Тұңғышымыз Хадиша Омск қаласындағы мемлекеттік медицина институтының 5 курс студенті.
Одан кейінгі егіз қыздарым Дана мен Дияна бұл күндері орта мектептің 6-сынып оқушылары
Олардың да келешегінен үлкен үміт күтеміз.
– Сіздерде өзіміздің атадан балаға мирас болып келе жатқан салт-дәстүр, әдет-ғұр­пымызға деген құрметтеріңіз қаншалықты дең­гейде?
– Мақтанғаным емес, Ресейдің қазақ­тары өте намысшыл әрі бауырмал
Жылда өтетін Наурыз және Мәуліт мерекелерінде ақсақалды қарттарымыз үстеріне ұлттық шапандарын киіп, әжелеріміз бастарына ақ кимешектерін орап, жастарға үлгі-өнеге көрсетуге тырысады.
Олардан ғибрат алған біз де қолымыздан келгенше көргеніміз бен түйгенімізді ұрпақ бойына сіңіруге тырысамыз.
Ресей жақтағы ағайындарды толғанды­ратыны – перзенттерінің ана тілімізді Қазақстандағы бауырларындай жетік білмейтіндігі
Сондықтан да алдағы уақытта қыздарымыз қазақ тілін біліп, ұлтымыздың жігіттерімен шаңырақ көтеріп жатса, одан басқа арман жоқ.
Біз өзіміздің тарихи Отанымызда болып жатқан игі істерге әрдайым құлақ түріп отырамыз
Тәуелсіздік алған 26 жыл ішінде көп жаңалықтар орын алды
Елордамыз Астананың өзі бүкіл әлем қызығатындай деңгейге жетті
Сонау 1991 жылы Қазақстан егемендік алған кезде Ресейдегі қазақ бауырларымыз қалай қуанды десеңізші
Ұлдарымыз бен қыздарымызға да қазақ елінің болашағы жарқын екендігін үнемі айтып отырамыз
Оның үстіне қазіргі таңда біздің бір­қатар туған-туыстарымыз Астанада, сондай-ақ Қостанай шаһарында тұрады
Балаларымыздың оқудан қолдары босаған кезде оларды туыстарымен қауыштырамыз.
– Бізде барлық қазақы рәсімдер сақта­лады
Сәби дүниеге келгеннен бастап олар қашан өсіп, өніп, шаңырақ көтергенше шілдехана, сүндетке отырғызу, қыз ұзату, келін түсіру секілді тойлар болып жатады
Мұндай асыл қасиеттерімізді көрген өзге ұлт өкілдері де қазақтарға құрметпен қарайды
Олар қазақ тілінің бай екендігін, хал­қы­мыздың жомарттығын, мәрт­тігін, қонақ­жайлылығын ерекше бір таңғалыспен айтып жатады.
– Әңгімеңізге рақмет
Жақсылықта кездесейік.
Әңгімелескен
Оразалы ЖАҚСАНОВ
Қостанай
