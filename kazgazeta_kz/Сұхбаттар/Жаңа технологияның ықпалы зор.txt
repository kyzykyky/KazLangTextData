Денсаулық сақтау саласы – мемлекет саясатының маңызды бағыттарының бірі екені белгілі
Елбасы өз Жолдауларында денсаулық сақтау ұйымдарының жаңартылуына, ауруханаларға жөндеу жұмыстарын жүргізуге, олардың заманауи құралдармен жабдықталуына, білікті мамандар даярлауға ерекше мән беріп, басты назарда ұстайды.
Заманның қарыштап дамыған кезеңінде медицина саласы да көптеген жетістіктерге жетті
Медицинадағы жағымды жаңалықтар мен өзгерістер жайлы ҚР ҰҒА академигі, Ұлттық Нейрохирургия орталығының басқарма төрағасы Серік Ақшолақовпен аз-кем әңгімелескен едік.
– Серік Қуандықұлы, соңғы жылдары медицина қарыштап дамып, қанатын кеңге жайып келеді
Оқырман қауымды медицинадағы жаңа технология­лармен таныстырып өтсеңіз?
– Өз басым Қазақстан медицинасының қарыштап дамуын Тәуелсіздікпен байланыс­тырамын
Тәуелсіздік отандық медицинаның дамуына, қазақстандық білікті мамандардың көптеп шығуына тың серпін берді
Елімізде заманауи емханалар салынып, соңғы құрал-жабдық­тармен жабдықталды
Күні кеше нейрохирургия­ны ашу мүмкін емес еді, көмекке зәру жандарға қолымыздан келгенінше көмектескенімізбен, көп жағдайда араша түсе алмай қалатын кездер болғаны жасырын емес
Бүгінде бұл мәселе өз шешімін тапты
Медицинадағы жаңа технологиялар сан алуан ауруды емдеп, толық жазылып шығуына мүмкіндік беріп отыр.
– Медицинаға енгізілген жаңа әдістің бір-екеуіне тоқталып, кеңірек мәлімет бере кетсеңіз?
– Биыл Ұлттық нейрохирургия орталығының Жұлын нейрохирургиясы және шеткі жүйке жүйе­сінің патологиясы бөлімшесінде «Омыртқаның бел бөлімінің патологиясы кезінде полифункционалды кейдж имплантациясы» жаңа әдісі енгізілді.
Бұл әдіс бел омыртқасының омыртқааралық дис­кінің ауруларын емдеу үшін Қазақстанда алғаш рет қолданылып отыр
Сонымен қатар әдіс физио­логиялығымен, ену жолының аз инвазив­тілігімен және омыртқа биомеханикасы жағынан алып қарағанда жақсы нәтиже берері сөзсіз
Операция іштің алдыңғы қабырғасында ортаңғы сызық бойы­мен және бел омыртқалары мен омыртқааралық дисктердің алдыңғы бетіне ішастардан тыс жолмен ену және антестезия арқылы жүзеге асады.
Рентген бақылау арқылы – омыртқаның алдың­ғы бетіне тубулярлы жаракеңіткіш орналастырыла­ды
Содан кейін микрохирургиялық құрал-жабдық­тар көмегімен операциялық микроскопты қолданып дискті алып тастау және имплантантты (кейдж) орна­лас­тыруға омыртқа беткейлерін тазартып дайындау жүргізіледі
Полифункционалды кейджді орна­лас­тыру үшін арнайы полифункционалды құрал-жабдықтар: омыртқааралық кеңістікті кеңейту, бөлімдегі омыртқалардың анатомиялық ара-қаты­насын қалпына келтіру және полифункционал­ды кейдж­ді жарақатсыз енгізу мақсатында дистрактор-ре­пона­тор қолданылады
Полифункционалды кейдж омыртқааралық кеңістікке орналастырылады.
Шартты түрде операция ену жолы, диск резекциясы (алып тастау) және омыртқа каналының құрылымдарының декомпрессиясы (босату), дистракция (кеңейту) және кейджді имплантациялау атты кезеңдерге бөлінеді.
Бұл хирургиялық әдістің артықшылығы салыстырмалы аз инвазивтілігі және терапиялық әсерлілігі, толығымен вентральды дискті алып тас­тау (омыртқа каналындағы және іш-қуысындағы тыртықты-жабысқақты жағдайлардан бөлек), диск кеңістігі биіктігін қалпына келтіру, омыртқалық-қозғалыс сегментінің табиғи биомеханикасын сақтап қалу, фасеттік буындар дегенерациясының алдын алуға бағытталған жақын-аралас сегменттерге салмақтың тең дәрежеде түсуі болып саналады.
– Балалардағы фармакорезистентті симптомдық эпилепсияны емдеудегі гемисферотомия жөнінде не айтасыз?
– «Гемисферотомия» бұл – қабықтың аз ғана көлемін резекциялаумен жартыжарды алып тастау­сыз өткізгіш жолдарды қиып өту
Симптомдық эпилепсияның алуан түрлі формаларының арасында жиырулар (түйілулер, сіңір тарту) кезінде мидың жартышарының бір ғана маңызды бөлігін немесе барлығын зақымдайтындар қатары белгілі
Бұл аурумен көбінесе балалар ауырады
Эпилепсияның мұндай хирургиялық емдеу түрі көбіне оның ең күрделі түрлері кезінде жасалып, өте ауыр өтеді
Мұндай талмалар (қояншық) науқастың өміріне қауіп төндіріп, ал ұзақ уақыт бойы антиконвульсанттармен емдеуде тұрақты эпи-белсенділікпен біріккенде психомоторлық дамудың терең тежелуіне және оларды мүгедек қылуға әкеледі
Әрі эпилепсиядан басқа күрделі гемипарез да кездеседі
Ол функционалды түрде мидың сау бөліктерін зақымдайды, ал зақымданған жартышар ешқандай рөл атқармайды
Сондықтан зақымданған жартышарды қиып өту (гемисферотомия) негізді түрде тиімді және оны емдеуде сенімді деп саналады
Зақымданған қап (қабық) алынып тасталынбайды керісінше қалған ми бөліктерінен оқшауланатындығын атау маңызды, сондықтан да гемисферотомия кабықты және жарақатты декортикациядан және анатомиялық гемисферэктомиядан ерекшеленеді
Операцияның мақсаты – мидың бір жартышарынан екінші жартышарына патологиялық электрлік импульстардың таралуына жол бермеу
Бұл технологияны енгізу тұрғындардың денсаулығын жақсартып, мүгедектілікті азайтуға, медициналық көмекті көрсету деңгейі мен ­халық­аралық мәртебесін арттыруға бағытталған.
– Әңгімеңізге рақмет!
Әңгімелескен
Бағдагүл Балаубаева
