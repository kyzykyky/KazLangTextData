Мәлика Бектұрова,  Астана қалалық Кәсіпкерлік және өнеркәсіп басқармасының бастығы
– Мәлика Ерланқызы, бүгінгі таңда еліміздің шағын және орта бизнес саласында еңбек етіп, табыс тауып жүрген кәсіпкер әйелдердің көп екенін жақсы білеміз
Жалпы Астанада қанша кәсіпкер әйел бар? Олар елордамыздың экономикалық дамуына қаншалықты деңгейде үлес қосып жүр?
– Үстіміздегі жылдың тамыз айында біздер Астана қаласындағы бәсекелестік орта жағдайындағы әйел кәсіпкерлігі мәселесіне талдау жасағанбыз
Нәтижесінде, бүгінгі күнге дейін бұл салаға белсенді қатысқан кіші және орта кәсіп субъектілері 40751 болса, солардың 9,5 пайызын кәсіпкер әйелдер құрайды екен
2011 жылы жұмысбасты әйелдер саны 178 116 болыпты
Сонымен бірге кіші және орта кәсіпкерліктегі жалдамалы қызметкерлердің жартысынан көбі нәзік жандылар, яғни олардың саны басқарушы қызметтегі ер кісілерге қарағанда едәуір төмен, ал атқарушы деңгейде көбірек.
Басым бөлігін әйелдер қауымы құрайтын экономикалық қызметтің белсенді түрлеріне үй шаруасы қызметі, білім беру, өнер, денсаулық сақтау, әлеуметтік және әкімшілік қызметі және т.б
салалар жататынын білеміз
Әйелдердің өз кәсіптерін ашудағы негізгі түрткі болатын себеп – ол өз жоспарларын жүзеге асыру, тәуелсіз, кестесіз жұмыс, бизнесті дамыту, жоғары табыс табу болып есептеледі.
– Қазіргі нарық заманында әйел-кәсіпкерлердің өз ісін дөңгелетіп әкетуі үшін Кәсіпкерлік және өнеркәсіп басқармасы тарапынан не істелініп жатыр?
– Жасалып жатқан жұмыстар баршылық
Ең басты мақсат ол – Шағын және орта кәсіпкерлікті дамыту, «Бизнестің жол картасы – 2020» бағдарламасын нәтижелі іске асыру
Қазіргі таңдағы қолдау тауып жатқан жобалардың саны бұған айқын дәлел бола алады.
Бүгінгі таңда Астана қаласын үдемелі индустриялық дамыту жөніндегі Үйлестіру кеңесі тарапынан 125 жоба қарастырылған болса, олардың ішінде әйелдер атсалысқан 21 жоба қолдау тапты
Барлық жобаның жалпы құны 29 151,7 млрд
теңгені құрап отыр
Әйелдер әзірлеген жобалар негізінен қонақ үй бизнесі, білім беру, денсаулық сақтау тәрізді салаларға арналған.
– Бүгінде атқарушы органдарда би­ліктің тізгінін қолына алған өзіңіздей әйел азаматтардың саны артып келеді
Олардың арасында қызметін отбасынан жоғары қоятындары да кездесіп қалады
Сіз үшін бірінші кезекте қызмет пе әлде отбасы маңызды ма?
– Әрине, әйел адам үшін отбасы бірін­ші кезекте тұрады және солай болуы керек деп ойлаймын
Қызметтік жолда мансапты отбасымен үйлестіре білген абзал
Үйге келгенде мен қарапайым әйелмін, анамын, жармын
Отбасымның мен үшін орны бөлек және ол бірінші кезектегі мәселе
Сөз арасында айта кетейін, мен балаларымды балабақшаға өзім апарамын, өзім алып қайтамын
Киноға да, спектакльге де бірге барамыз
Менің ойымша, қызмет пен үйдегі жұмыстарды қоса алып жүру соншалықты бір қиын нәрсе емес
Әрбір әйел басқарушы болса да, үй тірлігімен айналысса да өз жұмыстарын жоспарлай білуі тиіс.
– Еліміздің гендерлік саясаты демографиялық дамуды, әйелдердің іскерлік қабілетін қоғамдық-саяси өмірімізде кеңінен қамтуды көздейді
Осы ретте мемлекеттің өркендеу жолындағы әйелдердің рөлі қаншалықты жоғары деп ойлайсыз?
– Әлбетте, мен әйелдердің мемлекет құрудағы рөлін жоғары деп бағалаймын
Өйткені әйел бастық немесе кәсіпкер болса да, ол ең алдымен ұрпақ жалғастырушы ана
Ананың орны қай заманда болмасын ерекше деп саналғаны белгілі
Сонымен қатар әйелдердің араласпайтын саласы жоқ
Олар қандай қызметтің тұтқасын ұстаса да жауапкершілік тұрғысынан қарайды
Сондықтан білімде де, экономикада да, саясатта да мәселе тек ер адамның қатысуымен шешілмейді.
Бейбітгүл Әбдіғаппарқызы
