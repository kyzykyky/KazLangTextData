Жазушы және әдебиеттанушы-ғалым Нұрдәулет Ақыш есімі бүгінгі көзіқарақты қазақ оқырмандарына жақсы таныс
Жарық көрген түрлі кітаптарымен қоса оның әдебиет пен руханияттың өзекті мәселелерін көтерген мақалалары мерзімді баспасөз беттерінде жиі жарияланып, оқырмандар назарын аударып келеді
 2009 жылы докторлық диссертациясын қорғады
Ғалымның докторлық диссертациясының тақырыбы «Қазақ мемуарлық романы» деп аталады
Оның еліміз тәуелсіздік алғаннан кейін өмірге келген мемуарлық романдар туралы талдаулары бұрын еш жерде айтылмаған тың пікірлерімен, соны пайымдауларымен құнды деуге болады
 Осыған орай біз қазақ әдебиеттану ғылымының белгілі өкілі Н.Ақыштың өзіне жолығып, сұхбат алған едік.
– Нұрдәулет Бабиханұлы, сізді ең алдымен докторлық жұмысыңыздың бекітілуімен құттықтаймыз
Осы ғылыми еңбегіңізге қысқаша тоқтала кетсеңіз…
– «Қазақ мемуарлық романы» деп аталатын ғылыми еңбегімді 2009 жылы қорғадым
Онда қазақ әдебиетіндегі мемуарлық романдарға талдау жасағанмын
Атап айтсам, М.Х.Дулатидың «Тарих-и Рашиди» атты еңбегін атап, соның екінші бөлімін талдағанмын
Одан кейін С.Сейфуллиннің «Тар жол, тайғақ кешуін» тақырыпқа орай сөз еткенмін
Бұл екі еңбектің де қазақ әдебиеті тарихында алатын өзіндік орны мен бағасы бар
Тарихи маңызы да зор
Сол себепті де бұл екеуі тақырыбыма өзек болды.
Бір айта кетерлік жайт, 2009 жылы қорғалған жұмысым 2011 жылдың қарсаңында ғана бекітілді.
– Осы арада қорғау мен бекітілудің арасы неге тым ұзақ деген сауал туындайтыны сөзсіз ғой
 Әлде еңбегіңіздің кемшін тұстары болды ма?
– Ғылыми еңбекті жазу мен оны қорғауға шығаруға ізденушінің қатысы болғанымен, бекіту – ҚР Білім және  ғылым министрлігінің Білім және ғылым саласын бақылау комитетінің   құзыретіндегі шаруа
Сондықтан  бекітудің соншалықты неге ұзаққа созылып кеткенін білмедім
Ғылым – ол біздің қоғамымыздың алға жылжуына тікелей ықпал жасайтын қуатты фактор
Сондықтан ғылым саласындағы еңбектерге құзыретті мекемелер өте жауапкершілікпен қарау керек екендігі өзінен-өзі түсінікті емес пе? Алғашқы кезде еңбегімде шикілік болды ма деп те ойлағаным рас
Алғаш тиісті бөлімдегілерге телефон арқылы өзім хабарласқанымда, ондағылар «алдағы сараптау комиссиясының отырысына шақырып қалуымыз мүмкін» деген
Мен жұмыс істеп жүрген институт адамдары «енді ресми түрде шақыру қағаз келеді» деп тосты
Бірақ біз күткен ондай арнайы шақыру болмады да, ауызекі айтыла салған «мүмкін» деген екіұдай сөзді негіз етіп алмадым
Сөйтсем, олар комиссияның кезекті отырысына менің келуімді тосыпты
Бұдан кейін біздегі Диссертациялық кеңестің жауапты қызметкерлері хабарласқан кезде ондағылар мені қыркүйек айының 8-жұлдызына сараптау комиссиясына шақырғалы жатқанын айтыпты
Бұл жолы ресми шақырту күтпестен, айтылған уақытта комиссия отырысына бардым
Бұл кезде де маған қандай да бір кемшілік бар деп айтылмады
Бес-алты сұрақ қойды
Тиісінше жауаптар бердім.
– «Қазақ мемуарлық романы» – қазақ әдебиеттану ғылымында бұрын-соңды арнайы жеке зерттелмеген тың әрі қазақ әдебиеттану ғылымы үшін өзекті тақырып
Сұрақ та осы турасында болды ма?
– Мен жоғарыда М.Х.Дулатидың «Тарих-и Рашиди» атты еңбегі мен С.Сейфуллиннің «Тар жол, тайғақ кешу» романын талдағаным жөнінде айтып өттім
Комиссия отырысында «Диссертацияда осы екі шығарманың арасындағы төрт ғасырдай уақыттағы қазақ мемуарлық романдары туралы неге сөз жоқ?» деген сұрақ болды
Ал бұл екі шығарма арасында қазақ әдебиетінде ешқандай да мемуарлық роман жазылмағаны көпшілікке аян
Сондықтан осы жолы қойылған сауалдардың бәрінің мазмұны ойлантады.
– «Ғылым туралы» жаңа заң нәтижесінде ғылыми кадрларды дайындаудың үш сатылы жүйесі: бакалавр-магистр-философия докторы (PhD) жүйесі қабылданды
Енді ғалымдарға қо­йылатын талап та артты
Бұл Қазақстан Рес­публикасы Білім және ғылым министрлігінің үлкен жетістігі болып табылады емес пе?
– Бұл еліміздегі ғылым сапасының артуына ықпал етеді деп ойлаймын
Өйткені қазір ғылымда үстірт зерттеулер көбейіп кетті ғой
Менің бұл саламен айналыса бастағаныма – отыз төртінші жыл
Ал қазір мен әдебиеттанумен айналыса бастаған кезде өмірге келген жастардың өзі ғылым докторы болып жатыр
Әрине, әңгіме жаста емес, ғылым жолында жүрген олардың ішінде аты-жөндерін, жай оқырманды былай қойғанда, әдебиет зерттеуші ғалымдардың өздері де біле бермейтіндері кездеседі
 Тәуел­сіздік кезеңінің жемісін көрсететін ғылыми жұмыстар идеологиямыз үшін қажет
Жоғарыда айтқанымыз­дай, рухани өмірімізге керек мұндай ғылыми еңбектерді тоқтатып қою, ол – тек бір ғалымның ғана жолын байлау емес, қазақ әдебиеттану ғылымында  жасалған жаңалықты да кешеуілдету  болып табылатыны анық
Осыны аңғарған болар, ҚР Білім және ғылым министрі Б.Жұмағұлов қызметіне кірісе салып, ғылымдағы көзбояушылықпен ашық күрес бастап кетті
Бұл – көптің көңілінде жұрген құптарлық іс
Алдағы уақытта  министрліктің аталған мекемесі ғалымдардың диссертациялық жұмыстарын бекітуде объективті болар деп ойлаймыз
Күрішті күрмектен  ажырата білетін кез келді деп ойлаймын.
– Әңгімеңізге рахмет!
А.ҚАБИ
