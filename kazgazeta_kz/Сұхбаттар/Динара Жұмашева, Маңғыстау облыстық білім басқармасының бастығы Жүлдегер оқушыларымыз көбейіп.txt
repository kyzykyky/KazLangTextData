Бүгінгі таңда елімізде білім беру саласы әлемдегідей заманға сай болуы үшін қажетті жағдай жасауға баса назар аударыла бастағаны мәлім
Соның нәтижесінде жас ұрпаққа сапалы білім, саналы тәрбие беру ісі жылдан-жылға жақсара түсуде
Мұны еліміздің аудандары мен облыстарының көрсеткіштерінен де байқауға болады
Әсіресе, Маңғыстау облысында бұл бағытта тың ізденістер жасалып, қаржы-қаражатты тиімді игеріп, білім берудегі жаңалықтар, озық үлгілер кеңінен қолданылып келе жатқаны туралы пікірлер жиі естілетін болды
Мұндай жетістіктерге қалай жетіп жүргені жөнінде қанық болу үшін Маңғыстау облыстық білім басқармасының бастығы Динара Нағимоллақызы Жұмашевадан пікір тартуды жөн көрдік.
– Динара Нағимоллақызы, облыста білім беруге бөлінген қаржы бұл саладағы жұмыстарға жеткілікті болып отыр ма? Әңгімемізді осы мәселеден бастағанымыз жөн болар.
– Жалпы білім беру саласын қаржыландыру елімізде жылдан-жылға артып келді
Біздің облысымызда да білім беру саласына бөлінетін қаражат жыл сайын өсуде
2013 жылғы білім саласының бюджеті өткен 2012 жылмен салыстырғанда 4,8 млрд
теңгеге ұлғайып, 40 млрд
теңгені құрады
Осының арқасында біз өскелең ұрпаққа қазіргі заман талабына сай сапалы білім беруге қажетті жағдай жасауға мүмкіндік алдық деп айтуға болады
Мәселе – осынау қаржыны орынды жұмсауда
«Ұйымдастыра білген ұтады» дегендей, қаржы өз мақсатында жұмсалуға көп мән береміз.
– Білім сапасын жақсарту үшін ма­те­риалдық-техникалық базаны нығай­тудың маңызы зор екені айтпасақ та түсінікті ғой
Бұл мәселе қалай шешіліп отыр?
– 2013-2014 оқу жылының 1 қыр­күйегінде 7 мектеп құрылысы аяқталып, іске қосылды
Сонымен қатар Ақтау қаласында мүмкіндігі шектеулі 150 балаға арналған облыстық мектеп-интернат ашылды.
Жыл соңына дейін тағы да 3 мектептің құрылысы аяқталып, іске қосылады деп жоспарлануда
Қарақия ауданы Құрық селосында тубвиражды балаларға арналған 75 орындық балабақшасы бар 300 орындық облыстық мектеп-интернат пайдалануға беріледі.
– Балабақшалар демекші, қай жерде болсын бұл мәселе толық шешілмей келеді ғой
Сіздерде қалай?
– Облысымыз халық санының өсу қарқыны бойынша елімізде алдыңғы орында екені белгілі
Елбасының тапсырмасын орындау мақсатында ағымдағы жылы 2535 орындық 8 мектепке дейінгі мекеме ғимараты пайдалануға берілді, жыл соңына дейін осындағы 1280 орын­дық 8 ғимарат салынады деп жоспарлануда
Сонымен, 3-6 жас аралығындағы балаларды мектепке дейінгі ұйымдармен қамту 71,6 пайызға жетеді деп күтілуде
3-6 жас аралығындағы балаларды мектепке дейінгі ұйымдармен толық қамту мақсатында Маңғыстау облысы бойынша 2014-2020 жылдарға арналған жоспар жасадық.
Елбасының тапсырмасына орай, 2010 жылдан бастап балаларды мектепке дейінгі тәрбиемен және оқытумен қамтамасыз ету жөніндегі «Балапан» бағдарламасы қабылданғаны белгілі
Осы бағдарлама аясында мектепке дейінгі білім жүйесі қайта жандана бастады, балабақшалар саны өсуде, мектепке дейінгі жастағы балаларға арналған ұйымдардың жаңа түрлері құрылуда
Соңғы үш жылда жобалық қуаты 9664 орындық 111 мектепке дейінгі ұйым ашылды.
Бүгінгі таңда облыста 181 мектепке дейінгі ұйымда 26078 бала тәрбиеленуде.
– Мектептерді пәндік кабинеттермен жабдықтау жағы қалай?
– 2013 жылы республикалық бюджеттен 25 химия кабинетін алуға 102,425 млн
теңге қаржы бөлінді
Осылайша облыс мектептері қазіргі заманғы пәндік кабинеттермен жартылай, лингафондық-мультимедиялық кабинеттермен толық жабдықталды.
Мектептердің компьютерлік паркін жаңарту үшін үш жылда 292 компьютер сыныбын алуға жергілікті бюджеттен 650 млн
теңге қаржы бөлу қарастырылған болатын
Оның ішінде 2013 жылға 250 млн теңге (1456 дана) қаражат бөлінді
Қазақстан Республикасында білім беруді дамытудың 2011-2020 жылдарға арналған мемлекеттік бағдарламасына сәйкес, 2012 жылы облыстың 18 білім беру ұйымына – 1 колледж және 17 жалпы білім беретін мектепке «E-learning» электронды оқыту жобасы (ЭОЖ) енгізілді
Бұл жобаға 2013 жылы облыстан 27 білім беретін мектепті енгізуді жоспарладық.
– Бұл күндері педагог кадрлардың біліктілігін арттыру мәселесі де кеңінен қозғала бастады емес пе…
– Иә, бұл мәселе де шешімін табатыны сөзсіз
Сөйтсе де бізде осындай жоғары және бірінші санатты мұғалімдер жетіспейді
Әсіресе, математика, физика, қазақ мектебіндегі орыс тілі мен әдебиеті пәндерінің мұғалімдері жетіспейтіні жөнінде дабыл қағумен келеміз
Қазір бұл мәселені шешу жолдарын мықтап қарастырып жатырмыз.
Осы мақсатпен 2006 жылы әлеуметтік сала мамандарын дайындаудың облыстық бағдарламасы қабылданды, облыс әкімінің білім гранты белгіленді
Соңғы үш жылда осы бағдарлама аясында республиканың жоғары оқу орындарын бітірген 162 жас маман ауыл мектептеріне жұмысқа орналасқан болса, 2013-2014 оқу жылында 54 жас маман келді
Сөйтіп, бұл олқылық жойыла бастады.
– Білім сапасы мұғалімдер білімі мен қызметінің сапасына тікелей байланысты, емес пе
Бұл бағытта заман талабына сай қандай жаңалықтар, ізденістер бар?
– Облыс мектептерінде білім мазмұнын жаңарту, оқыту әдістерін жетілдіру, жаңа технологиялармен жұмыс түрлерін ұйымдастыру бағытында сыни тұрғыдан ойлау, модульдік оқыту, оқу және жазу арқылы дамыта оқыту, блокты оқыту әдістері кеңінен қолданылуда.
2012-2013 оқу жылында 571 педагог білім жетілдіру курстарымен, оның ішінде 342-і жаңа форматтағы оқулармен қамтылды
Жыл аяғына дейін деңгейлік курстардан барлығы 143 мұғалім өтеді деп жоспарлануда.
– Жалпы аудан, облыс көлемінде білім беру қандай деңгейде екені пәндік олимпиадалар мен ғылыми жобалар сайыстарындағы нәтижелерден де аңғаруға болатын секілді
Мұндай шаралардағы көрсеткіштер қандай?
– Республикалық деңгейде жүл­делі орындарды иеленіп жүрген облысымыздың оқушыларының саны жыл сайын артып келеді
2012 жылы мектеп оқушыларының республикалық пән­дік олимпиадасында екі бағыт бойын­ша да (қоғамдық-гуманитарлық және жаратылыстану-математика) жалпы командалық 2-орынды иеленді
Республикалық ғылыми жобалар байқауында облыс командасы 3-орын иеленіп, «Үздік команда-2012» атағын жеңіп алды.
Ағымдағы жылдың наурыз айында өткен оқушылардың республикалық пәндік олимпиадасына 64 оқушы қатысып, 2 алтын, 4 күміс, 17 қола медальді иеленді
Жаратылыстану-математикалық бағытта облысымыз командалық есепте елімізде 3-орынды иеленді
Оның ішінде, математика, химия пәндері бойынша – 4, география, қазақ тілі пәндерінен – 3, информатика пәнінен 2 жүлделі орындар бар
Физика, биология пәндері бойынша 1 орын болса, ал Қазақстан тарихы, орыс сыныптарындағы орыс тілі, ағылшын тілі пәндерінен бірде-бір жүлделі орын ала алған жоқ.
1-7 сынып оқушыларының зерттеу жұмыстары мен шығармашылық жобаларының VIII «Зерде» Респуб­ликалық конкурсына 18 оқушы қатысып, оның 17-сі жүлдемен оралды: I дәрежелі дипломмен 1 оқушы, II дәрежелі дип­ломмен 7 оқушы, III дәрежелі дип­ломмен 9 оқушы марапатталды
Жас ғалымдардың барлығы да жүлделі орын алған Маңғыстау облысының командасы республикада 2-орынға ие болып, «Үздік команда-2013» номинациясына қол жеткізді.
Сонымен, 2012-2013 оқу жылында республикалық және халықаралық ғылыми жоба конкурстары мен пәндік олимпиадаларына облысымыздан барлығы 180 оқушы қатысып, олардың 98-і жүлделі орындарға ие болды
Ал осыдан 5 жыл бұрын, яғни 2007-2008 оқу жылында бұл көрсеткіш 12 қатысушы, 7 жүлдегер болған еді
Жүлдегерлер саны 14 есе артып отыр.
– Техникалық және кәсіптік білім беру жұмыстарында да жаңалықтар аз болмаса керек
Сондай-ақ оқу бітірген түлектер арасында да жұмыссыз жүретіндер аз емес
Бұл мәселе де жиі қозғалып жүр ғой.
– 2010 жылы кәсіпорындар мен оқу орындарымен ынтымақтастықта 277 келісім, келісім-шарт, меморандум жасалса, 2013 жылдың басында 99 кәсіпорынмен 504 келісім-шарт жасалды, өндірістік практикадан өту үшін 8758 жұмыс орны бөлінді, 91 оқу-өндірістік шебері мен оқытушылар кәсіпорыннан тағылымдамадан өтті.
2013-2014 оқу жылында жергілікті бюджет есебінен колледждерге 3570 адам, оның ішінде сырттай оқу нысанында 160 адам қабылдау жоспарланды
Сондай-ақ, «Жұмыспен қамту ­– 2020» бағдарламасы аясында 100 орынға, республикалық бюджеттен нысаналы трансферттер есебінен 275 адамды жұмысқа орналастыруға тапсырыс берілді.
Мамандар даярлауда дуальдық жүйе элементтерін енгізу бойынша эксперименттік алаңдар құру бағытында 13 мамандық бойынша 318 студентті қамтыған 7 колледж анықталып отыр
Дуальдық жүйе бойынша прак­ти­кадан өтуге 318 жұмыс орны бөлін­ді, кәсіпорында жетекші мамандар тәлімгер анықталды
Білім беру ұйым­дары мен білім саласының бақылау департаментінің қызметкерлерімен, жергілікті органдардың өкілдері енгі­зілген эксперттік топ пен дуальдық жүйе бойынша облыстық Кеңес құрылды.
Міне, Маңғыстау облысы білім саласының қызметкерлері Маңғыстау облысына 40 жыл, Ақтау қаласына 50 жыл толу оқиғаларын игілікті істерімен қарсы алып отыр.
Әңгімелескен 
Бектұр Төлеуғалиев,
Қазақстан Республикасының Мәдениет қайраткері, Қазақстанның
Құрметті журналисі
