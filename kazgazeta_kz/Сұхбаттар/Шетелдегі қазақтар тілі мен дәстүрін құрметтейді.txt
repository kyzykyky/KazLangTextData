Жанболат Үмбетов, Қостанай облыстық Тілдерді дамыту басқармасының бастығы  
Елбасы Нұрсұлтан Назарбаев биылғы Жолдауында: «Ана тілімізді даудың тақырыбы емес, ұлттың ұйытқысы ете білгеніміз жөн» деп атап өткені белгілі
 Расында да, мемлекеттік тіл мәселесі даудың емес, кемел келешегіміздің кепілі ретінде қарастырып, келелі кеңестің тақырыбына айналдырып жатсақ құба-құп
Осы орайда біз Қостанай облыстық Тілдерді дамыту басқармасының ­басшысы Жанболат ҮМБЕТОВПЕН әңгімелесіп, облыстағы мемлекеттік тілдің ахуалы жөнінде ой бөлісуді сұраған едік. 
– Жанболат Жұмабайұлы, өзіңіз басқарып отырған ұжымды өңірдегі қазақ тілінің шынайы жанашырлары десек, артық айтқандық болмас
Әңгі­ме­мізді ана тіліміздің облыстағы жай-күйінен бастасақ?
– Біздің атқарып отырған еңбегі­мізді бағалап, жылы лебіз білдіріп жат­қаныңызға рахмет
Ал енді сауа­лыңызға көшетін болсам, мемлекеттік тілдің жай-күйі бүгінде әрбіріміздің ойы­мызда, санамызда жүрген көкейкесті мәселе ғой
Осыған орай мемлекеттік тіліміздің мәртебесін биіктету жолында қызмет жасап келе жатқан жайымыз бар.
Тәуелсіздік алғалы бері қандастары­мыздың өз ана тілдеріне деген құш­тар­­лықтары артып келеді
Облыс орта­лы­ғында бүгінгі таңда алты қазақ мек­те­бі жұмыс істейді
Биыл да жаңа білім ор­дасының құрылысы басталғалы тұр
Демек, мектептердің саны алдағы уақытта көбейе тү­спек
Бұл күндері облыста жалпы қазақ отбасыларында тәрбиеленіп жатқан балалардың 60 пайызы ана тілінде білім алуда
Сарыкөл, Қарабалық, Федоров аудандарында қазақ мектептері бой көтерді
Бұл мектептерде қазақ балаларымен қатар өзге ұлт өкілдері де білім алуда.
– Өзге ұлт өкілдерінің мемлекеттік тілді үйренуге деген ұмтылыстары қуан­тады, ал олардың мұндай ынта біл­діруіне не әсер етті деп ойлайсыз?
– Ең бірінші әсер еткені ол адам­ның өзінің ішкі түйсігі деп ойлаймын
Екіншіден, қазақ тілінің қоғамда қа­жеттілікке айналып келе жатқаны шығар.
Дегенмен, тілге байланысты ат­қа­­­рылып отырған іс-шаралардың да тигізер пайдасы аз болмаса керек
Сон­дықтан бәріміздің мақсатымыз да, мүд­деміз де бір арнаға тоғысулы – ол мемлекеттік тілдің қолданыс аясын ке­ңейту
Осыдан үш жыл бұрын облысымызда «Өзіңнен баста» деп аталатын шара өткізілді
«Тілдарын» деп аталатын клуб құрылды
Оның мүшелері негізінен өзге ұлт өкілдері
Клубтың басты ұраны «Мемлекеттік тіл – менің тілім» екенін айта кеткен жөн
Өз басым, өңірімізде тұрып жатқан өзге ұлт өкілдерінің уақыт талабын жете түсініп, туған жеріміздің патриоттары ретінде осы клубты құр­ғандарын құптап, тұрақты түрде қолдау көрсетіп келеміз.
– Осындай патриот жастардың аты-жөндерін оқырмандарымызға таныстыра кетсеңіз артық болмас?
– Айтайын
Ол кезінде біздің басқар­мада жауапты қызмет атқарған – Эльвира Иванова
Эльвира қазір Қазақстан Республикасы Мәдениет және ақпарат министрлігінде жұмыс істейді
Білікті маман
«Қазақстан-Қостанай» телеарнасында дикторлық қызмет атқарып жүрген Алла Гаврина, сондай-ақ Алла Платонова сынды жерлестерімізді ерекше атап өтуіме болады
Кейінгі толқын жастарымыздың ішінде де қазақ тілін өзінің туған тілінен кем санамайтын, келешекте мемлекеттік тілдің көшін алға бастайтын ізбасарлар өсіп келеді.
– Аймақтағы атқамінер лауазымды азаматтардың мемлекеттік тілге деген көзқарасы қандай?
– Өзіңіз білесіз, мемлекеттік тіліміз­дің өз тұғырына көтерілуі тек мәдениет, тіл, журналистика саласында жүрген ағайындарға ғана қатысты емес, лауазымды қызмет иелеріне де тікелей қатысты
Бұл тұрғыдан алғанда облысымызда тіл мәселесіне жанашырлық танытатын атқамінер азаматтар бар
Мәселен, облысымыздағы Жітіқара, Әулиекөл, Алтынсарин аудандарының әкімдері Мейрам Өтешов, Амантай Балғарин, Батырбек Ахметовтердің жи­­налыстарды тек мемлекеттік тілде өт­кізіп келе жатқандары қуантады
Сонымен қатар Федоров ауданының әкімі Қайрат Ахметовтің бастамасымен аудан орталығында Тәуелсіздік монументі орнатылып, халықтың рухы бір серпіліп қалды
Мемлекеттік нышандарымыз бедерленген сайын мемлекеттік тілдің де мерейі үстем бола түседі деп ойлаймын
Демек, тілге көзқарас – елге көзқарасты айқындайтын шешуші мәселе.
– Мемлекеттік тілді өркендету жолында не жетіспейді деп ойлайсыз?
– Қазақ тілі алдымен қазаққа керек
Соны түсінетін, намысты қайрайтын уақыт келді
Бұл мәселе талай айтылып, жазылып келеді
Бірақ әлі де болса құлшыныс, ұмтылыс қажет
Мектепте қазақ тілін үйреніп жүрген балалармен өз ата-аналары да қазақша сөйлесіп, тәлім-тәрбиені де қазақша берсе дейсің.
Жастар өздерінен үлкендерге елік­теп өседі
Осы орайда аталарымыз бен әжелеріміз кейінгі жастарды орынсыз сы­най бергенше, өз ұрпақтарымен ана тілінде сөйлесіп, олардың орыс мек­­тептеріне емес, ана тіліндегі білім ор­да­ларына беруге құштарлық танытса екен.
– Балабақшалардағы және мектеп­тердегі білім алып жатқан қан­дас­тары­мыздың ұл-қыздарының ана тілімізде білім алу сапасы жөнінде не айтар едіңіз?
–Жалпы, елімізде балалардың мем­ле­кеттік тілді меңгеруі отбасымен қа­тар, балабақшадан басталуы керек деген пікірлер жиі айтылады
Бұл орайда облыс әкімі Нұралы Мұстафаұлы ­Сә­дуақасов балабақшаларда, мектептерде мемлекеттік тілде берілетін білім сапасын жақсарту жөнінде нақты тапсырма берген болатын
Қазіргі таңда облыс басшысының қойған міндеттерін орындау басты назарда ұсталған
Мәселе тек сабақ беруде емес, шәкірттердің оны қалай меңгеруіне де байланысты
Сол себептен де болашақта оған жеткілікті назар аударыла беретін болады.
– Басқарма былтыр «Қазтест» жүйе­сі бойынша сынақ өткізу шарасын ұйым­дастырғанынан хабардармыз
Ал оның нәтижесі қандай болды?
– «Қазтест» жүйесінің сынағына мыңнан астам кісі қатысты
Олардың арасында жоғары білім деңгейін көр­сеткен өзге ұлт өкілдері де жеткілікті болды
Нәтижесіне келетін болсақ, ой­дағыдай деп айтуға болады
Осы жылы бұл көрсеткіштер былтырғыдан да жақсара түседі деген үмітіміз бар.
– Бүгінде Қазақстан Республикасы мен Ресей Федерациясы арасындағы әріптестік, достық қарым-қатынас аясын­да көптеген игі шаралар жүзеге асы­­рылып келе жатқаны белгілі
Бұл орай­да Ресей жерінде мекен етіп жатқан қандастарымызбен байланыстарыңыз қандай?
– Бұл да өте маңызды мәселе
Қос­танай облыстық Тілдерді дамыту бас­қар­масы соңғы 4-5 жылдан бері өңі­рі­мізбен іргелес жатқан Ресейдің Челябі облысындағы қазақ диаспорасының «Азамат» қоғамымен тығыз байланыс­та жұмыс істеп келді
Онда қазақ тілі мұғалімдерінің біліктілігін көтеру мақса­тында бірқатар шаралар жүзеге асты
«Қазақ тілін оқыту» әдістемесі бойынша көптеген маңызды тақырыптар қозғалды
Мұғалімдерді кө­тер­мелеу мақсатында байқаулар өткізіліп, жеңім­паздарға сыйлықтар тапсырдық.
Ресейдегі бауырларымыз өздері­нің балаларын қазақ халқының мәде­ниетін, тарихын, салт-дәстүрін, әдет-ғұрпын терең үйретуге ынталы
Мәселен, Челябі облысы Нагайбак ауданының басшысы Қайырбек Кәкімұлы Сейіловтің осы мақсатта көп жұмыс атқарғанын атап өткім келіп отыр
Соңғы жылдары ондағы қандастарымыздың өз балаларына ана тілін үйрету мақсатында об­лысымыздағы жазғы демалыс орындарына қабылдап, олардың қазақ тілін үйренулеріне жағдай жасап келеміз.
Сөзімді түйіндей келе айтарым, қазақ тілі дүниежүзіндегі барлық қазақтарға ортақ
«Тіл – ұлттың жаны»
Ана тілін білмеген адамды мәдениетті, парасатты деп кім айтады? Бұл жөнінде кезінде талай ғұламалар өздерінің пікірлерін білдірген
Сондықтан Елбасы айтқандай: «Қазақ қазақпен тек қазақша сөйлессін», сонда ғана ұрпағымыз елжанды, ұлтжан­ды, Тәуелсіз еліміздің нағыз патриоты әрі тірегі болады дер едім.
– Әңгімеңізге рахмет!
Әңгімелескен
Оразалы ЖАҚСАНОВ
Қостанай
