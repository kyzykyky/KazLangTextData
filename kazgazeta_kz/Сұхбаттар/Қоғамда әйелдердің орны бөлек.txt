Айгүл Сегізбаева,  Астана қалалық Денсаулық сақтау басқармасының бастығы:
– Айгүл Кимқызы, еңбек жо­лыңыз қалай басталып еді?
– Мен Алматы мемлекеттік меди­циналық институтын «Емдеу ісі» мамандығы бойынша үздік бітіріп, Алматы қаласындағы Орталық клиникалық ауруханада дәрігер-терапевт болып еңбек жолымды бастадым
1998 жылы «Болашақ» бағ­дар­ламасы бойынша байқауға қа­тысып, нәтижесінде «Клиникалық кар­дио­логия» мамандығы бойынша Фран­цияда білім алдым
2001 жылы арнайы шақыртумен Астана қаласындағы рес­публикалық клиникалық ауруханада соматикалық бөлімге меңгеруші бола жүріп, денсаулық сақтау менеджменті орталығында оқыдым
Ал 2007 жылы ҚР Денсаулық сақтау министрлігінің жолдамасымен АҚШ-тың Вирджиния университетінде «Қоғамдық денсау­лық сақтау» мамандығы бойынша білім алдым
2008 жылдан бастап №2 қалалық аурухананы басқардым
2011 жылдың сәуір айында Астана қалалық Денсаулық сақтау басқармасына басшылық қызметке тағайындалдым.
– Ана ретінде басшылық қызмет пен отбасылық өмірді қатар алып жүру қиындық тудырмай ма?
– Әрине, қазіргі жұмыс көлемінде отбасына көп уақыт бөлуге мүмкіндік жоқ
Сондықтан да, өзімнің жұмыс уақытымды тиімді пайдалануға, кешкі уақытты және демалыс күндерін от­басымен толыққанды өткізуге ты­рысамын
Жинаған қызметтік тәжі­рибемнің арқасында отбасыма барынша көбірек уақыт бөлуге мүмкіндігім бар.
– Өзіңіз басқарып отырған денсаулық сақтау саласында бүгінгі күні қанша адам еңбек етеді? Әйел басшы ретінде жұмыс істеу қиындық туғызбай ма?
– Астана қаласының денсаулық сақ­тау саласында 32 медицина­лық мекеме бар болса, соның 17-сін әйел­дер, 15-ін ер азаматтар бас­қарады
Өзіңіз байқағандай елор­даның денсау­лық сақтау саласында әйел басшылар басым
Әрине, басшылықтағы ер аза­маттар қызметтерінде жауапкершілікті, артылған жұмыс көлемінде атқару­шылық тәртіпті сезіну қабілетіне ие
Оның үстіне, Мемлекет басшысы бе­­кіткен гендерлік теңдік стратегиясы негізінен ерлер мен әйелдердің тең­дігіне қол жеткізу мақсатындағы билік пен қоғамның өзара тиімді әрекет етуіне бағытталғанын білесіз
Менің ойымша, қазіргі уақытта мемлекетті құруда әйелдердің рөлі маңызды.
– «Әйел денсаулығы – ұлт болашағы» демекші, денсаулығы мықты ұрпақ өсіру әйелдерден үлкен жауапкершілікті қажет етеді
Осы орайда елордада ана мен бала денсаулығына қатысты қандай шаралар атқарылып жатыр?
– Дұрыс айтасыз, дүниеге ұрпақ әкелетін аналардың денсаулығын түземей ұлтымыздың болашағы жарқын болмайды
Сол себепті бізде басты назар медицинаның профилактикалық бағытына аударылады
Бала көтеру жасындағы барлық әйелдер мен балаларды сауықтыру және жүктілікті жоспарлау кезінде әйелдерді дайындау мақсатында диспансеризациялау жүргізіледі
Олар шағымдары болма­ған­ның өзінде терапевт пен гинеко­логтың қарауынан өтеді
Бүгінгі күні қала тұрғындарының жоғары мамандандырылған медициналық көмекке қолжетімдігі арттырылу­да
Қауіпсіз босануды қамтамасыз ету үшін жүкті әйелдердің денсаулығы­на күн сайын мониторинг жүргізіп отырамыз
Сонымен қатар, медицина­лық көрсеткіштер бойынша жасанды тамақтануға ауыстырылған бір жасқа дейінгі балалар жергілікті бюджет қаражаты есебінен құрғақ сүт қоспалары түрінде балалар тағамымен қамтамасыз етілуде
Ал 3 жасқа де­йінгі барлық балаларға аумақтық емханалар жағдайында баланың нервтік-психикалық дамуының ауыт­қушылықтарын ерте анықтау және бұзушылықты уақытылы түзету үшін скрининг (дамуды бағалау) жүр­гізіледі
Бүгінде қаланың босануға көмек мекемелерінде қауіпсіз – медикаментозды түсік жасау тех­нологиялары енгізілген
Ерте жастағы балалардың ауруға шалдығуын және қайтыс болуын төмендету мақ­сатында тұрғындарды 5 жасқа дейінгі балаларды күту дағдыларына, қауіпті белгілерді анықтауға үйрететін халықаралық бағдарламалар енгізіліп жатыр
Сондай-ақ, елорданың балалар емханаларында балаларға арналған ойын алаңқайлары ашылды
Бұл өз кезегінде дәрігерлерге қолайлы жағдайға қол жеткізуге мүмкіндік берді
Себебі барлық емханалар бүгінгі күні 2 есеге артық жүктемемен жұмыс істеуде
2012-2013 жылдары жаңа екі емхана­ның пайдалануға берілуіне байла­ныс­ты жағдайдың жақсаруы, көр­се­тілетін көмек сапасының артуы күтіліп отыр
Сыртқы себептерден балалардың қайтыс болуын төмендету үшін ішкі істер, қамқорлық және қайырымдылық жасау, әлеуметтік қызмет органдарымен бірге ведомствоаралық жұмыс жүргіземіз
Бұндағы мақсат – әлеуметтік бейімделмеген отбасылар мен олардың балаларын уақытылы анықтау және оларға тиісті көмек көрсету
Денсаулық сақтау басқармасының ана мен баланы қорғау бөлімі балалар мен әйелдердегі ауыр жағдайларға тұрақты түрде мониторинг, күн сайын жүкті әйелдер мен бір жасқа дейінгі балаларға бақылау жүргізіп отыр
Бұл шараларды уақытылы қолдануға мүмкіндік береді
Осындай шаралар қала бойынша ана мен нәресте өлімін біршама төмендетуге септігін тигізеді.
– Әңгімеңізге рақмет!
Бейбітгүл  Әбдіғаппарқызы
АСТАНА
