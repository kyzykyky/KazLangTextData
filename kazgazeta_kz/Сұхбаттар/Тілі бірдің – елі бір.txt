Астана қаласында мемлекеттік тілдің дамуына ерекше көңіл бөлініп келеді
Бұл бағытта атқарылып жатқан жұмыстар аз емес
Олардың қатарында қазақ тілінің аясын кеңейту, көше атауларын қазақшалау, өзге ұлт өкілдерінің қазақ тілін меңгеруіне көңіл бөлу және т.б
іс-шаралар бар
Осы орайда республикалық деңгейде атап өтілетін Тілдер мерекесі қарсаңында Астана қалалық Тілдерді дамыту басқармасына қарасты тілдерді дамыту және үйлестіру жұмысы бөлімінің басшысы Нұрзила ҚАСҚАТАЕВА былай деп әңгімелеп берді.
– Біздің міндетіміз тілдерді дамыту мен қолдану жөніндегі мемлекеттік бағдарламаны орындауға бағытталған кешенді шараларды жүзеге асыру
Мемлекеттік тілдің қолдану аясын кеңейту, тіл үйрету курстарын ұйымдастыру, өзге ұлт өкілдерінің мемлекеттік тілді үйренуіне ықпал ету, орталық және жергілікті атқарушы органдардың жұмысында тіл туралы заңнамаларыдың сақталуын қамтамасыз ету, – дейді ол.
– Қала тұрғындарының мемлекеттік тілді үйрену мәселесі қалай?
– Бұл бағытта тілдерді оқыту курстары бар
Нәтиже жаман емес
Азаматтардың өздері ынта білдіріп қатысып жатады, мемлекеттік тілді үйренудің қажеттілігін сезіне бастағандар жетерлік
Мәселен, биыл осы курс ­бойынша 1500 тыңдаушы қамтылды
Былтыр да осы мөлшерде тыңдаушылар болған
Олар кімдер? Міне, 848 адам мемлекеттік тілді үйренуге өз еркімен өтініш білдірген
Медициналық мекемелерден 260 тыңдаушы, мемлекеттік мекемелерден 53 тыңдаушы, білім мекемелерінен 267 тыңдаушы, ұлттық мәдени бірлестіктерден 41 тыңдаушы тіл үйренді
Биылғы бір ерекшелік, «ЭКСПО – 2017» халықаралық көрмесіне даярлық барысында сәуір-шілде айлары аралығында қызмет көрсетуші әлеуметтік салалар мен Ішкі істер департаменті және Төтенше жағдайлар жөніндегі департамент қызметкерлерінен 600 тыңдаушыға ағылшын тілін оқыту курстары жүргізілді
Соның 588-і арнайы сертификат алып шықты
Бұл жерде мына жайды айта кеткен дұрыс болар
Оқыту курсы үш деңгейлі
Бастауыш деңгейде 3, жалғастырушы деңгейде 40, тереңдетілген деңгейде 5, барлығы 48 топ болды.
– Тіл үйрету тек оқытумен шектелмесе керек
Қазақтың салт-дәстүрін қоса насихаттайтын шаралардың маңызы да үлкен ғой?..
– Әрине
Ондай шаралар жыл басында түзілген жоспарға сәйкес атқарылады
Түрлі семинарлар, дөңгелек үстел басындағы әңгімелер, алуан түрлі байқаулар, кештер ұйымдастырылады
Мысалы, «Мемлекеттік тілде іс жүргізуші үздік мекеме» байқауы өткізілді
Сол бойынша 28 мемлекеттік мекемеде және 32 медициналық мекемеде «Тіл туралы» Заңның орындалуы тексеріліп, бақыланды
Этнос жастары арасында «Тіл – парасат» атты байқау ұйымдастырылды
Оған 17-22 жас аралығындағы қыз-жігіттер қатысты
Үш тапсырма берілді
Бірінші, ұсынылған тақырып бойынша ауызша тұсаукесер жасау, екінші, қазақ тілінде эссе жазу және жұп құрып өзара әңгімелесу, үшінші, «Шабыт жұлдызы» атты шы­ғар­машылық тапсырма
Онда қазақтың халық ән­дері мен заманауи әндерін орындау, қазақ тіліндегі көркем шығармадан үзінді қойылым көрсету талап етілген
Байқауға қатысушы жастардың ынта-ықыласы ерекше болды
Нәтижесінде №6 мектеп-гимназиясының оқушысы Диана Валиева оза шауып, республикалық байқауға жолдама алды
Гуманитарлық колледж студенті Ангелина Вихель екінші орынды иеленсе, «Шипагер» медициналық колледжінің студенті Мамед Садыков пен Қазақ экономика, қаржы және халықаралық сауда университетінің студенті Хайтова Мохина өзара үшінші орынды бөлісті.Мұндай шаралар қазақтың тілін үйренсем деген ынталы жастар үшін өте пайдалы, олар өздері өмір сүріп отырған елдің болмысын, салт-дәстүрін жандарына жақын тұтады
Дәл осындай негізде «Тілі бірдің – елі бір» атты мерекелік кеш, «Туған жер – тұғырың!» атты рухани-патриоттық кеш, «Абай әлемі және рухани жаңғыру» және басқа да көптеген шаралар қолға алынды
Біз Абайдың рухани құндылықтарын көрсете отырып, әдеби мектебін, тіл мек­тебін, ұлт пен рух мектебін ашуды, ұлы ақын­ның мұрасын жастардың бойына сіңіруді мақсат еттік.
– «Тіл туралы» Заңның талаптары сақтал­майтын жағдайларда кездеседі
Осы жөнінде не айтар едіңіз?
– Иә, ондай жағдай болады
Арнайы тексерістер нәтижесінде анықталған кемшіліктер қала әкімінің орынбасары Е.Аманшаевтың төрағалығымен өтетін мемлекеттік тіл саясатын одан әрі жетілдіру жөніндегі жұмыс тобының отырысында қаралады
Негізі, орталық атқарушы органдардың құрылымдық бөлімшелерінен, қалалық мемлекеттік органдардан, кез келген меншік нысанынан тіл туралы заңнаманы орындауы жөнінде есеп алынып отырады
Биыл, мәселен, 28 мемлекеттік мекемеде «Тіл туралы» Заңның орындалуына бақылау жүргізіліп, мемлекеттік тіл саясатын жүзеге асыратын жұмыс тобында талқыланды, олардың кемшіліктері көрсетіліп, тіл саясатына байланысты дұрыс іс-қимыл жасау тапсырылды.
Түйсінгеніміз, елорда әкімдігі тарапынан «Рухани жаңғыру» аясында атқарылып жатқан жұмыстар бүгінгі талапқа толық жауап береді
Әсіресе биыл, халықаралық көрме аясында өткен көптеген игілікті іске барша халық куә болды
Сол ауқымды шараларда Тілдерді дамыту басқармасының Тілдерді дамыту және үйлестіру бөліміде өз үлестерін қосты.
Ғазиз ҚҰРМАШҰЛЫ
Астана
