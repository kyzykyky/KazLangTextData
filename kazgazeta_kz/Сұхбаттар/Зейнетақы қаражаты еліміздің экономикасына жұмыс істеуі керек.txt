Дәулет Сахипов, «Ұлар Үміт» жинақтаушы зейнетақы қоры акцилнерлік қоғамы басқармасының төрағасыЕліміздің жинақтаушы зейнетақы қорларының ішінде табысты қызмет етіп келе жатқан қорлардың бірі – «Ұлар Үміт» ЖЗҚ десек, артық айтқандық болмас
Осы орайда басқарма төрағасы Дәулет Сахиповты әңгімеге тартқан едік

– Дәулет Мұхтарұлы, қор қыз­метінің бүгінгі күнгі нәтижелерін қалай бағалайтыныңыз туралы айтып берсеңіз?
– Бірінші кезекте мына мәселені атап өту ке­рек, бүгінгі күні қорда 1,5 миллионнан астам салым­шылар бар
2012 жылғы 1 наурыздағы жағдай бойынша қор активтері 403 млрд
теңгеден асты, меншікті капитал – 10,6 млрд
теңге, жарғылық капитал – 10,6 млрд
теңгеден асты
Бұл қажетті нормалардан 4 есе артық деген сөз және ол келешекте ұлғая беретін болады
Мұның бәрі «ҰларҮмітке» ірі жүйе құрушы қорлар үштігінің қатарында қала беруге және салымшылар алдындағы өз міндеттемелерін орындауға мүмкіндік береді
Әрине, нарықта болып жатқан үдерістер «ҰларҮміт» жинақтаушы зейнетақы қорына (ЖЗҚ) да өз әсерін тигізеді
Әлемдік дағдарысты, отандық эмитенттердің дефолттарын бастан өткеріп, олардың әсерінен шетте қалу мүмкін емес
Зейнетақы қорларының қоржындарындағы кезінде болжамдалған кірістілікті қазір көрсетпей отырған активтердің үлесі үлкен екені құпия емес
Бірақ, барлық мәселе – «ҰларҮміт» қорының соңғы жылдары өзінің қоржынындағы активтерінің нарықтық құнын, яғни нақты кірістілігін ашық түрде баспасөз бетінде көрсетуінде.
Сонымен қатар, өзіңіз білесіз, «ҰларҮміт» қоры шоғырландырушы қор болып табылады
2010 жылы қорға лицензиясынан айырылған «Қорғау» ЖЗҚ қосылды және де ол «ҰларҮміт» шарттары бойынша «Қорғау» салымшыларының алдындағы барлық міндеттемелерді орындады
2011 жылы «БТА Қазақстан» қорымен ірі біріктіру жүзеге асырылды
Мүмкін, қорларды біріктірудің әсері әлі айқын емес шығар, бірақ, біріктіру әкімшілік және маркетингтік шығындарды азайтуға, пруденциалдық нормативтерді орындаудағы жағдайды жақсартуға, қоржынды әртараптандыруды жоғарылатуға мүмкіндік берді.
– Аты шулы номиналды кіріс коэффициентімен (К2) байланысты қазіргі жағдай қандай? Осы көрсеткіш сіздің қордың қызметін қалай бейнелейді?
–  Егер біздің қордың 36 айдағы көрсеткішіне көз жүгіртсек, онда біздің соңғы 3 жылда өсіп келе жатқанымыз анық көрінеді
Өз кезегінде, көр­сеткіштер төменірек болған бес жылдық кезең біздің қордың «Қорғау» зейнетақы қорымен бірігу үдерісінен және 2007-2008 жылдардың дағдарысынан тұрды.
Жалпы алғанда, К2 көрсеткіші 1 жыл, 3 жыл және 5 жыл бұрын болған кірістілік тренділерін салыстыратынын атап өткім келеді
Бұл көрсеткіш үшін сіздің соңғы кезеңде қанша кіріс кіргізгеніңіз маңызды емес, оған үш жыл немесе бес жыл бұрын не болғаны маңызды
Мен кірістіліктің әділ өлшемі ретінде тек соған ғана жүгіну дұрыс емес деп ойлаймын
Бүгінгі күні зейнетақы жүйесінің 14 жыл бойғы қызметінің жинақталған кірістілігі есептелді
Сонымен, осы уақыт аралығында жинақталған инфляция деңгейі 217,5% болса, «ҰларҮміт» зейнетақы қорының жинақталған кірістілігі 364% болды.
– Қалай ойлайсыз, бүгінгі күні зейнетақы қорларына нақты қандай өзгерістер керек?
– Жинақтаушы зейнетақы жүйесін жетілдіру жөніндегі тапсырмалар Қазақстан Республикасы Президентінің жыл сайынғы Жолдауында қойылды
Қазір жүйені қайта құру белсенді түрде талқылануда және әртүрлі пікірлер айтылуда
Жақында Дүниежүзілік банктың есебі жарияланды, оның пікірі бойынша, шет елдердің инвестициялық компанияларының басқаруын­сыз біздің қорлар еліміздің жинақтаушы зейнет­ақы жүйесін дағдарыстан алып шыға алмайды және де активтерді халықаралық қоржындарға инвестициялау қажеттілігі атап өтілді
Мен «сырт­қы нарықтарға кету дұрыс емес» деп есептеймін, ешкім «кірістілік+тәуекел» арақатынасын жойған жоқ қой
Сыртқы нарықтар әжептәуір ұзақ өседі, бірақ, тез құлдырайды
Біз оны 2008 жылы бақыладық
Менің ойымша, сыртқы нарықтарға салымдар қысқа мерзімді кезеңде ғана тиімді
Бізге өзіміздің экономикамыздағы көрсеткіштер маңыздырақ.
Егер өзіміздің ішкі нарыққа инвестицияла­сақ, ЖІӨ (жалпы ішкі өнім) өседі, ақшалай масса жұмыс істей бастайды, өнеркәсіптер дами түседі, жаңа жұмыс орындары құрылады
Біз ЖЗҚ нарығында мемлекеттік-жекеше әріптестік идеясына қайтып келудің маңызы зор деп есептейміз
Бұл мемлекеттік шығындарды азайтуға мүмкін­дік береді, қорлар, келісімді кепілдіктер мен тікелей мемлекеттік қолдау арқылы кірістілік пайызымен, инвестицияларды ұзақ мерзімді орналастыру мүмкіндігіне ие болады
Бірақ, бастысы – ол мемлекеттік қолдауы бар жобаларға және ЖЗҚ-ға деген сенімді нығайтады.
– Салымшылардың қордан қорға ауысуына не әсер етеді? Қордың өзінің салымшыларын тарту мен ұстап қалу саясаты қандай?
– Менің ойымша, салымшылардың ауысуына көптеген факторлар әсер етеді
Салымшыларды қордан қорға ауыстырып, комиссиясын алып, жоғалып кететін агенттерден бастап, бәсекелес қорлардың кемшіліктерін ақылға сыймайтын көлемге дейін арттырып жіберетін электронды хаттарды жіберу сияқты бәсекелестік тартыстың әдістерімен аяқталады.
Қарапайым адам зейнетақы жүйесі қалай жұмыс істейтінін әрқашан түсіне бермейді, ол өзін қоршаған адамдардың пікірлеріне, басшылықтың бұйрығына, БАҚ-тың байланыссыз мәліметтеріне бейімделеді
Бірақ, бүгінгі күн­гі мемлекеттік кепілдіктің арқасында – «қордан қорға жүгірудің» мәні жоқ.
«ҰларҮміт» қоры клиенттерге қызмет көр­сетуді жақсартумен жұмыс істеуде, біз олардың қаржылық кеңесшісі болуға, олардың мүдделерін алдын ала біліп отыруға тырысудамыз
Біздің қор маркетингтік зерттеулер жүргізеді, нарық конъюнктурасын зерттейді, жетекші қазақстандық компанияларды серіктестер ретінде тарту арқылы – салымшының жасына, мамандығына байланысты – қызықты ұсыныстар әзірлейді
Ол үшін бізде «Ұларclub» құрылған.
Аймақтық желіні ұлғайтудамыз – қазірдің өзінде ол бізде Қазақстан бойынша ең ауқымды тармақталғандардың ішінде, 21 ірі филиалымыз бар
Әр салымшы колл-орталыққа қоңырау шалу арқылы «ҰларҮмітке» хабарласа алады, онлайн тәртібінде қордың сайты арқылы жеке зейнетақы шоты туралы ақпарат ала алады
Жыл сайынғы ақпараттандырудың қолайлы тәсілін таңдау мүмкіндігін ұсынамыз
Қазір ЖЗҚ-ның электронды үкімет форматында жұмыс істеуін жүзеге асыру туралы ойларымыз бар.
Жалпы алғанда, салымшы тексерілген ресми мәліметтердің, өзінің пікірінің және қорлармен тілдесу тәжірибесінің негізінде дербес, саналы таңдау жасауы керек, салымшыларды қорға тарту жөніндегі біздің саясатымыз осындай.
– Қор ҚР Ұлттық банкінің инвестициялық кіріс пен зейнетақы активтері бойынша сыйақыларды азайту туралы үндеуіне қосылуға дайын ба?
– Ұлттық банкінің үндеуіне дейін комиссия­лық сыйақының мөлшерін өзгертулердің едәуір мөлшерде бастамашысы біз болдық
2008 жылы біз 2009 жылға арналған комиссиялық сыйақының үдемелі мөлшерін қабылдадық, ол белгілі бір шарттардан тұрады
Бұл салымшылар үшін кіргізілген инвестицицялық кіріске тікелей тәуелді ету арқылы жоғарлатылған комиссиялық сыйақыны алудан өзімізді шектейтінімізді көрсетеді
Бұл принципті біз жыл сайын ұстанудамыз
Мысалы, егер инвестициялық кіріс 2 %-дан кем болса, біз ештеңе алмаймыз.
– Сіз «зейнетақы қорлары қоржындарындағы қаржы құралдарын есепке алудың бірыңғай жүйесі керек» деген пікірді қуаттайсыз ба?
– Бүгінгі күні зейнетақы қызметтері нарығына бірыңғай әдістеме, бірыңғай бағалайтын органның қажеттілігі туындап отырғаны рас
Қазіргі уақытта, бұл мәселе шешілу барысында, барлығы жылдың аяғына дейін белгілі болады
Біздің ойымызша, «мұндай органды құру кірістілікке байланысты көріністің әділдігіне оңды әсерін тигізеді және жағымсыз бәсекелестікке жол бермейді» деп санаймын.
– Әңгімемізді «ҰларҮміт» қорының алдағы жоспарымен тәмамдасақ?
– Жоспар қашанда көп
Ең басты мақса­тымыз – салымшылардың сенім үдесінен әр­дайым шығып отыру
Біздің бір немесе екінші жаққа оқыс қимылдар жасамауымыз керектігі, арандатушылықтарға ермеу, «кірістілік артынан жарысқа» немесе «салымшылар артынан жарысқа» қосылуға міндетті еместігіміз туралы нақты түсінігіміз тұжырымдалған
Өзіміздің белгілеген стратегиямыз бойынша жұмыс жасауды жалғастыра береміз
Қазақстандық жинақтаушы зейнетақы қорлары жүйесінің дамуына атсалыса беру – басты мұратымыз.
– Әңгімеңізге рахмет!
Сұхбаттасқан
Дәуіржан Төлебаев
