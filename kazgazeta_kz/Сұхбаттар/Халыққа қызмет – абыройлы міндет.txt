Мемлекет үшін халықтың, елдің мүддесі алдыңғы қатарда тұратыны белгілі
 Осы ретте, Мемлекет басшысының «Қазақстан экономикалық, әлеуметтік және саяси жедел жаңару жолында» атты  2005 жылғы Қазақстан халқына арналған дәстүрлі Жолдауында «бiр жерде ғана төлқұжат тiркеп, салық төлеушiнiң есептiк нөмiрi, жүргiзушi куәлiгi және т.б
құжаттар ала алатын, «жалғыз терезе» қағидасы бойынша тұрғындарға қызмет көрсететiн орталықтар құруды және тәжiрибе ретiнде биыл Астана мен Алматыға осыны жасап көру керек» деген тапсырмасы негізінде халыққа қызмет көрсету орталықтары құрылған болатын.
Бүгінгі күндері бұл орталықтар елі­міздің барлық аймақтарын қамтыған
Осы орайда бүгінгі ХҚКО атқарып жатқан жұмыстар мен жаңа қызметтер жайлы толығырақ білу мақсатында Қазақстан Республикасы Көлік және коммуникация министрлігінің Мемлекеттік қызметтерді автоматтандыруды бақылау және халыққа қызмет көрсету орталықтарының қызме­тін үйлестіру комитетінің төрағасы Бағдат Батырбекұлы Мусинмен сұхбаттасуды жөн көрдік.
–Бүгінгі күндері ХҚКО-да қандай жұмыстар атқарылуда?
–ХҚКО-ның қызмет көрсету сапасын арттыру – біздің басты міндетте­ріміздің бірі
Барлық аудандық жә­не қалалық ХҚКО-да 2012 жылы мем­лекеттік қызметтерді пайдалануды ­же­ңіл­дету мен оңтайландыру мақсатында жаңғырту жүргізілді
Яғни электрондық кезек, ХҚКО ЫАЖ және бейнебақылау арқылы мониторинг, ахуалдық орталық пен мемлекеттік органдардың бірыңғай байланыс орталығы, «Электрондық Үкімет» порталы бұрыштарының жұ­мысы іске қосылды
Азаматтардың ыңғайлығы үшін 2013 жылдың тамыз айынан бастап барлық «ХҚКО» РМК бөлімшелерінде «Connection Point» деп аталатын өзіне-өзі қызмет көрсету алаңдары қосылғанын атап өткен жөн
Ол қазіргі заманғы компьютермен, прин­термен, интернет желісі және картридермен жабдықталған
Бұл өзіне-өзі қызмет көрсету алаңы арқылы электрондық цифрлық қолтаңбасы бар қазақстандықтар операторды күтпей, өз күшімен «Электрондық Үкімет» порталы арқылы көрсетілетін электрондық қызметтерге қол жеткізе алады
Бұл өз кезегінде, қарапайым халықтың уақытын үнемдейтіні сөзсіз
Электрондық цифр­лық қолтаңбасы жоқ азаматтар, оны электрондық үкімет бұрышынан алып, одан кейін өз күшімен немесе кеңесшінің көмегімен қызметтерді «Connection Point»-тан алып көреді.
– «Connection Point» өзіне-өзі қызмет көрсету алаңдарының жуықта іске қо­сылғаны жайлы айттыңыз
Бұл жоба несімен тиімді?
–«Соnnection Point» алаңының көме­гімен техникалық мүмкіндіктері немесе интернет желісіне шығу мүм­кіндігі жоқ азаматтар тез және кезек күтпей мемлекеттік қызметтерді ХҚКО келіп, бұл жолы кеңесшілердің көмегінсіз өздеріне қызмет көрсете алады.
«Соnnection Point» алаңдарын ­енгі­зуі нәтижесінде халық «Электрондық Үкіметке» қызығу­шылық танытып, ком­пью­терлік сауаттылығының артатыны сөзсіз
2013 жылы «Connection Point» арқылы 1 млн.-нан астам қыз­мет көрсе­тілді, 413 мыңнан астам электрон­дық цифрлық қолтаңба бе­рілді.
–Биылғы жылдың жаңалықтары жөнінде не айтар едіңіз?
–Биылғы жылы жаңа сөз еткен «Con­nection Рoint» өзіне-өзі қызмет көрсету алаңдарын барлық аудандық ХҚКО бөлімшелерінде жұмыс жасайды деп отырмыз
Бұған қоса, қосымша 29 пошта байланысының ауылдық бө­лімшелері ашылмақ.
Тағы бір ерекше жаңалық ретінде азаматтардың барлық мемлекеттік ор­гандардың бірінші басшыларына бейнекамера арқылы өз өтінішін білдіре алатынын айтуға болады
Бүгінде облыстық ХҚКО бөлімшелерінде бейнеөтініштер беретін орындар орналастырылған.
Міндетті түрде автокөліктерді тіркеу және жүргізуші куәліктерін беру бойын­ша мамандандырылған ХҚКО ашу жұмысы жалғасады
Бұл орталықтар енді Талдықорған, Павлодар, ­Петропавл және Қызылорда қалаларында ашылмақ.
ХҚКО-ның қызметтері көбейіп ке­ле жат­қаны рас
2013 жылы бұл сан 171-ге жетті
Былтырғы жылдың қо­ры­тын­дысы бойынша, ХҚКО арқылы 24 млн.-нан астам құжат дайындалды
Бұл қуантар­лық нәтиже
Десек те, биыл тағы да 25 қызмет түрлері қосылмақ
Мемле­кеттік органдардың және жер­­гі­­лік­ті атқарушы органдардың жыл сайын­ғы ұсыныстар негізінде мем­лекеттік қызметтер тізімі құры­лып, содан кейін бұл тізім мемлекеттік қыз­меттерді іріктеу ведомствоаралық комиссиясына ұсыны­лады
Ағым­дағы жылдың 20-наурызына дейін бұл ведом­ствоаралық комиссия оты­рысы өтіп, басқосу нәтижесінде биылғы жылы іске қосылатын қызмет түрле­рінің нақты тізімі анықталады
Атап айтқанда, олардың қатарында жұмыс­сыз азаматтарды тіркеу және есепке қою; өті­ніш берушінің (отбасының) атаулы әлеуметтік көмек алушылардың тие­сі­лігін растайтын анықтама беру; Мем­лекеттік атаулы әлеуметтік көмек тағайындау; Негізгі орта, жалпы орта білімі туралы құжаттардың телнұсқасын беру; Техникалық және кәсіптік білімі туралы құжаттардың телнұсқаларын беру; Жоғары және жоғары оқу ор­нынан кейінгі білімі туралы құ­жаттардың телнұсқаларын беру; Жо­баларға, өнім­ге, жұмыстарға жә­не қызметтерге са­нитариялық – эпи­де­миологиялық қо­рытынды беру; II, III және IV санаттағы нысандарға мемлекеттік экологиялық сараптама қорытындысын беру; 1, 6 және 7-сыныпты қауіпті жүкті тасымалдауды жүзеге асыруға арнайы рұқсат беру; Мемлекет жеке меншікке сататын нақты жер телімдерінің кадастрлық (бағалау) құнын бекіту; Жер телімдерін қалыптастыру жөніндегі жерге орналастыру жобаларын бекiту және т.б
қызметтер бар
ХҚКО-да талап етілетін құжаттар санын қысқарту бойынша белсенді жұмыс атқарып жатырмыз
Әрине, халыққа қызмет ету бұл – абыройлы міндет
Сондықтан біз үшін халықтың бірауыз ризашылығы маңызды.
– Әңгімеңізге рахмет!
Әңгімелескен 
Ақбота ИСЛӘМБЕК
