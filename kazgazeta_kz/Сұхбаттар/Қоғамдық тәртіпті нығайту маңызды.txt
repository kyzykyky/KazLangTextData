Кез келген мемлекеттің даму деңгейі қоғамдық тәртіптің тұрақтылығы мен азаматтардың құқықтарының қорғалуының қаншалықты  қамтамасыз етілуімен айқындалады
Сондықтан құқық қорғау органдарының қоғамдағы рөлі зор
Оларға жүктелген жүк те ауыр
Осы ретте Маңғыстау облысы Ішкі істер департаментінің бастығы, полиция полковнигі  Қайрат Сұлтанбайұлы ДӘЛБЕКОВПЕН кездесіп, әңгімелесудің сәті түсті. 
– Ең әуелі мемлекеттік тілдің құқық қорғау саласындағы маңызына тоқтала кетсек…
– Еліміздің кез келген азаматы ана тілімізді құрметтеп, дәріптеу керек қой
Елбасы биылғы «Қазақстан жолы–2050:бір мақсат, бір мүдде, бір болашақ» атты Қазақстан халқына Жолдауында да мемлекеттік тілдің маңызына тоқталған болатын
Ана тіліміз Мәңгілік Елімізбен бірге Мәңгілік тіл болып, ұлттың ұйытқысына айналу керектігін айтқан болатын
Міне, осыдан-ақ тіліміздің қолданыс аясы кеңейіп, көсегесі көгеріп келе жатқанына көз жеткізуге болады
Мемлекеттік тілдің мәнін жұртшылық арасында кеңінен насихаттап жүрген бірегей басылым ретінде «Ана тілі» газетін ерекше атап өтер едім
Біздің департамент қызметкерлері бұл басылымға жазылуда жыл сайын белсенділік көрсетіп келеді.
Ал құқық қорғау саласында тіліміздің орны айрықша
Бүгінгі күндері барлық іс қағаздар мен құжаттар қазақ тілінде жүр­гізіледі
Рәсімделетін кіріс, шы­ғыс құжаттарының сауатты дайындалуы мемлекеттік тілге бағытталған сұраныстың деңгей-дәрежесін байқатады
Ақпарат алмасу, мемлекеттік құрылымдар арасындағы байланысты жүзеге асыру, хат-хабар жеткізу қызметтерінің кешенді үлгісін құрайтын құжат айналымы тілдің қоғамдық-әлеуметтік, саяси-экономикалық, ұлттық-мәдени аспектілерін дамытатын аса маңызды ресми фактор болып табылады
Департамент басшылығы тұрғындардан келіп түсетін өтініш-арыздарды мемлекеттік тілде қарау мәселесін ерекше назарға алғанын айта кету керек.
–Енді әңгіме арнасын өңірдегі қоғамдық тәртіптің жай-жапсарына қарай бұрсақ…
–Қоғамдық тәртіптің жылдан-жылға күшейіп келе жатқандығын айтқым келеді
Айталық, 2013 жылы атқарылған жұмыстардан өңірдегі құқықтық тәртіп пен қоғамдық қауіпсіздіктің тиісті дәрежеде қамтамасыз етілгенін, бірқатар бағыттарда жақсы көрсеткіштерге жеткенімізді байқауға болады
Есепке алу-тіркеу тәртібін күшейіп, ІІО-на түсетін қылмыстар туралы арыздар мен өтініштердің тіркелу сапасы артты.
Соңғы жылдары азаматтардан түсетін өтініш пен хабарламалардың саны әлденеше есе өсті
Мысалы, 2011 жылы 15 мың арыз қаралған болса, 2012 жылы 21 мың 500, ал 2013 жылы 34 мың 500-ден астам арыз қаралған
Бұл дегеніміз құқық қорғау қызметкерлерінің біліктілігін көрсетеді.
Тағы атап өтерлігі, арыздар бойынша про­цес­­суаль­дық шешім қабылдау жұмысы жандан­дырылды
Бүгінгі таңда ІІД-не келіп түскен арыз­­дардың 93 пайызы бойынша үш тәулік ішін­де процессуальдық шешім қабылданып отыр.
2013 жылы облыс көлемінде тіркелген қылмыстар саны 4368-ден 6380-ге немесе 46,1 пайызға өскен
Аталған қылмыстардың 88,3 пайызы немесе онша ауыр емес және ауырлығы орташа санаттағы қылмыстар.
Десек те, тағы бір айта кетерлігі, республика бойынша 10 мың тұрғынға шаққанда 196 қылмыс тіркелсе, Маңғыстау облысы ­бойынша 10 мың тұрғынға 108 қылмыс келеді
Қылмыстың төмен деңгейі бізде сақталып отырғандығын ескере кеткен жөн
Бұл да өз кезегінде құқық қорғау органдарының беделін арттыратыны анық.
– Қылмыс пен түрлі құқық бұзушылықтың алдын алу мақсатында қандай шаралар ат­қарылуда?
–Бірінші кезекте қылмысты есепке алу-тіркеу тәртібінің күшейтілуі, азаматтардан келіп түскен арыздар мен хабарламалардың жүз пайыз тіркелуі де өз әсерін тигізетіні сөзсіз
Бұған қоса шұғыл-іздестіру шарасы бары­сында өз күшімізбен бес жүзден астам латент­тік қылмыстардың анықталғанын атап өткен жөн.
Өткен жылы облыс көлемінде «Құқықтық тәртіп», «Мигрант», «Іздеу», «Қару», «Учаске» сынды алпыстан астам жедел-профилакти­калық іс-шаралар өткізілді.
Ұйымдастырылған қылмыстың алдын алу іс-шараларының нәтижесінде 2013 жылы аса ауыр санаттағы қылмыс саны 25,3 пайызға (83-тен – 62-ге), қылмыс салдарынан адам өлімі (5,4 пайызға), денсаулыққа қасақана ауыр зиян келтіру (16,7 пайызға), тонау (3,6 пайызға) азайды.
Көше қылмыстары 1,7 пайызға (1010-нан – 993-ке), бұрын сотталған тұлғалармен жасалған қылмыстар саны 26,2 пайызға (122-ден – 90-ға) және мас күйінде жасалған қылмыстар саны 11,1 пайызға (198-ден–176-ға) төмендеген.
Тағы бір жетістік ретінде ауыр қылмыс­тардың ашылуы 7,7 пайызға, аса ауыр қылмыс­тардың ашылуы 12 пайызға жақсарғанын айта аламыз
Бұған қоса, кісі өлтіру 6,4 пайызға; денсаулыққа қасақана ауыр зиян келтіру 9,7 пайызға; қарақшылық шабуылы 9,8 пайызға; тонау 2,9 пайызға; алаяқтық 12,9 пайызға азайған
Жалпы өткен жылы 2659 қылмыс ашылған, оның ішінде ­390-ы ауыр, 60-ы аса ауыр қылмыстар.
ІІД-нің тергеу және анықтау бөлім­шелері мен сотқа 2007 қыл­мыстық іс жолданды
Бұл көрсеткіш 2012 жылмен салыстырғанда 589 қыл­мыстық іске немесе 41,5 пайызға көп.
– Қылмыстың ашылу деңгейі қандай?
– Қылмыстың ашылу деңгейі күннен-күнге жақсарып келеді
Өткен жылы 998 жедел-іздестіру іс-шаралары өткізіліп, нәтижесінде 899 бұрын жасалған қылмыстар мен 99 бұдан да ертерек жылдардағы қылмыс­тар ашылғанын тілге тиек етуге болады
Оның ішінде үш қасқана кісі өлтіру қылмысы бар.
Іздеуде жүрген 63 қылмыскер ұсталып, 47 із-түссіз жоғалған адам табылып, олардың жүрген жері анықталды.
Атқарылып жатқан алдын алу іс-шараларына қарамастан, облыс бойынша пәтердегі ұрлық саны 51,9 пайызға немесе 309 дерекке өскен
Бір айта кетерлігі, оның ашылу көрсеткіші өткен жылмен салыстырғанда 12,6 пайызға артты.
Өткен жылы есірткіге қатысты 336 құқық бұзушылық анықталды
Бұл ретте 83 қыл­мыстық іс қозғалды
Оның ішінде 63 қылмыс–есірткі сату бойынша болса, 19 қылмыс – есірткі сақтау және бір қылмыс – құрамында есірткі заттар бар өсіруге тыйым салынған өсімдіктерді заңсыз өсіру бойынша болды.
Жыл қорытындысы заңсыз айналымынан тәркіленген есірткі заттарының жалпы салмағы 116,2 пайызға өскенін анықтап отыр
Оның ішінде: героин 137,5 пайызға және марихуана 115,1 пайызға өскен.
Шынтуайтында қылмыстың азайғаны, ашылу деңгейінің жақ­сарғаны құқық қорғау қызмет­керлерінің ерен еңбегінің арқасында деп айтар едім
Өйткені олар өңірдегі қылмыс пен құқық бұзушылықтың алдын алуға, заңсыздықты болдырмауға барынша еңбек етуде
Біз әрдайым ел алдындағы бас міндетіміз – қоғамдық тәртіпті нығайту екенін естен шы­ғармаймыз.
– Әңгімеңізге рахмет!
Сұхбаттасқан 
Бектұр ТӨЛЕУҒАЛИЕВ
Маңғыстау облысы
