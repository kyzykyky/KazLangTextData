Құдайберген Саржанов Арал өңірінің тумасы
«Арал балық шаруашылығы» өндірістік бірлестігінің бас директоры қызметін атқарған кезде ұйым­дастырушылық қабілетімен көзге түсті
Іскерлігінің, қажырлы еңбегінің, білгір де алғыр басшы бола білуінің арқасында 1983 жылы Қазақ КСР Балық шаруашылығы министрі болып тағайындалды
Бұл қызметті 1994 жылға дейін атқарды.
Құдайберген Саржанұлы Сыр бойының, Арал өңірінің балық шаруашылығын дамытуға зор үлес қосты
Балықшы елді мекендеріне мектеп, аурухана, тұрғын үйлер салуда да көмегі көп болды.
Әңгіме өзегі де – Арал жайы болып еді… 
– Сіздің Аралға жанашыр азамат екеніңізді жақсы білеміз
Зейнеткерлікте жүргеннің өзінде де бұл бағытта игілікті істер атқарғаныңызға қанықпыз
Арал теңізінің қазіргі жағдайы жөнінде не айтар едіңіз?
– Әңгімемізді мынадан бастасақ
Аралда туғаннан кейін, Аралда қызмет жасағаннан кейін, Арал – өмірімнің жалғасы.
1956 жылы оқу бітіріп келгеннен кейін, Арал теңізін толық аралап шықтым
Аралдың солтүстігі мен шығысында да қызмет жасадым
Аралдың балықшыларын жақсы білем десем қателеспеймін
Арал аудандық атқару комитеті төрағасының бірінші орынбасары болып жүргенімде «Балық комбинатына барасың» деген нұсқау алдым
Сөйтіп, 1974 жылы комбинатқа директор болып бардым
Он жылдай осы кәсіпорынды басқардым
Бұл қызметке дейін де балықшылар өміріне жақсы қанық едім.Комбинат басшылығына келгеннен кейін, балықшыларға қатысты өзекті мәселелерді тиісті орындар алдына қоя бастадым
Сол уақытта аудандық партия комитетін Тәкей Есетов атты байсалды азамат басқарды
1965 жылы ол кісінің қарамағында істегенім де бар
Мені аупарткомға бөлім меңгерушісі етіп алып еді
Комбинатқа шақырған да сол кісі болатын
«Мен сені білемін
Балық шаруашылығын өзің басқарғаның жөн» деді
Мен Тәкеңнің рұқсатымен жан-жаққа хат жаздым, мәртебелі мінберлерді пайдаланып сөйлеп жүрдім
Негізгі қызметіммен қоса сол кезде аупартком бюросының, атқару комитетінің, облыстық партия комитетінің мүшесі, аудандық, облыстық кеңестің депутаты болдым.
Бір күні облыстық партия ко­митетінің хатшысы Щевцов ша­қырды
Оның айтқанынан түсінгенім, Арал балықшыларының жағдайына байланысты облыстан төрт адам рес­публика Министрлер Кеңесінің жиналысына барамыз
Өзі хабарлама жасайды екен
Алматыға келгеннен кейін ертеңіне Щевцов телефон соғып тұр
«Хабарламаны комбинаттың директоры жасасын» депті
Бұл мен күтпеген жағдай еді
Мұндай үлкен жерде сөйлеп көрген жоқ едім
Бірақ әйтеуір мәселе қойып, сөз сөйлеуді білеміз ғой.
Жиналысты Министрлер Кеңе­сінің төрағасы Б.Әшімовтің өзі жүргізіп отырды
Маған бес ми­нуттың орнына, он минут берді
Бар мәселені айттым
Сұрақтарына жауап бердім
Нәтижесінде Орталық Комитеттен комиссия құрылды
Оны С.Ниязбеков басқарды
Оның орынбасары Министрлер Кеңесі төрағасының орынбасары С.Құбашев болды
Сөйтіп, Арал балықшыларына көмек көрсету мақсатында Орталық Комитет пен Министрлер Кеңесінің қаулысы шықты.
– Ол кезде теңіз бар ма еді?
– Бар
Бірақ аздап қайтып бара жатыр еді.
Төрт-бес жылдың ішінде ба­лық­шыларға су да, жарық та келді
Тұрғын үйлер салынды
Үлкен көмек болды.
Қызылорда, Ақтөбе, Торғай облыстарының балық шаруашы­лықтары бізге қарайтын
Сол уақытта елдегі балықтың үштен бір бөлігін аралдықтар өндіретін
Атқарылған жұмыстар ескерілді ме, 1983 жылдың 10 наурызында Қазақ КСР Балық шаруашылығы министрі болып тағайындалдым
Міне, содан бері бүгінгі уақытқа дейін Арал мәселесі менің көкейімнен кеткен емес
Министр болып жүргенде Д.Қонаевқа арнайы кірдім
Димаш Ахметұлы айтқандарымды зейін қоя тыңдады
«Арал мәселесін мен де көтеріп жүрмін
Съезде де бұл жөнінде айттым
Біз бұл мәселені Н.Назарбаевқа тапсырдық
Барып сөйлес
Мен айтты дерсің» деді
Ол кезде Нұрсұлтан Әбішұлы Орталық Комитеттің хатшысы болатын
Өндіріс мәселелерін қадағалайтын
Бардым
Нұрекеңнің ол кездері жас кезі
Қазақтың көркем азаматы
Сол уақытта Аралға су әкелу мақсатында жоспарланған отыз­дан астам жоба бар еді
Әңгіме арасында бұл туралы сөз қозғадым
Сібір өзендерінен су тарту жөнінде
«Мұның барлығын білемін
Осы тұрғанда Ырғыздан да су апаруға болады
«Құрдым» деген жер
Оның астында су қоры мол
Оны да жіберуге болар еді
Осының бәрін зерттейміз» деді.Ол уақыт Аралдың қайтып бара жатқан кезі.
Арал мәселесі ойымнан еш кеткен емес
Бұл жағдайды баспасөз бетінде де, алқалы жиындарда да талай мәрте көтердім
Сондағы айтып жүргенім мынау: «Аманөткелден канал қаздырып, ол жерден бөгет салдырту керек
Аралдың қасында Сарышығанақ деген жер бар
Суды соған алып барайық» дедім
Біраз айтыс болды
Ғалымдар «бұл болмайды» дегенді айтты
Содан бір күні Нұрсұлтан Әбішұлының қабылдауында болдым
Ол кезде Үкімет басшысы
«Міне, жоба, енді не істеуге болады?» дедім
«Мен ойланып көрейін
Өйткені Аралды бөліп алуға қазір құқымыз жоқ
Аралға Өзбекстанның, Қырғызстанның, Түркіменстанның, Тәжікстанның да қатысы бар
Олардың да келісімі қажет болар» деді
Тағы бір кездескенімде нақты ұсыныстарыммен бардым
Қаражат мәселесін шешуге көмектесуін сұрадым
Ол уақыт Одақтың үстемдік құрып тұрған кезі
«Мен республика көлемінен қаржы бөлінуіне көмектесейін
Алайда, одақтық министрлікке барып, олардан да қаржы бөлінуіне жұмыс істесең» деді
Одақтық министрлікте болып, барлығын дәлелдеп шықтым
Нәтижесінде, Аманөткел деген жерден «ПМК» аштыратын болдық
Одақ министрі бұған қол қойды
Техникалар бөлді
Каналды қаздыруға рұқсат берді
Каналды қаздырту үшін Волгоградтан жылжымалы экскаватор алып келдік
Бұл үлкен техника еді
Одақ көлемінде бар болғаны үш-төртеу ғана
Бес вагонмен әкелдік
Аралды сақтауға сол 1989 жылы кірісіп едік
Тоқсаныншы жылдардың басында одақ тарады
Басталған жұмыс ары қарай жүрмей қалды
Экскаваторды металломға талап алып кетті.
Арал мәселесі бұдан кейін де көңілден кетпеді
Ендігі мақсат – Кіші Аралды сақтау керек болды
Осы жерде шындықты айтуымыз керек
Президенттің өзі бұл мәселеге тікелей атсалысты
Қызылордада осы Аралға қатысты көрші мемлекеттердің басын қосты
«Аралды құтқару» қоры құрылды
Оның төрағасы бұрынғы үкімет басшысы Ұзақбай Қараманов болды
Бұл кісінің атқарған еңбектері көп.
Ақырында Кіші Аралды сақтап қалудың жобасы өмірге келді
Бұл жоба бір жылдай талқыланды
Ол талқылауға мен де қатыстым
Ақырында жобаға қаржы бөлінді
Бөгет салынды
Кіші Аралға су келді
Балық көбейді
Халықтың жағдайы жақсарды
2005 жылы Елбасы Аралда болып, атқарылған жұмысты көзімен көрді
Сол жерде мен де болғанмын
Ол кісімен кездеспегелі он жылдай уақыт болып еді
Бірақ сонда да мені бірден танып, «Қайдан жүрсің?» деді
Мен жөнімді айттым
2002 жылы Президент халыққа арнаған Жолдауын­да «Көптеген лауазымды азаматтарды білемін
Олардың дені ауылдан келгендер
Қалада отыра бергенше неге елдеріне бармайды? Ең болмаса сөзбен болса да көмектеспей ме? Осының өзі халыққа деген жақсылық емес пе?» дегенді айтқан болатын
Мен осы туралы айттым
«Еліме келіп, балықшыларға көмектесіп жатырмын» дедім
Бұған ризашылығын білдірді.
Қазір енді Кіші Аралдың екінші кезеңіне байланысты қаржы сұралып жатыр
Ондағы мақсат – салынған бөгетті көтере түсу
Су болса Кіші Аралды толтыра беру
Шағын көлдерді сақтау.
– Кезінде Аралға байланыс­ты «Шапағат» қоғамы өмірге кел­гендігінен хабардармыз
Осы шаруа­ның да басы-қасында жүрдіңіз ғой…
– Тоқсаныншы жылдардың басында Арал мәселесі жиі көтерілді
Баспасөзде жазылып, теледидарда айтылып жатты
Митингілерде де сөз болды
Мемлекет басшысы да бұл мәселеге назар аударып, теңіз жағасында орын тепкен Арал, Қазалы, Шалқар аудандарының балаларына көмек көрсету жөніндегі қаулының дүниеге келуіне ұйытқы болды
Ол кезде министр қызметінде болатынмын
Министрлік бұл қаулыны басшылыққа алды
Белгілі жазушы Ә.Нұрпейісов бастаған жекелеген азаматтар да аталған қаулыға қолдау көрсетті
Жаңа бастама өмірге келді
Теңіз жағасында өмір сүріп жатқан отбасылардың балаларына нақты көмек көрсету ниетінде қоғам құрылды
Ол – «Шапағат» деп аталды
Оған жетекшілік етуді маған тапсырды
«Қолыңызда күш, мүмкіндік бар» дегенді айтты
Көпшілік өтінгеннен кейін қарсы бола алмадым
Біз балаларды шетелдерге демалуға жіберіп отырдық
Өзіміздің елдегі санаторий-курорттарда да демалып, емделді
Әлуметтік жағынан нашар отбасыларының балаларына киіммен көмектестік
Басқа да шаралар ұйымдастырылды
Бірақ бұл қоғамның өмірі қысқа болды
Осы қоғамның қасынан «Арал мен Балқашты құтқару» комитеті құрыл­ды
Оның төрағасы Мұхтар Шаханов болды
Мен орынбасары болдым.
Бұл комитеттің тындырған үлкен жұмыстарының бірі – теңіз­дің жағасындағы үш ауданды эко­логиялық аймаққа жатқызу жөніндегі заңның қабылдануына мұрындық болды
Бұл құжатты да қабылдау оңай болған жоқ
Бір қуантарлығы, мақсатымызға жеттік
Осы заңның арқасында Арал, Қазалы, Шалқар аудандарының тұрғындары бірқатар жеңілдіктерді пайдаланып отыр.
– Бүгінгі күні «Шарткен Ата» қоғамдық бірлестігінің жетекшісісіз
Бұл бірлестік немен шұғылданады?
– Аралға жиі барып тұрам
Күшіміз, ойымыз бар
Азаматтармен ақылдастым
Сөйтіп «Шарткен Ата» бірлестігін құрдық
Аралда кешегі уақытта қаяз балығы болған
Бұл балық Аралдың, жалпы Сыр өңірінің мақтанышы еді
Әлемде жоқ, 1978 жылы «Қызыл кітапқа» енген
Оны аулауға болмайды.
Біздің бірлестіктің мақсаты – осы сирек кездесетін, бағалы балық түрін көбейту
Арнайы бригада жұмыс істейді
Қол жеткен жетістіктер де бар
Қазір бұл балық сирек те болса теңізде ұшырасады
Қазіргі Мемлекеттік хатшы Мұхтар Құл-Мұхаммед Қызылор­да облысы­ның әкімі болып қызмет істеген жыл­дары менің осы еңбегімді ескеріп, арнайы қабылдағаны бар
Сонда облыс әкімінің стипендиаты атанғанмын.
– Енді бір сауал
Біздің елімізде өзен де, көл де жетерлік
Балықтың сан алуан түрлері кездеседі
Уақытында балық шаруашылығымен айналысатын дардай министрлік те болып еді
Қазір комитет деңгейінде қалды
Осы комитет жұмысына көңіліңіз тола ма?
– Біздің Ауыл шаруашылық ми­нистрлігінде балық шаруа­шылығына қатысты комитет бар
Мұндай комитеттің бес-алтауы бар
Комитеттің еркіндігі жоқ, есепшоты да жоқ
Мәселе көтерсе, шеше алмайды
Бұрынғыдай министрлік болмай-ақ қойсын, бірақ агенттік құрылу керек
Агенттік құрылса ол тікелей Премьер-министрге бағынады
Өзінің бюджеті болады.
2003 жылы комитет құрылды
Бүгінгі күнге дейін жеті төрағасы өзгерді
Бұдан жұмыс бола ма? Агенттік болса талап та күшейеді, жауапкершілік те болады
Сонда балықты да, балық өнімдерін де көбейтуге мүмкіндік болар еді.
Мемлекет, қоғам қайраткері, бүгінде жетпіс бес жасын атап өткелі отырған Құдайберген Саржанов Арал жө­нінде, балықшы өмірі, балық туралы айтудан жалықпайды
«Арал – менің өмірім, тағдырым» дейді
Ал, өзін азамат, жоғары лауазым иесі деңгейіне дейін көтерген қарапайым балықшылар деп біледі
Сол қаһарман еңбеккерлер алдындағы қарызының бір өтеуі ретінде Арал қаласында «Балықшы­лар мұражайын» ашуға мұрындық бол­ды
Бұл мұражайдан балықшы өмірі­не тереңірек қанығуға болады
Арал туралы «Аралдың айтылмаған ақиқа­ты» деген алғашқы кітабын өмірге әкел­ді
Екіншісі де таяу уақытта жарық көрмек.
…«Қарманы білесіз бе? Балықтан жасалған тағам
Жалпы, балықтан жиыр­ма бес түрлі тағам дайындауға болады…» деп ағамыз тағы бір әңгіме­ні бастап кетті.
Нұрперзент Домбай
