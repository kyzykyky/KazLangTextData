Астанада Еуропадағы Қауіпсіздік және ынтымақтастық ұйымының жетінші Саммиті жоғары деңгейде өтіп, бүкіл әлемнің алдында Қазақстанның абыройы асқақтап тұр
Мұның өзі Тәуелсіздік алғанына жиырма жылға енді жуықтап қалған еліміздің бүгінгі келбеті мен болашағын да көрсетсе керек
Осындай сәтте қоғамның тазалығы, ашықтығы ауадай қажет
Жақсы жағымыз көп
Сонымен бірге елде сыбайлас жемқорлықтың да белең алып тұрғанын жасыруға болмайды
Соңғы айлардағы қаржы полициясының республикалық деңгейдегі ірі шенеуніктерді қолға түсіруі осыны көрсетеді
Кең көлемде, ірі деңгейде болмағанмен, сыбайлас жемқорлық фактілері, оған итермелеу, жағдай жасау мысалдары облыс аймағында да ұшырасып жатады
Осындай кеселдермен күресетін мемлекеттік орынның бірі – ҚР Мемлекеттік қызмет істері Агенттігінің облыстардағы Тәртіптік кеңестері
Сыбайлас жемқорлыққа қарсы аймақта қалай тосқауыл қойылып отырғаны жөнінде айтып беруді өтініп, Ақтөбе облыстық Тәртіптік кеңесінің төрағасы Нұрлан Болатұлы Сүйінбаевпен әңгімелескен едік.
— Нұрлан Болатұлы, кеңес өзіне жүктелген міндеттерді қаншалықты орындап отыр?
—Заңның талабының негізінде мем­лекеттік мекемелердегі тазалықты сақ­тауға бағытталған жұмыстар жүргізетін қызмет жүйесі екеніміз рас
Соны білетін халық бізге арыз-шағым айтып келіп жатады
Өз тарапымыздан да түскен арыз-шағымға байланысты, кейде жоспарлы түрде тексерулер жүргізіп отырамыз
Осылардың негізінде кеңес мүшелерінің толық қатысуымен әрбір мемлекеттік қызметшінің тағдыры талқыға түседі.
— Осы айтып отырған әңгімеңізге нақты мысалдар келтіре аласыз ба ?
— Көп әріге бармай-ақ, биылғы жылдың соңғы айларындағы Тәртіп­тік кеңестің отырысында қаралған жағдайларды айтайын
Осы жылдың тамыз айындағы отырыста бірқатар мемлекеттік қызметшілердің тәртіптік ісі қаралды
Алға ауданы әкімі аппаратының кеңсе бөлімінің бастығы Асқар Тайжановқа әкімдіктің ішкі шаруашылық жұмыстары, материалдық игіліктер тапсырылған
Оған әкімдікке қарасты мемлекеттік көліктерді жөндеу де кіреді
Алайда осындай міндеттер жүктелген мемлекеттік қызметші өзіне көрсетілген бұл сенімді жеке басына пайдаланғаны анықталды
Әкімдікке қа­расты көліктерді жөндеткен кезде оған өзінің жеке көлігін де қосып жіберіп, бюджет қаржысы есебінен жөндетіп алған
Осылайша қызмет бабын пайдаланып, өзінің материалдық мүдделе­рін қанағаттандырады
Тәртіптік кеңес мүшелері мемлекеттік қызметшінің бұл әрекетін талқылай келіп, қызметінен босату түрінде тәртіптік жаза беруді ұсынды
Ал Байғанин ауданының білім саласында жасайтын жауапты қызметкерлері бюджет қаржысын жымқыруға дейін барған
Матайқұм орта мектебінің директоры Мақсат Абжанов мектептің есепшісіне ауызша нұсқау беріп, бюджет қаржысынан 307 726 теңге артық жалақы алған
Көкбұлақ орта мектебінің есепшісі Эльмира Қадақова осындай жолмен 227 160 теңге, Жаңатаң орта мектебінің есепшісі Айнұр Жексенбаева 236 924 теңге, Байғанин орта мектебінің есепшісі Гүлзия Ыбырайым 142 678 теңге қаржыны жалақы есебіне жатқызып, пайдаланып кеткен
Тәртіптік кеңестің отырысында талқылаған кезде бұл аталған есеп қызметкерлері өздерінің қателігін толық мойындады
Мемлекет қаржысының орнына салынғанын айтып, кешірім етуді сұрады
Бірақ Тәртіптік кеңес мүшелері қызмет бабын пайдаланып, көрер көзге мемлекеттің қаржысын қалтаға салуға барған мұндай қызметшілерді қызметінде қалдыруға болмайды деп шешті.
— Нұрлан Болатұлы, шынын айт­қанда, мемлекеттік қызметшілер тікелей қылмыстық әрекетке барып отыр
Сондықтан бұл жердегі Тәртіптік кеңес мүшелерінің талабы заңды
Мұның ар жағында жемқорлықтың да ауылы алыс емес сияқты
Осынша жауапты адамдар бюджет қаржысын жеп қойып жатқанда, оны бақылайтын орындар қайда қарап отыр деген де сауал туады?
— Ондай жағдайлар да болады
Мұны біз аталмыш Заңның жемқорлық­қа жағдай туғызатын бабына жатқызамыз
Оның да түрі көп
Біреулер білмей қателеседі
Ал енді біреулер өзінің бас пайдасы үшін әдейі жасауы да мүмкін
Мұндайлардың ара-жігін айыра білу керек
Алдыңғысына кешіріммен қарауға болады, соңғысы тиісті жазасын алады
Мысалға, Алға ауданының прокуратурасы ұсынған материал бойынша осы ауданның аумақтық инспекциясы­ның бөлім бастығы – бас мемлекет­тік ветеринарлық инспекторы Мұрат Серіктің тәртіптік ісі қаралды
Ол «Восток» шаруа қожалығына мал сою алаңын ашу кезінде тиісті тексеру жүргізбей-ақ, ветеринарлық-санитарлық қорытынды бере салған
Сөйтіп, шешім қабылдауда заңсыз артықшылықтар көрсеткен.
Көп мәселелерге көз жұмып қарап, заң талабынан тыс артықшылықтар көрсету ашық конкурстар, тендер­лер өткізген кездерде мемлекеттік қызметкерлер тарапынан жиі кездесіп отырады
Ақтөбе қалалық тұрғын үй-коммуналдық шаруашылығы, жолау­шылар көлігі және автомобильдер жолдары бөлімінің бастығы Асқар Ға­бидуллин, осы бөлімнің мемлекеттік сатып алу секторының меңгерушісі Әліби Мәмбетқазин және есеп, есеп беру бөлімінің меңгерушісі Нұрсұлу Иманова тап осындай әрекеттері үшін Тәртіптік кеңес мүшелері алдында жауап беруге тура келді.
Әрине, бұл жағдайда мемлекеттік қызметшіге тікелей ішіп-жеп қойды деп кінә тағуға болмайды
Сүттен ақ, судан таза емесі және белгілі
Бері салғанда өз қызметіне жеңіл-желпі, салғырт қарау деп қана жеңілдетеміз
Өздері де жаздық, жаңылдық, біржолға қателестік деп кешірім өтінеді
Бірақ Тәртіптік кеңес отырысы талқылай, салмақтай келе әркімнің тиісті жазасын белгілейді
Міне, сондай ретпен мал маманы Мұрат Серікке ескерту түрінде тәртіптік жаза берілді
Аталған қалалық бөлімнің бастығы Асқар Ғабидуллинге қатысты тәртіптік іс материалдары бойынша шешім қабылдау үшін қала әкіміне жолданды
Ал мемлекеттік сатып алу секторының меңгерушісі Әліби Мәмбетқазинге қызметіне толық сәйкес еместігі туралы ескерту түрінде тәртіптік жаза беру ұсынылды.
— Аудандардағы, кейбір шаруашы­лық ісімен айналысатын облыстық меке­мелердегі мемлекеттік қызметшілер тарапынан білместік кетсін делік
Ал бюджет қалтасын толтыруға тікелей қызмет ететін қызметшілердің теріс әрекеттерін қалай түсінуге болады?
— Тәртіптік кеңестің үстіміздегі жылғы бір отырысында Ақтөбе қаласы бойынша салық басқармасының «Жеке тұлғалардан ақпараттар қабылдау және өңдеу орталығы» бөлімінің бастығы И.Абдуллинаға қатысты тәртіптік іс қаралды
Оның кінәсі мынада еді
Азаматша М.Куканова 2004 жылдың қарашасында жылжымайтын мүлікті сатып, 62 440 457 теңге көлемінде кіріс көрген
Бұл кіріс қолданыстағы са­лықтық заңнамаға сәйкес салық салуға жататын еді
Алайда М.Куканова бұл тиісті салықты бес жыл бойы төлемей келген
Осынша уақыт бойы жеке табыс салығы мәлімдемесін де тапсырмаған
Яғни Ақтөбе қаласы бойынша салық басқармасы тарапынан уақтылы қа­дағалау болмағанын пайдаланған
Сөйтіп келген М.Кукановаға қарызының бары, жоғы туралы анықтама сұрату арызына салық маманы анықтама бермей, бас тартып, сыбайлас жемқорлыққа жағдай туғызған
Міне, осылайша ҚР «Сыбайлас жемқорлыққа қарсы күрес туралы» заңның талаптарын бұзғаны үшін Тәртіптік кеңестің берген жазасы бойынша И
Абдуллина қызметінен босатылды
Ақтөбе қаласы бойынша салық басқармасының мәжбүрлеп өндіру және дәрменсіз борышкерлермен жұмыс жасау бөлімінің бас маманы Ш.Қожаниязо­ва «Бриг» жауапкершілігі шектеулі серіктестігінің жазбаша арыз-өтінішін қараудың және құзыретіне кіретін өзге де мәселелерді шешудің заңда белгіленген тәртібін әлденеше рет бұзған
Мәніне үңіліп қараған адам бұл әрекеттен де сыбайлас жемқорлыққа жағдай туғызатын әрекеттерді аңдай алады
Тәртіптік кеңес мүшелерінің И.Абдуллинаны қызметі­нен босату туралы қатаң шешім қабыл­дауы да сондықтан болса керек.
Ақтөбе облысының төтенше жағ­дайлар департаментінің қызмет­кер­лері Л.С.Блинецки, Б.Картаманов, Н.Қаласов, А.Тлеулин, Р.Кусукпаев, Н.Досмұханов, А.Липский, А.Абуов лицензияларға өтініш берушінің көр­сетілген талаптарға сай екендігі ту­ралы қорытындыны беруде заңда белгіленген мерзімдерді бұзып, қорытындыны кә­сіптік талаптарға сай келмейтін ли­цензиаттарға беру арқылы сыбайлас жемқорлыққа жағдай туғызған
Аталған қызметкерлердің үстінен тәр­тіптік істер қозғалды
Отырыста осы мәселелерге байланысты Ақтөбе қаласы прокурорының көмекшісі А.Тө­легеновтің, Ақтөбе қаласы бойынша салық басқармасының бөлім бастықтары С.Теннің, Ж.Мұқашеваның, Қандағаш көлік прокурорының көмекшісі А.Туру­шевтің хабарламалары тыңдалды
Нәтижесінде Ақтөбе қаласы бойынша салық басқармасы бөлімінің бас маманы Ш.Қожаниязованы, Ақтөбе облысы­ның төтенше жағдайлар департаментінің бөлім бастығы Л.Блинецкиді қызметі­нен босатуды ұйғарды.
Тәртіптік кеңестің қыркүйек айын­дағы отырысында негізінен Хромтау ауданындағы мемлекеттік қыз­метшілердің өз міндеттерін атқарудағы салғырттықтары талқыға түсті
Ол осы ауданның мемлекеттік мекемелеріне жүргізілген жоспарлы тексерудің нәтижесінде анықталды
Бос әкімшілік мемлекеттік лауазымдарға орналасуға конкурс өткізу және мемлекеттік әкімшілік қызметшілерді аттестациядан өткізу, оларға қатысты тәртіптік шара қолдану барысында және іс құжаттарын жүргізуде бірқатар заң бұзушылықтарға жол берілген.
— Нұрлан Болатұлы, атап айтқанда, оған жол бергендер кімдер?
— Хромтау аудандық мәдениет және тілдерді дамыту бөлімінің бастығы Қ.Елеутов, осы ауданның қаржы бөлімінің бастығы Т.Нұрлыбаев, аудандық экономика және бюджеттік жоспарлау бөлімінің бастығы К.Нұр­манова, аудандық жұмыспен қамту әлеуметтік бағдарламалар бөлімінің бастығы Е.Әубәкіров, аудандық жер қатынастары бөлімінің бастығының міндетін атқарушы Д.Сәрсенов, аудан­дық ауыл шаруашылығы бөлімінің бастығы Н.Бисембаев және аудан әкімі аппаратының ұйымдастыру-құқық және кадрлар бөлімінің бас маманы С.Нұржаубаева
Тәртіптік кеңес мүшелері бұл аталған мемлекеттік қызметшілер­дің жаздық-жаңылдық деген сөздерін ескеріп, ескерту түрінде тәртіптік жаза қолданумен шектелді
Біз қаралаушы орган емеспіз
Мүмкін болса, алғаш рет қателікке ұрынған, алда болашағы бар-ау деген білікті, білімді, тәжірибесі бар мемлекеттік қызметшілерді қорғау, сақтап қалу жағында боламыз
Қазақ «Жаңылмайтын жақ, сүрінбейтін тұяқ жоқ» дейді
Өмір болғасын, мұндай да жағдайлар аз кездеспейді
Асылында, жазадан гөрі, сол кеселді болдырмаудың жолдарын қарастырған, сонымен байланысты жұмыстар жүргізген көп пайда береді
Мемлекеттік мекемелердегі ҚР «Сыбайлас жемқорлыққа қарсы күрес туралы», «Мемлекеттік қызмет туралы» заңдары және ҚР мемлекеттік қызметшілерінің Ар-намыс Кодексі талаптарының орындалуы бағытындағы атқарылған жұмыстары туралы есептерді жиі тыңдайтынымыз содан
Тәртіптік кеңестің әр отырысында аудан әкімдерінің есептері тыңдалады
Сол кезде де аудандағы келеңсіз істер, мемлекеттік қызметшілердің өзін ұстауы, халықтың тарапынан айтылып жүр­ген арыз-шағымдар ортаға салынады
Жемқорлыққа қарсы күрес жүргізудің тиімді әдістері сөз болады.
— Мемлекеттік қызмет істері Агенттігі облыстық Тәртіптік кеңес тарапынан жүргізілетін тексерулердің сипатын қалай түсіндірер едіңіз
Арыз-шағым түсуімен байланысты ма, әлде…
— Үнемі арыз-шағым күтіп отыр­маймыз, әрине
Мекеменің қыз­мет­керлері тарапынан да тексерулер болып тұрады
Көбіне құқық қорғау орындары жүргізеді
Ақтөбе облысы бойынша экономикалық қылмысқа қарсы күрес департаментінің тексеру нәтижесімен Ойыл ауданының бір топ мемлекеттік қызметшілерінің тәртіптік ісі талқыға түсті
Аудандағы кемшіліктер жан-жақты сөз болып, пікір түйінделді
Ойыл ауданында жүргізілген осы тексерулердің жайы қараша айындағы Тәртіптік кеңестің отырысында қаралып, сол тексеру кезінде кемшіліктері ашылған мемлекеттік қызметшілердің іс-әре­кеттері талқыға түсті
Мұнда да былық мемлекеттік сатып алу конкурсын өткізу кезінде орын алған
Әкім аппаратында мемлекеттік мекеменің ба­лан­сындағы автомашиналарды көлік қосалқы бөлшектерімен қамтамасыз ету үшін баға ұсыныстарын сұрату тәсілін қолдану арқылы мемлекеттік сатып алу конкурсы талаптары бұрмаланған
Жасалған тексеру жеке кәсіпкер арқылы сатып алынған бірсыпыра қосалқы бөлшектердің жеткізілмегенін көрсетті
Ал оның алдында комиссия тарапынан қосалқы бөлшектердің көлікке қондырылғандығы туралы сілтеме жасалып, мекеменің балансынан шығару туралы акт жасалған еді
Тауарлардың бар-жоғына тексеру жалпы құны 75 924 теңгенің қосалқы бөлшектерінің кем екенін көрсетті
Аудан әкімі ап­паратының лауазымды тұлғалары комиссия құрамында бола тұра, осындай қаражаттың заңсыз шашылуына жол берген
Әкім аппаратының автокөлігін жөндеуге және техникалық қызмет көрсетуге бөлінген ақша қаражаттары жауапты қызметкерлердің көз алдында талан-таражға түскен
Тәртіптік кеңес мүшелері бұл фактілерге көз жұмып қарай алмады
Мемлекеттік қыз­мет­шілердің әрқайсысына орынды баға беріп, шара алды
Олардың қаржыны тікелей жоқ қылмағанын, бақылау жасауда ғана кемшіліктерге жол бергенін атап көрсетіп, сөгіс, ескерту берумен шектелді.
— Сіздердің бұқаралық ақпарат құралдарымен байланыстарыңыз қалай?
–  Біздің жұмысымыздың пәрмен­ділігі – ашықтығында, жариялылығын­да
Сондық­тан да біз әр отырысымызға бұқаралық ақпарат құралдары өкілдерін шақыруды ұмытпаймыз
Оның үстіне біздің Тәртіптік кеңестің жеті мүшесі­нің үшеуінің қызметі бұқаралық ақпа­рат құралдарымен байланысты
Соның арқасында отырыста болған әңгіме еш бүкпесіз сол күні электрондық ақпарат құралдары арқылы халыққа көрсетіліп жатады
Ізінше газеттерде жарияланады
Халық арасында мұның ықпалы күшті.
С.КҮЛІМБЕТОВ,
Тәртіптік кеңес мүшесі
Ақтөбе
