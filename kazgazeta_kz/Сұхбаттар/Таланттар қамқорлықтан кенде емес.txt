Қостанай облыстық мәдениет басқармасының басшысы Ерлан Қалмақовпен сұхбат
– Ерлан Болатұлы, Қостанай өңірі үшін өткен жыл қай салада да жемісті болды деп айта аламыз
Бүгінгі сұхбатымызды былтырғы атқарылған игілікті істерден бастасақ.
– Біздің өңірімізде жылдан-жылға мәдениет саласына деген қамқорлық артып келеді
Бұл орайда облыс әкімі Архимед Бегежанұлы Мұхамбетовтың қолдауын айрықша атап өтер едім
Білікті басшының жанашырлығының арқасында былтыр ауыз толтырып айтарлықтай нақты істер атқарылды
Біздің саламызға бөлінетін қаражаттың да ауқымы өсті.
Осы арада сөзім нақты болу үшін қо­лым­дағы деректер мен дәйектерге сүйенгенім жөн болар
Мысалы, өткен жылы мәдениет нысандарын күрделі және ағымдағы жөндеуден өткізу үшін облыстық және жергілікті бюджеттен 204 миллионнан астам теңге жұмсалды
Сондай-ақ мәдениет мекемелерінің ма­териалдық-техникалық базасын нығай­туға 370 ­миллион теңге бөлінді
Бұл ал­дын­дағы жылмен салыстырғанда екі есе көп.
Әрине, айта берсек, көңіл қуан­тарлық мысалдар жеткілікті
Өткен жыл біз үшін есте қалар­лықтай болды деп толық сеніммен айта аламын.
Үстіміздегі жылдың төрт айы да артта қалды
Мәдениет саласында жан қуантарлық бағдарламалар мен жобалар, байқаулар қолға алынып, жұртшылық тарапынан алғысқа бөленіп жатырмыз.
– Өткен жылы Мемлекет бас­шы­сының «Болашаққа бағдар: рухани жаңғыру» деп аталатын аса маңызды мақаласы жарық көріп, күллі республика жұртшылығын бір серпілтіп тастағаны белгілі
Осы жайлы да ой-пікіріңізді ортаға сала кетсеңіз?
– Дұрыс айтасыз
Елбасының бұл бағдарламалық мақаласы барша қауымның көңілінен шықты
Бір жылдың ішінде әлем мойындаған қазақ елінде рухыңды көтеріп, мәртебеңді асқақтатар шаруалар тындырылды.
Осы арада пікірім нақты болу үшін мәліметтер келтіре кетейін
Қостанай облысы Амангелді ауданының Тас­ты ауылында даңқты бабамыз Кейкі батырға кесене тұрғызылды
Оған көр­некті мемлекет қайраткерлері, ақын-жазу­шы­лар қатысты
Сондай-ақ даңқты тұлға­ның құрметіне Арқалық шаһарында республикалық ақындар айтысы ұйым­­­дас­тырылды
Тобыл өзенің жағалауындағы Ыбырай ­Ал­тын­­­сариннің кесенесі жаңғыртылып, көп­­шіліктің тарапынан ыстық лебіздер айтылды.
Жоғарыдағы аталған бағдарлама аясында киелі Қостанай жерінде тұңғыш рет республикалық домбырашылар байқауы өткізіліп, дарынды жастарымыздың болашағы айқындалды
Жалпы «Рухани жаңғыру» бағдарламасы өзінің аса өміршең жоба екендігін дәлелдеді
Өзіміздің басқармаға тікелей қарайтын барлық мәдениет мекемелерінде та­ным­дық-тағылымдық жағы мол көп­теген шаралар жүзеге асты.
– Біздің қазақ «Бұлақ көрсең – көзін аш» дейді
Ел арасында таныла алмай жүрген жігіттерімізге әрдайым қолдау көрсетіп келе жатқандарыңызды да білеміз
Енді осы жайлы әңгімелеп берсеңіз?
– Иә, шынында да, нағыз дарын иелері қалың жұртшылықтың арасында, тіпті облыс орталығынан шалғай жатқан ауылдарда екендігін жақсы білеміз
Сол себептен де қолымыздан келгенше оларға қамқорлық жасау біздің міндетіміз
Өткен 2017 жыл өңірдегі талант иелері үшін нағыз өрлеу кезеңі болды десек орынды.
Таратып айтар болсақ, былтыр облыстағы 19 шығармашылық ұжым мен 34 талантты өнер өрендері 24 халықаралық фестиваль мен байқауларға қатысты
Бұл аз емес
Олар өзіміздің Қазақстанмен қатар, алыс-жақын елдерге де сапар шекті
Жерлестеріміз Ресейдің Санкт-Петербург, Челябі, Смоленск, Волгоград, Бреды, Қазан, Қорған қалаларында болды
Әлемге танымал Израильдің Ашдод және Реховот шаһарларында өнер көрсетіп, тәуелсіз қазақ елінің абыройын асқақтатты
Олар үлкен сахналарға шығып қана қойған жоқ, мол тәжірибе жинақтады.
Қостанай бұрыннан өнерде аты шық­қан өңір
Республикамыздың мәрте­бесін көтерген ұлы тұлғалардың қатарында біздің даңқты жерлестеріміз де жетерлік.
Сонымен, өткен жылы қостанайлық жарқын дарын иелері 50 жүлделі орынға ие болды
Оның 8-і Бас жүлде, ал бірінші орынға 18 адам қол жеткізді
Екінші және үшінші орынды 12 адам алды.
Әрине, олардың арасында арнайы номинациялар бойынша топ жарғандар да аз емес
«Өнерлі өрге жүзеді» демекші, көптеген дарын иелері өздерін жан-жақты көрсетуге мүмкіндік алды.
Өткен жылы рудныйлық жас әнші Мейірімхан Назархан ­Ресейде ұйым­­дастырылған «Роза ветров – 2017» байқауында ерекше дараланып, Қоста­най­ға Бас жүлдені алып келгенде бәріміз де қуандық.
– Сөздің реті келгенде, үстіміздегі жылы атқарылатын жұмыстарға да тоқтала кетсеңіз?
– Жақында ғана Елордамыз Ас­та­наның 20 жылдығын мерекелеу ая­сында «Асқақ әнім – Астана» деп ата­латын қалалар мен аудандарда өт­кізілген шаралардың қорытындысы шы­ғарылды
Осы ХХХІІ облыстық халық шығармашылық фестивалінің гала-конце­ртінде өз өнерлерімен көпшіліктің құрметіне бөленген мәдениет саласының майталмандары арнайы жүлделермен ­марапатталды.
Сондай-ақ өңірдегі кітапханаларда, мұражайларда, мәдениет сарайларында да жұмыстар жалғасын тауып, ондағы білікті мамандар «Рухани жаңғыру» бағдарламасының барынша жандана түсуіне өздерінің үлестерін қосып жатқандығын ерекше атап өткім келеді.
Жақында біраз жылдардан бері өткізіліп келе жатқан халықаралық «Алтын микрофон» байқауы да мәресіне жетті
Халықаралық деген атқа сай болу үшін өзге мемлекеттерден де келіп, бақтарын сынаған өнерпаздар баршылық
Биыл қатысатындардың жасы 7-21 жас аралығында ­болды
Ресей, Армения және Болгариядан талапкерлер өздерінің өнерлерін көрсетті
Жылдағы қалыптасқан дәстүр бойын­ша, Қазақстанның еңбек сіңірген қайраткері, көрнекті композитор Кеңес Дүйсекеев әділқазылар алқасын басқарды
Мұнда Бас жүлдеге ие болған өренге облыс әкімі­нің атынан үш жүз мың теңге көле­мін­де жүлде тағайындалды
Басқа да ерекше көзге түскендерге лайықты құрмет көрсетілді.
Өткен жылдан бастап, «Қазақ­стан» ұлттық телеарнасының ұйымдас­тыруымен «Мен қазақпын» деп аталатын дәстүрлі ән-күй жобасы қолға алынды
Осы жобада біздің дарынды бауырымыз, республикаға белгілі журналист Қыдырбек Қиысхан өзінің дара өнерімен елімізге танылды
Ол Нұржан Наушабаевтың «Көкен-ай» деп аталатын әнін нәшіне келтіріп орындағаны көпшілікке мәлім.
– Әңгімеңізге рақмет.
Әңгімелескен
 Оразалы ЖАҚСАНОВ
