Елбасы Нұрсұлтан ­Назарбаев Астана қаласының әкімі Әсет Исекешевті қабылдады
Кездесуде елор­даның әлеу­меттік-экономикалық дамуы мен Астананың 20 жылдығын мерекелеуге дайындық барысы, жеке инвестициялардың көлемін ұлғайту, инфрақұрылымдық жобалардың іске асуы және т.б
мәселелер әңгімеге арқау болды.
Астана қаласының әкімі Ә.Исекешев былтырғы жылдың қорытындысы бойынша қаланың әлеуметтік-экономикалық даму көрсеткіші екі есеге жуық артып, өнеркәсіп жеті пайызға өскендігін, соңғы бес жыл ішінде 46 индустриялық жоба бір триллион теңге кіріс әкелгендігін жеткізді.
Кездесуде негізгі капиталға тартылған жеке инвестициялар көлемінің ұлғайып, оның үлесі 70 пайызға артқаны айтылды.
– Өткен жылы 2,4 миллион шаршы метр тұрғын үй салынып, жоғары көрсеткішке қол жеткіздік
Біз қазір жеке инвесторлар мен ұлттық компаниялар есебінен қаланың төрт ауданында құрылыс жұмыстарын жүргізіп жатырмыз, – дей келе, әкім елордадағы инфрақұрылымдық жобалардың іске асырылу барысы мен қала маңында жаңа жолдар салу жоспары жөнінде мәлім етті.
Президент Н.Назарбаев елордада басқа өңір­лердің әкімдіктерімен бірлесіп салынған бірқатар әлеуметтік нысанның құрылысына қа­тысты жұмыстарға оң баға беріп, алдағы атқа­рылар шаруалар жөнінде нақты тапсырмалар жүктеді.
