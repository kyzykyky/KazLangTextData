1 шілдеде Ұлттық домбыра күні атап өтіледі
Елорда төрінде алдымыздағы ­
1 шілде күні белгілі өнерпаздар­дың қатысуымен «Ұлттық домбыра күні» мейрамы басталатынын сүйіншілейміз! Кеше Елбасының Қаулысымен шілденің бірінші жексенбісі Ұлттық домбыра күні болып жарияланды.
Домбыра – қазақтың төл аспабы!
«Нағыз қазақ қазақ емес, нағыз қазақ – домбыра» деп Қадыр Мырза-Әлі ақын жырлағандай, ұлттың болмыс-бітімі, мінезі, дүниетанымы, ұлттық коды домбырада жатқандай.
Қазақ оркестрінің негізін қалаушы, академик Ахмет Жұбанов күйшілерге арналған кітабын «Ғасырлар пернесі» деп атауы да жайдан-жай емес
Өйткені ғасырлар сырын, ­заманалар сазын, дәуір дауысын бойына жиған киелі аспаптың шанағында ұлан-байтақ тарихымыз, қайталанбас мәдениетіміз, салт-дәстүріміз тұнып тұр!
Оны көздің қарашығындай сақтау бүгінгі және келешек ұрпаққа парыз
Домбырадан төгілген күйді тыңдағанда қазақ болып туғаныңа мақтанасың! «Ұлттық домбыра күні» ­шарасы аясында арнайы этноауыл ұйымдастырылып, домбыра мұражайы көрермендер ­назарына ұсынылмақ
Домбырамызды ұлықтайық, ұлттық жадымызды жаңғыртайық, ағайын!
(Суретте Құрманғазы атындағы қазақ мемлекеттік академиялық ұлт аспаптар оркестрінің концертінен көрініс)
