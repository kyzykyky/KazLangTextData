Қазақстан Президенті Нұрсұлтан Назарбаевтың төрағалығымен Жаңғырту жөніндегі ұлттық комиссия жұмысының мәселелеріне арналған кеңес өтті
Кеңеске Премьер-министр Б.Сағынтаев, Мəжіліс Төрағасы Н.Нығматулин, Президент Əкімшілігінің Басшысы Ə.Жақсыбеков, Үкімет мүшелері, орталық мемлекеттік органдар мен ұлттық компаниялар жетекшілері қатысты.
Мемлекет басшысы жұмыс тобы жетек­шілерінің есептерін тыңдап, Бес институттық реформаның жекелеген бағыттарының іске асырылу барысына тоқталды.
– Бірінші реформаға тоқталайық
«Б» кор­пу­сының басшылықтағы қызметкерлерін ат­тес­тациялау қорытындысында көптеген ми­нистрлік пен әкімдіктерде жұмыс істейтін­дердің стра­тегиялық және бағдарлама­лық құжаттарды білу деңгейі төмен екені анықталды
Ең алды­мен, бұл ауыл шаруашылығы, денсаулық сақтау, білім және ғылым министрліктеріне, сондай-ақ барлық әкімдіктерге қатысты болып отыр
Мем­лекеттік қызметкерлердің қызмет бабында өсу жағ­дайы жақсарды
Сонымен бірге бірқатар мем­лекеттік органдарда «командалық ауыс-түйіске» байланысты басшылық құрамның ауысу деңгейі жоғары екені байқалады, – деді Елбасы.
Нұрсұлтан Назарбаев «өз еркімен» босаған лауазымдарға түрлі кезеңде басшылармен бірге жұмыс істеген адамдар тағайындалып жатқанын айтып, бұл мәселелерді ретке келтіру жөнінде қосымша шаралар қабылдауды тапсырды.
– Заңдылық пен құқықтық тәртіптің бұзылуы туралы халықтың Президент Әкімшілігіне арыз-шағымы азаймай тұр
Сотқа дейінгі сатыда нақты жарыспалылық жоқ
Қорғаушылар мен құқық қорғау органдары қызметкерлерінің біліктілігі жеткіліксіз
Айқын әрі болмашы бұзушылықтар жөніндегі рәсімдерді мейлінше жеңілдету қажет
Адамдар қарапайым істер бойынша шешімді айлап күтпеуі керек
Сот және құқық қорғау органдарының шешімдері жинақы әрі адамдарға түсінікті болуы тиіс, – деді Қазақстан Президенті.
Нұрсұлтан Назарбаев Бес институттық реформаның үшінші бағытына қатысты 50 қадамның 13-і іске асырылғанын, ал қалғаны бойынша жұмыстардың жүргізіліп жатқанын атап өтті
Сонымен бірге жаңа Салық кодексі жобасынан тиімсіз жеңілдіктер мен артықшылықтарды алып тастау қажеттігін тағы да ескертіп, бұл мәселе жөнінде ауқымды түсіндіру жұмыстарын жүргізуді тапсырды
­Елбасы, сондай-ақ «ірі инвесторлардың» қатысуымен экономиканың басым секторларындағы жобаларды іске асыру тұрғысынан соңғы 2 жылда айтарлықтай ілгерілеушілік болмағанын айтты.
Кеңесте Премьер-министрге инвесторлар тарту жөніндегі жұмыстарға жауапкершілік белгілеу жүктелді
Сонымен қатар Қазақстан Президенті «Астана» халықаралық қаржы ор­та­­лығы мен оның институттарының бұдан арғы жұмыс жоспары мен перспективаларына тоқ­­талды
Мемлекет басшысы Үкімет қабыл­да­ған шараларға қарамастан, жер қойнауын пай­далану секторында орын алып отырған сы­бай­лас жемқорлық мәселелеріне тоқталып, бұл сала­дағы заңнаманы қайта қарастыруды тап­сырды.
***
Елбасы Нұрсұлтан Назарбаев Қазақстан аумағында құрылған Халықаралық төмен байытылған уран банкін ресми ашты
Салтанатты шара барысында Қазақстан Президенті МАГАТЭ-нің бас директоры Юкия Аманоға банктің символдық кілтін табыс етті.
2015 жылдың 27 сәуірінде Қазақстан Үкіметі өз қаулысымен елімізде МАГАТЭ-нің Төмен байытылған уран банкін «Үлбі металлургиялық зауыты» АҚ-ында орналастыру туралы келісімге қол қоюды мақұлдаған болатын
Атом энергиясы жөніндегі халықаралық агенттіктің техникалық миссиясы таңдаған бұл кәсіпорынның 45 жылдан астам уақыт осындай материалмен жұмыс істеу тәжірибесі бар.
* * *
Қазақстан Республикасының Президенті Н.Назарбаевтың Жарлығымен Асқар Қуанышұлы Жұмағалиев және Ерболат Асқарбекұлы Досаев Қазақстан Республикасы Премьер-министрінің орынбасарлары болып тағайындалды.
* * *
Қазақстан Президенті Америка Құрама Штаттары Энергетика министрінің орынбасары Дэн Бруйллэттпен кездесті
Мемлекет басшысы екіжақты кездесу барысында АҚШ Энергетика министрінің орынбасарына халықаралық «ЭКСПО – 2017» мамандандырылған көрмесіне қатысқаны үшін ризашылық білдірді.
– Біз биыл дипломатиялық қарым-қатынасымыздың 25 жылдығын атап өтеміз
Осынау жылдар ішінде Қазақстан АҚШ-пен сенімді серіктестік орнатты, бұл қарым-қатынасқа ешқандай көлеңке түскен емес
Осы уақытта энергетика және демократиялық әріп­тестік салаларындағы келісімдерге қол қойыл­ды
Біз ядролық қаруға қарсы күрес жүргізу мәселесін бірлесе шешіп отырдық
Халық­аралық күн тәртібіндегі барлық мәселе бойын­­ша Қазақстан мен сіздің елдеріңіздің ұста­нымы бірдей болды, – деді Мемлекет басшысы.
Д.Бруйллэтт АҚШ Президенті Д.Трамптың атынан Нұрсұлтан Назарбаевты және барша қазақстандықтарды «ЭКСПО – 2017» халықаралық көрмесінің өтуімен құттықтады.
* * *
Мемлекет басшысы Ақпарат және коммуникациялар министрі Дәурен Абаевты қабылдап, «Цифрлы Қазақстан» мемлекеттік бағдарламасын әзірлеу барысымен танысты
Президент жаһандық бәсекелестіктің артуы жағдайында экономиканы ауқымды түрде цифрландырудың өзектілігін атап өтті.
– Бүкіл әлем осы бағытқа қарай жылжуда
Біз де қалмауға тиіспіз
Бұл – аса күрделі міндет
Бар­­лық ведомстволар, министрліктер және өңір­лер үйлесімді жұмыс жүргізуі керек, – деді Елбасы.
Ақпарат және коммуникациялар министрі Мемлекет басшысына жаңа бағдарламада көзделген төрт басым бағыт жөнінде айтты
«Біз қазір бағдарлама жобасын барлық мүдделі ­тараппен бірге талқыладық
«Цифр­лы Қазақстан» бағдарламасы арқылы негізгі 4 жұмыс бағыты қарастырылады
Олар: инфрақұрылымды дамыту, адам капиталын жақсарту, экономика салаларын цифрландыру және мемлекеттік қызмет көрсету жүйесін жетілдіру» деді Д.Абаев
Кездесу соңында Н.Назарбаев бірқатар нақты тапсырма берді
Сонымен қатар Елбасы «Самұрық-Қазына» акционерлік қоғамы басқармасының төрағасы Өмірзақ Шөкеевті қабылдады.
Ө.Шөкеев Мемлекет басшысына биылғы 7 айда атқарылған жұмыстардың қорытындысы, сондай-ақ қорды және оның еншілес кәсіпорын­да­рын трансформациялау барысы туралы баяндады.
Дина ИМАМБАЕВА
