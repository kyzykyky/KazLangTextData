– Цифрландырудың арқасында Қазақстан экономикасы 30 пайызға өсуі керек, ол ақшаға шаққанда 2 триллион теңгеден асады, – деді Қазақстан Президенті.
Нұрсұлтан Назарбаев Қазақстанда жинақталған тәжірибе мен құзырет­тілікті сақтау үшін цифрландыру саласындағы мемлекеттік тапсырыс­тарды жүзеге асыру мәселелерін саралауға отандық бизнестің қатысуы қажет екенін атап өтті.
– Цифрландыру бағдарламасы бекітілді
Мемлекет оған аз ақша бөліп отырған жоқ, сондықтан олардың тиімді пайдаланылуын қамтамасыз ету керек, – деді Мемлекет басшысы.
Асқар Жұмағалиев Қазақстан Президентіне «Цифрлық Қазақстан» бағдарламасының орындалуынан күтілетін нәтижелер жөнінде мәлімдеді.
– Цифрландыруды енгізудің арқасында өндіруші өнеркәсіпте өнімнің өзіндік құны төмендеп, өндіріс көлемі ұлғаяды
Сондай-ақ электронды коммерция саласында 200 мыңға жуық жаңа жұмыс орны ашылады деп отырмыз
Біздің есебіміз бойынша, тек кеден және салық қызметтерін цифрландыру нәтижесінде мемлекет қазынасына 100 миллиард теңгеден астам қаржы түседі, – деді Премьер-министрдің орынбасары.
Соңында Нұрсұлтан Назарбаев «Жаһандану дәуіріндегі цифрлық күн тәртібі» атты халықаралық форумды өткізуге дайындық жөніндегі есепті тыңдап, бірқатар нақты тапсырма берді.
Айта кетерлігі, елімізде цифрландыру үдерісі барлық салада қарқынды енгізіліп жатқаны белгілі
Өйткені жаңа ғасырдың басында бүкіл адамзат цифрлық дәуірге өтуді бастады
Бүгінгі таңда цифрландыру біздің ғаламдық бәсекелестік көшінен қалмауымыздың басты құралы ­болып отыр
Бұл орайда Қазақстан да әлемде жаңа пайда болған технологияларды игеруге ұмтылуда
Елімізде ақпараттық технологияларды енгізу, компьютерлік қамтамасыз ету, интернет желісіне қосылу, «Электронды» үкімет жұмыстарын ұйымдастыру соның дәлелі.
Цифрлық экономика пайданың күрт өсуіне, өнімділікке және ка­пи­тал­дандыруға қолжеткізуге ықпал ететіні анық
Осы мақсатта елі­міздің Үшінші жаңғыруы шеңбе­рінде «Цифрлық Қазақстан» кешенді бағдарламасы қабылданды
Бағдарламада белгіленген шараларды жүзеге асыру халық шаруашылығы, көлік, өнеркәсіп, электронды сауда, халыққа қызмет көрсету, білім беру және т.б
салалардың дамуы үшін негізгі фактор болып саналады
Яғни Цифрландыру қазіргі әлеуметтік-эко­номикалық салалардың барлығына ортақ
Өйткені бүгінгі күні тәуелсіз еліміздің стратегиялық мақсаттарын жүзеге асыру тұрғысынан алғанда дамудың басты бағыты осы болып отыр
Сондықтан цифрландыру бүгінгі күннің өзекті мәселелерінің бірі.
