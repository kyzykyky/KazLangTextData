Нұрперзент Домбай
«Ана тілі»
Қазақстан Жазушылар одағы­ның соңғы кездегі қолға алған игілікті істерінің бірі – «Әдеби өлкетану» жобасы.
Жақында осы жоба бойынша жазушы Құлтөлеу Мұқаш, ақын Ерлан Жүніс және осы жолдардың авторы бар Қарағанды облысында болып, өңірді аралап, жұртшылықпен кездесуге мүмкіндік туды
Алған әсер мол
Ол жөнінде алдағы жазылар еңбектерімізде сыр бөлісеріміз анық

Осы сапар барысында ұлттың ұясы атанған Ұлытау жеріндегі көне тарихи ескерткіштердің бірі – Алаша хан мазарына аялдап, бағзы заманның қилы-қилы күндерін көз алдымыздан өткізгендей болдық.
АҢЫЗҒА АЙНАЛҒАН АЛАША ХАН
Мазардың іші-сыртын аралаға­ны­мызда кесене жөнінде, сондай-ақ Алаша хан туралы жаны­мызда жүрген белгілі өлкетанушы, ­«Қа­зақ­мыс» корпорациясына қарасты Қ.Сәтбаев атындағы та­рихи-өндірістік мұражай директоры ­Кен­жал Балкенов егжей-тегжейлі баян­дап берді
Міне, осы әңгіме оқыр­мандар назарына ұсынылып отыр.
– Алаша хан мазары Сәтбаев қаласынан алпыс шақырымдай жерде орын тепкен
Кейбір зерт­теушілер, онда да академик Әлкей Марғұлан мазардың сыртқы кел­бетіне, кірпіштерінің қалануына, жалпы барлық сипатын таразыға сала отырып, құрылысты ХІІ-ХІІІ ғасырларға жатқызады.
Ә.Марғұлан кірпішті зерттей келе оларда көптеген тайпалардың таңбалары барын байқаған
Ол тайпалар: аққойлы, қарақойлы, қаңлы, жалайыр, найман, арғын, қыпшақ, қоңырат және т.б.
Енді «Бұл жерде жерленген кім?» деген сұрақ орынды туады
Бұрынғы зерттеушілер мұны айта бермейтін, ал кейінгі зерттеушілер «Мұнда Шыңғыс хан жерленген» дегенді ауызға алып жүр.
– Осы көп айтылып жүр…
– Неге олай екенін білмедім
Сосын «Бұл жерде Хақназар хан жерленген» деген де сөз бар
Осылай екеуі айтылады
Бұдан кейін тағы бір зерттеушілер Қасым ханды да тілге тиек етеді
«Осы үшеуінің қайсысы?» деген сұраққа жауап беру өте қиын.
Бірінші, Шыңғыс хан
Шыңғыс ханның 1227 жылы қайтыс болғаны белгілі
Қытай жаққа, таңғұттарға бара жатқанда, жолда қайтыс бол­ғаны
Қытай қайда? Ұлытау қайда? Қытайда көз жұмған Шыңғыс ханды осы жерге әкеліп, жерлеудің өзі қиын ғой
«Бұл жерде Шыңғыс хан жерленген» деп былайша айтыл­ғанымен, бұл сөз расталған жоқ
Сондықтан «Жоқ, олай емес» деп шешім қабылдау қиын.
Екінші, Хақназар хан
Хақназар ханның 1580 жылы ажал құшқаны анық
Оның оңтүстік жақта қырық сұлтанмен бірге қаза тапқаны, оны өлтірген Ташкентті билеуші Баба сұлтан екені белгілі.
Хақназар ханның Созақтағы тама Қарабураның жанында жерленгені жазылып жүр
Сол жерде ханның күм­безді бейіті тұр
Бұл тарихтан белгілі.
Ал Қасым ханның Сарайшықта, ұлы хандардың қасында мәңгілік тыныс тапқаны тарихта айтылады
Мазарда жерленген осы үшеуінің біреуі ме? Оның шешуін тарихшылардың өздеріне қалдырайық.
«Алаша хан кім?» дегенде, «Бұл Ахмет хан» деп жазатын Шоқан Уәли­ханов
Дәл осылай Мәшһүр Жүсіп, Абай да жазған.
Майқы бидің өмір сүрген кезі белгілі
1206 жылдары Шыңғыстауда Теміршіні ақ киізге көтеріп, хан сайлағаны, Шыңғыс хан деп ат қойып, таққа отырғызғаны – бұл да тарихтан белгілі
Деректерде «Түгел сөздің түбі бар, сөз атасы Майқы би» атанған дара тұлға егде жасқа келіп қалған, жүре алмай, арбаға мініп жүретін, ел сыйлаған үлкен төбе билердің бірі» деп суреттеледі
Кейде Алаша хан атымен Майқы биді де байланыстыратын деректер кездеседі.
Шоқан Уәлиханов жазбасында елде қым-қуыт аласапыран кез басталды дейді
Аласапыранның басталған кезі бұл Шыңғыс ханның таққа отырмай тұрған шағы болып есептеледі
Бұл жерде қандай аласапыран? Оғыздар мен қыпшақтардың үлкен шайқасы болады
Осы шайқаста оғыздар кейін ығысады
Олар екіге бөлінеді
Бірі Қара теңіз бойына, ал енді бірі қазіргі башқұрттар отырған аймаққа жылжиды
Сөйтіп, бұрынғы Дешті Оғыз аталатын жер Дешті Қыпшақ аталады
Бұл расында аласапыран кез еді
Көшпелі елдің басын қосып, таққа отырған хандардың бірсыпырасы дүние салады немесе бірқатары көшкен жұртпен бірге ілеседі
Мықты тайпалар кетеді
Осы уақытта елді басқаратын адам қалмайды
«Кімді хан сайлаймыз?» деген сұрақ туады
Бұрындары көкбөрілер тұқымынан, ашина тайпасынан сайлайтын
Майқы би кеңес алу ниетінде Қырым жақтан келген, Бұқарды басқарып отырған Әбді Әзиз Қызыл арыстанға жүгінсе керек
Мұны жазып отырған Мәшһүр Жүсіп, Шоқан Уәлиханов.
Ал Шоқан Уәлихановтың жазбаларында былай делінеді
Әбді Әзиз Қызыл арыстанның әйелі босанып, одан алапес бала туады
«Мына алапес баланың керегі не?» деп Сырдарияның бер жағына апарып тастайды
Міне, әлгі жігіт сол жерде ел болып, қырық көмекшісімен отырады.
Бір күні Майқы баласынан «Не білдің? Не көрдің?» деп сұрапты
«Мына Сырдарияның жағасында көшіп келген бір қауым ел отыр, сол қауым елді көрдім
Сол қауым елді басқарып отырған бір жігітті көрдім
Барлығының да сый-құрметін көрдім
Әлгі жігіттің бір кемшілігі бар екен, мылқау екен
Сұрағаныма ешқандай жауап берген жоқ
Бірақ қалтқысыз қызмет көрсетті, соған риза болдым
Еліне, қырық жігітке риза болдым» дейді баласы
Сол кезде Майқы би: «Мен де көрейін
Мені сол жерге апарыңдар» дейді
Би арбаға мініп, діттеген жеріне жетеді
Баласы айтқан жігіт: «Ассалаумағалейкүм, хандардың төбесі, атақты төбе би» деп орнынан тұрып, құшағын жайып, қарсы алады
Мал сойып, күтеді
Би жігіттің есі дұрыс екенін, сөйлей алатынын, жай жігіт еместігін іші сезеді
«Кімнің баласысың?» деп сұрағанда жігіт үндей қоймайды
Одан әрі мазаламайды
«Ауылға жүр» деп жігітті ауылға ертіп келеді
Мал ­сояды, ұлан-асыр той жасайды
Жігітті өкіл баласы ретінде қарамағына алады
Тәрбиелейді, қамқорлық жасайды.
Жігіттің аты Ахмет екен
Бір күні Майқы би Ахметпен оңаша сөйлесіп, алдағы өміріне бағыт-бағдар береді
«Жаныңа жүз жігітті ертіп беремін
Басшы балаларымның үлкені Үйсін, содан кейін мына жақтан Арғын, содан кейін Алшынды қосып беремін
Сендер Қаратаудан әрі асасыңдар
Ұлытау, Кішітау деген таулар бар
Сарыкеңгір, Қаракеңгір деген өзендер бар
Соның жағасында ел болу қамын ойлаңдар
Ордаларыңды тігіңдер
Білектің күшімен, найзаның ұшымен ел жайын ойласыңдар
Мен де мына жақта қарап жатпаспын
Елді де жіберіп отырамын» дейді
Би айтқан сөзінде тұрып, қауымды осы жаққа жібере бастайды
Көшпелі жұрттың басын қосады
Ел бола бастайды.
Бұл Шыңғыс ханның алдындағы оқиға
Майқы би 1206 жылы Шыңғысты хан етіп сайлау рәсіміне қатысады
Соның алдындағы жағдай деп қарау керек.
Көшпелі жұртты жан-жақтан ­жинап, елдің басын біріктіруде Ахметтің орны ерекше еді
Ол зор беделге ие бола ­бастайды.
Ахметті Ұлытаудың баурайында ақ киізге отырғызып, басы Үйсін, Арғын, Алшын болып хан сайлайды
«Алаштың балаларының басын қостың
Сен енді Алаштың ханы бол, Алаш хан бол» деп хан сайлаған екен
Хан сайланған жер – Ұлытаудың баурайындағы Хан ордасы
Әлкей Марғұлан Хан ордасы демейді, Алаша хан ордасы деп жазады.
Осы кезде Үйсіннен жүз жігіт, Арғыннан жүз жігіт, Алшыннан жүз жігіт келеді
Сөйтіп, үш жүз болып қалыптаса бастайды
Олардың біреуі Ұлы, біреуі Орта, біреуі Кіші болып сайланады
Ұлы жүздің ата баласы Үйсін, Орта жүздің ата баласы Арғын, Кіші жүздің ата баласы болып Алшын белгіленеді
Олар тұрған жерде ешкім сөйлемейді
Бәрі де аталған үшеуіне бағынуға тиісті болып келісіледі.
Үлкен шайқас болып, Ахмет ­(Алаша хан) сонда қаза табады
Сөйтіп, осы қазіргі мазар салынған
Тайпалар жан-жақтан жиналып, таңбаларын басады
Олардың біразы көшіп кеткен
Көшіп кетулерінің бір себебі осы далаға Шыңғыс ханның келуі
Содан ығысқан
Бірақ олар көшпей тұрып, мазарға таңбаларын қалдырған.
Осының алдында Әбді Әзиз Қызыл арыстан: «Баламды қайтар» деп бірнеше рет адам жібереді
Оған Майқы би: «Сенің бұның не? Одан да балаңды қолдамайсың ба? Ол жақта жүрді не, бұл жақта жүрді не, бәрібір емес пе? Есесіне жан-жақтағы бытыраған халқыңның басын қоспайсың ба? Тіпті тағыңды балаңа берсең қайтеді?» дегенді айтады
Ол Майқы бидің сөзіне құлақ асады
Тақты ұлына береді
Нәтижесінде Бұқардан бастап Қырымға дейінгі аумақта Алаша хан империясы, ордасы құрылады
Сол уақытта
Бұл Шыңғыс ханның алдында болған оқиға
Сөйтіп, Алаш ордасы құрылады
Бұл картада бар
Бұл картаны журналист-зерттеуші, марқұм Қуаныш Ахметов тауып алдым деп жазады
Ол Алаша ханды Шыңғыс хан деп жазады
Осындай ордаға ие болған тек Шыңғыс хан деп қорытынды шығарады.
Негізгі Мәшһүр Жүсіп келтіретін Майқы бидің: «Сен балаңды қолдамайсың ба? Бұқардан Қырымға дейінгі жерді балаңа қосып беріп, үлкен хандық құрмайсың ба?» деген сөзінің жаны бар
Сол уақытта Алаш ордасы құрылған
Кейін Жошы келген уақытта осы жерлердің барлығы Жошы ұлысына тиіп, одан соң Батый жаңағы аталған аумақта Алтын орданы бой көтергізген
Оған дейін Алаш ордасы болып тұрды
Алдында карта бар деп айттым ғой
Сол картаны тауып алсақ жақсы болар еді
Қ.Ахметов көрдім дейді
Өз басым көрген жоқпын.
– Қазір мазарда екі-үш адамның мүрдесі жатыр ғой деймін…
– Бастапқы кезде бір-ақ адамның мүрдесі жатқан
Кейін ашаршылық кезінде жерленген адамдар бар дейді
Сол жерге қоя салған
Менің ойым айтады: үш мүрдені бөлек жерлеп, шет жағына қойып, сосын ол жерді тегістеп, құлыптас жасаса деймін
Аяқ жағында екі адамның мүрдесі болуы мүмкін деп жазылады
Герасимов, Марғұландар ашқан сияқты
Тексеру керек.
– Бұл жерді Әлкей Марғұлан ашқан ғой.
– Ашқан.
– Екінші қабатқа көтерілер қуыс маңайында бір таңба байқалады…
– Бұл қасқырдың ізінің таңбасы
Ол тек қана көкбөрілердің белгісі болып есептеледі
Шыңғыс ханның белгісі көкбөрілер, ашина тайпасы дейді
Ашинаны қытай тілінен аударғанда көкбөрілер деген мағына береді екен
Көкбөрілерден ғана хан сайланған.
– Байқаған адамға күннің сәулесі де мазар ішіне бөлекшелеу түсетіндей…
– Бұл құрылыстың көптеген ерек­шеліктері бар
Бірінші ерекшелігі – кірпі­шінің мықтылығы
Екінші ерекшелігі – белдеулері көгілдір шынымен көмке­рілгендігі
Үшіншісі төрт бағытты – оңтүстік, солтүстік, шығыс, батысты белгілеп тұрған белгісі
Осы бағытталу көп сырды туғызып отыр
Бірінші сыр, 22 наурыз күні белгілі бір нүктеден күн сәулесі шығып, мазар ішін жарық нұрға бөлейді
Солай бөлену үшін белгілі бір нүктеден түскен сәуле айна іспетті дүниемен шағылысатын секілді.
1911 жылдары бұл жерде өте мықты, жылтыр тастар болған
Осы жайлы деректер бар
Оларды Рессей империясы алып кеткен
Солардың орындары табылса дейміз
Сол тастардың сиқырымен 22 наурызда мазар іші нұрға шомылатын көрінеді
Ал жай күндері күннің сәулесі адамдар кіретін қуыс арқылы төгіліп, қабырғамен ақырын жылжып отырады
Күннің бағытталған жүрісіне байланысты
Тура талтүс кезінде бабамыздың басында сәуле шырақ сияқты жанып тұрады
Сосын қайтадан кетеді.
– Мазар құрылысын салған шеберлер де осал болмаған-ау
Оңтүстік жақтан әкелді ме екен…
– Ахметтің әкесі Әбді Әзиз Қызыл арыстан Бұқардың мықты шебері болған
Құрылыс өнерін алдыңғы кезекке қойған
Бұқарды көркейткен де өзі
Оның Бұқарда үлкен мұнарасы бар
Шыңғыс хан Бұқарға келіп, мұнараның төбесіне қараймын дегенде басындағы тәжі түсіп кетіпті дейді
«Ханның басындағы тәжді түсіретіндей мұнара екен
Тиіспеңдер, сақтаңдар» депті
Ал сол мұнараның ою-өрнектері Алаша хан мазарындағымен бірдей
Оны салдырған Әбді Әзиз Қызыл арыстан
Ол тарихтан белгілі
Жанында үлкен күмбезді мешіт-медресе бар
Мұны да салдырған Әбді Әзиз Қызыл арыстан
Осыны көргенде Алаша хан мазарын көргендей боласың.
– Қазір технологияның шарықтап дамыған кезі
Соны пайдаланып, ең болмаса кірпіш­терді зерттеу арқылы мазар құрылы­сының қай уақытта жүргізілгенін білуге болады емес пе?
– Болады
Бірақ бұл қолға алынбай отыр.
Мұндағы кірпіш жай кірпіш емес
Тасқа айналған зат.
– Солай болып тұр.
– Сонда сол кездің адамдары бүгінгідей тас боп қататын бетонды біліп отыр.
– Мазарға бірнеше рет қалпына келтіру жұмыстары жүргізілгенінен хабардармыз…
– Менің білетінім 1996 жылдары жүргізілді
Оның алдында да жүргізілген
Әлде де жүргізілетін секілді
Өйткені ­мазар мемлекет қарауында.
Мазар кірпішінің дайындалуының өзі жеті процестен тұратындығы айтылады
Біріншісі, қазып алу
Жақсылап тастардан тазалау
Екіншісі, су араластырып, қуыс қалдыратын заттарды салу
Арматура секілді қылшықтар пайдаланған
Оны әбден езіп, иін қандырғаннан кейін сулы қалпында қойып, демалдырады
Көктемнен қысқа өту керек
Аязды көру керек
Су қатып қалады
Іштей тағы да процесс жүреді
Көктемде қайтадан иінін қандыра отырып, ішіне қымыз қосады дейді
Ешкінің майын қосады дейді
Осыларды әбден араластырады
Сөйтіп барып қалыпқа салады
Қалыпта белгілі бір уақытқа дейін әбден кеуіп болу керек
Күннің көзінде тұрса жарылуы мүмкін
Сондықтан көлеңкеде сақталған.
Мазар маңында пештер болған
Бұрын орындары белгілі еді
Қазір тегістеліп кеткен
Оны мен ғана біліп отырмын
Қазған археологтар біледі
Кезінде Ә.Марғұлан айтыпты: «Сол пештерді қалпына келтіру керек
Бұл біздің мәдени құндылықтарымыз» деп
Бірақ бұған ешкім құлақ аса қоймаған
Өкінішті, әрине
Кірпіштерді сол пештерде күйдірген
Пеш суыған кезде ғана кірпіштерді алған
Әрбір кірпішке ру таңбаларын салған.
– Мазардың өрнектері де ғажап.
– Шеберлерді Бұқардан алып келген
Оған ықпал жасаған жаңағы біз әңгімелеген Әбді Әзиз Қызыл арыстан.
Біз жоғарыда тілге тиек еткен жайттарды жазған Шоқан Уәлиханов, Мәшһүр Жүсіп
Неге екенін қайдам, олардың айтқандарын елей бермейміз.
– Қазір елімізде Алаша ханды Шыңғыс хан деп есептейтіндер байқалады…
– Біреу айтты
Ары қарай жалғасып кетті.
Бір статист-ғалым кісі болыпты
1894 жыл­дары осы жақта болып, кейін мақа­ла­сында Алаша хан һәм оның баласы Жошы хан деп жазады
Сонда Алаша хан деп отырғаны Шыңғыс хан секілді
Бұл жерде менің түсінігім басқа
Осы жерде үлкен екі хан болған
Алаша хан һәм Жошы хан
Яғни Алаша хан мен Жошы хан.
– Кезінде Қаныш Сәтбаев та Алаша ханды Шыңғыс хан деп қалмады емес пе?
– Сәтбаев былай деп жазған
Алаша хан және жақшаның ішінде Шыңғыс хан
Мұны әлгі статист-ғалымның сөзінен алуы мүмкін
Қаныш осылай дегенде 27 жастағы жігіт кезі
Ал кейінгі 1940 жылдары жазған мақаласында тек Алаша хан деп жазады
Жақшаның ішіндегі Шыңғыс хан дегенді алып тастап отыр
Ол кісі кейін Шоқанның жазғанын да, Мәшһүр Жүсіптің де жазғанын оқыған болу керек.
1921 жылы Баянауылда Қазақ автоно­миясының құрылуының тойы болған
Соны басқаруға Қаныш Сәтбаевты бекітеді
Осы тойға риза болған Мәшһүр Жүсіп Қанышты шақырып, батасын берген
Сол кездесуде Алаша хан жөнінде де сөз болды ма екен деген ой келеді.
Кенжекең сөзінің соңында: «Мен тарихшы емеспін
Оқығанымды, естігенімді айтып отырмын
Менің айтқандарымның бәрін дәл осылай екен деп қабылдауға болмайды
Бұл ескерткіштің ашылуға тиіс жұмбағы мол» деді.
Қалай дегенмен де бұл – көп сырды ішке бүккен құнды ескерткіш
Ең бастысы, мазарды аздырып-тоздырып алмай, барынша күтіп, сақтау керек
Мұндай бағалы жәдігерлер елімізде некен-саяқ
Аталған ескерткіштің әлемдік маңызы бар деп толық сеніммен айта аламыз
Осыны түсінгеніміз абзал.
Кенжекең сөзінің соңында: «Мен тарихшы емеспін
Оқығанымды, естігенімді айтып отырмын
Менің айтқандарымның бәрін дәл осылай екен деп қабылдауға болмайды
Бұл ескерткіштің ашылуға тиіс жұмбағы мол» деді.
Қалай дегенмен де бұл көп сырды ішке бүккен құнды ескерткіш
Ең бастысы, ­мазарды аздырып-тоздырып алмай, барынша күтіп, сақтау керек
Мұндай бағалы жәдігерлер елімізде некен-саяқ
Аталған ескерткіштің әлемдік маңызы бар деп толық сеніммен айта аламыз
Осыны түсінгеніміз абзал.

«АТЫҢНАН АЙНАЛАЙЫН, ҚАРҚАРАЛЫ…»
Қарағанды шаһарына маңдай тіреген есті қонақтың қазағымызға танымал Қарқаралыға соққысы келетініне дауа жоқ
Аудан орталығы саналатын Қарқаралы қаласы өткен кезеңдердің тірі куәгеріндей.
Қарқаралы атауы қазақ әйелдерінің байырғы бас киімі – қарқараға байланысты шыққан болар деген аңыз бар
Осы аңыздың түп-төркінінде шындық жатқандай
Бұл жердегі тау алыстан көз шалғанда әйелдің қарқарасына ұқсап кететіні рас
Іштегі түйсік тағы бір ойды кесе көлденең алға тартады
Жер аты қарағайлы сөзіне қатысты пайда болуы мүмкін
Олай дейтініміз таудың етегі де, тұлайбойы да тұнған қарағай ағашы.
Қаланың іргетасы осыдан екі жүз жылдай шамасы бұрын Ресей империясының әскери бекінісі ретінде қаланған
Қолда бар деректер осылай дейді
Қайран, қазақ даласы-ай! Сені кімдер таптамады, кімдерге жем болмадың
Қарқаралы уақытында уездің де, округтің де орталығына айналған
1930 жылдан бері қарай аудан орталығы мәртебесін ­иемденген.
Қарқаралы дегенде Қоянды жәрмеңкесіне тоқталмай кете алмайсыз
Атақты Әміре, Иса, Жұмат, Қалибектер осы жерде өнер көрсетіп, шеберліктерімен жиналған қауымды таңдай қақтырған
Күш атасы Қажымұқанның өнеріне де жұрт осында қанығады.
Базарың құтты болсын, ардақты елім,
Қоянды ту көтерген думан жерім.
Қарқаралы, сұлу Көкше жер шоқтығы,
Сарыарқа – алтын асу, асқар белім, – деп кезінде Біржан сал да әніне арқау еткен ардақты мекен.
Бұл жерде қазақтың біртуар зиялы­ларының ізі сайрап жатыр
Шоқанның өзі екі-үш рет болған
«Абай тоқтаған үй» деген жазу да көзімізге оттай басылды
Ұлт көсемі Ахмет Байтұрсынұлы мектеп ашып, шәкірттер тәрбиелегенін айғақтайтын ғимарат та жылы ұшырай кетті
Алаш ардақтылары Әлихан Бөкейханов, Міржақып Дулатов, Әлімхан Ермеков, Жақып Ақбаевтар ауасын жұтып, суын ішкен қасиетті өңір бұл
Орыстың бірқатар игі жақсылары да шұрайлы мекенге аялдап, аялдағаны жай, үй жалдап тұрып, қазақтың тұрмыс-тіршілігін зерттеп, соңдарына пайдалы еңбектер қалдырған
Олардың бірі – қазақ фольклоры үлгілерін жинаған саяхатшы, этнограф, географ Григорий Потанин болса, енді бірі – музыка зерттеушісі, ұлтымыздың көптеген әндерін ел аузынан жазып алған ­Александр Затаевич.
Ғимараттағы жазулар қоғам қайрат­керлері Угар Жәнібековтің, Абдолла Асылбековтің, Нығмет Нұрмақовтың осында қызмет жасағанын дәлелдейді
Мына жерде былай деп жазылған: «1918-19 жылдары Депутаттар кеңесінің жұмысы өткен ғимарат»
Орыс революционері Сергей Миронович Киров та 1934 жылы осында болып, партия активімен кеңес өткізген
Сол жылдың желтоқсанында оның кісі қолынан қаза тапқаны белгілі
Кировтың өлімінен кейін Кеңес одағында «Үлкен террор» деген атқа ие жаппай қуғын-сүргін басталғаны белгілі.
Қарқаралыдағы мойныңды еріксіз бұрғызатын нысан – Құнанбай мешіті
Ғимарат ағаштан тұрғызылған
Дінге қырғидай тиген кеңестік идеологияның уақытында мешіт есігіне құлып салынған
Соның салдарынан күйі кеткен
Тоқса­ныншы жылдары ғана көңіл бөлініп, қам­қорлыққа алынған
Діни ғимарат бүгінгі күні де қызметін жалғастырып отыр
Имандылыққа қатысты шаралар жиі өткізілетін көрінеді.
Мәліксайдағы әнші, сазгер, күрескер Мәди Бапиұлының зиратының басында тұрмыз
Шіркін, Мәди! Тағдыры да күрделі болды
Әділдік үшін күресем деп, арыстанша алысқан
«Атыңнан ­айналайын, Қарқаралы, сенен бұлт, менен қайғы тарқамады…» деуі де кө­кірегін кернеген кек нышаны
Алайда дегені болмады
Бай-шонжарлар үстемдік құрған заман еді
Күшті, азулы екендіктерін көрсетті
Қазақтың аяулы перзенті солардың қолынан өлім құшты.
Мәди – асқан талант иесі болатын
Оны дана Мәшһүр Жүсіптің іздеп келуі жайдан-жай емес
Мұхтар Әуезов, Ахмет Жұбанов та ол туралы заманында жоғары баға берді
Қазақ бар кезде Мәдидің аты да, оның «Қарқаралы» мен «Қаракесегі» де өшпейтіні әбден аян.
Келесі аялдаған жеріміз қазақтың Қасымы – дарынды ақын Қасым ­Аманжолов тұрған үй
Кезінде өзгелерден бөлек, еңселі ғимарат болғаны байқалады
Әрине, ақынның өзі салдырмаған
Уақытша тұрған секілді
Қазіргі жай-күйі аянышты
Азып-тозған
Күрделі жөндеу жұмысын қажет етеді
Бір кездері Қарқаралысын: «О, дариға, алтын бесік туған жер, қадіріңді келсем білмей кеше гөр! Жата алмас ем топырағыңда тебіренбей, ақын болмай тасың болсам мен егер…» деп жырға қосқан ақынның жерлестері алдағы уақытта бұл үйдің күтіміне көңіл бөлер деген ниеттеміз.
Елді мекеннің шет жағындағы ескерткіш-белгі Абылай ханның сенімді қолбасшыларының бірі болған даңқты батыр Сеңкібай Оразғұлұлына арналған
Батырдың Алакөл, Бұланты, Аңырақай шайқастарына қатысқанынан тарихтан хабардармыз
«Сеңкібай батыр менің жетінші бабам саналады» деді бізге жол көрсетіп, төңіректі таныстырып жүрген Әлімжан Макенов
Әлімжан батыр бабасы жөнінде көп жайттан хабардар етті
Батыр он үш ағайынды болған
Оның Найза деген інісінен Алаштың ардақты азаматы Әлімхан Ермеков, Ақжол інісінен Қасым ­Аманжолов, ­Желтау атты тағы бір бауырынан Екінші дүниежүзілік соғыста А.Невский орденімен марапатталған ­Ахметбек Қасыбаев тарайды екен
Батырдың сауы­ты туралы да ұзақ әңгімелеуге болады
Құнды дүние бір кездері Алаш зиялысы, заңгер, күрескер Жақып Ақбаевтың қолына тиген
Сталиндік зобалаңға түсер алдында сауытқа да кесірі тиіп жүрер деді ме екен: «Бұл енді батырдың ұрпағында болу керек» деп басқа адамға тапсырған.
«Кешегі байларды тәркілеу заманында оны пештің қабырғасына қалап, жасырған
Түсіпбай, Ахметбай деген аталарым көмілген жерін тауып, үйге әкелген
Қазір ол Хакім Зәкішев ағамыздың Алматыда тұратын Ерлан деген баласының қолында» дейді Әлімжан.
Әлімжан өнерлі жігіт
Ән шығарады, ақындығы да бар
Оның «Қарқаралы» атты әнін өз аузынан тыңдап, ризашы­лығымызды білдірдік.
Бұл жолы Қарқаралының мақтанышы – тау шыңында орналасқан, Сырбай, Қадырдан бастап талай ақындар тамсана, сүйсіне жырлаған Шайтанкөлге жол түспеді
Уақыт ыңғай бермеді.
Демек, Қарқаралы сапары аяқталған жоқ
Ол жалғасуы тиіс.
