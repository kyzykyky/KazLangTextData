«Ашығын айтайын, бұл шешімнің біздің ұлттық қауіпсіздігімізге тікелей қатысы бар
Мыңдаған жылдар бойы ата-бабаларымыз мекен еткен қасиетті қазақ жерінің бір бөлігін – аяулы Сарыарқаны саяси саудаға салып, дарқан даламызды дау-дамайға айналдырғысы келетіндер бар кезде, солтүстіктегі шұрайлы өңірге суық көзінің сұғын қадайтындар бар кезде біз мына жылы жерде, әсем қала – Алматыда тыныш отыра алмас едік»
Бұл Мемлекет басшысы Нұрсұлтан Назарбаевтың ел астанасын Алматыдан Астанаға көшіргенде айтқан сөзі болатын.
Еліміздің бас қаласы – Астана­ның Сарыарқаның төріне табан тіреп, бой түзегеніне биыл жиырма жыл
Бұл дегеніңіз – балаң мұрты тебіндеп шығып, бойындағы күш-қуаты тасып тұрған бозбаланың, бой түзеп, ой түзеген, сән-салтанаты жарасқан бойжеткеннің жасы
Екеуінің де болашағы алда, екеуінің де жастық жалыны тасып тұратын шағы
Астана да солар сияқты
Осынау ширек ғасырға толмайтын уақытта бас шаһар еліміздің мақтанышына, ғылымы мен білі­мінің орталығына, тың идеялар мен бастамалардың алаңына айналды
1999 жылы ЮНЕСКО-ның шешімімен «Әлем қаласы» атанса, 2000 жылдан бері Халықаралық астаналар мен ірі қалалар ассамблея­сының мүшесі
Бүгінде халықаралық маңызы бар түрлі форумдар, конгрес­тер мен өзге де іс-шаралар өтетін Еуразия кеңістігінің орталығына айналды
Астана экономикалық форумы, әлемдік және дәстүрлі діндер лидерлерінің съездері және өзге де маңызды халықаралық оқиғалар да мұнда дәстүрлі түрде өтіп келеді
ЕҚЫҰ-ның тарихи саммиті, ШЫҰ мен ИЫҰ-ның мерейтойлық саммиттері өткені де ел есінде
Бас қала осындай ­саяси маңызды шаралармен бірге 2011 жылдың басында VII Қысқы Азия ойындарын да өз деңгейінде өткізді
Былтырғы жылы да әлем елдерінің назары Астанаға ауды
Назары ғана емес, халқы да «ЭКСПО – 2017» халықаралық мамандандырылған көрмені көруге ат басын бұрған еді
Осы ретте халықаралық көрменің біздің елімізде өтуіне 161 елдің дауыс бергенін атап өткен жөн
Бұл да бас қаланың жастығына қарамастан, тың идеялар мен ізденістердің қаласына айналғанын көрсетсе керек
Бұл туралы Мемлекет басшысы бір сөзінде «Астананың халықаралық маңызы әлдеқайда өсті
Астана – бұл осы заманғы аса ірі геосаяси жоба, ол Қазақстан туралы түсінікті өзгертеді
Біздің елорда өңірлік және жаһандық қауіпсіздікті нығайтуға үлес қосуы тиіс көптеген форумдарды өткізу орнына айналды
Астана қазірдің өзінде жай елорда емес, ол енді еуразиялық интеграцияның елордасы ретінде көрініп отыр
Нақ осы Астана өңірлік даму бойынша жаңа идеялардың, көзқарастардың, нақты бағдарламалардың генераторы болуда» деп атап өткен болатын.
Астана елдің барлық өңірлеріндегі талапкерлер үшін де тартымды орталыққа айналды
Оған дәлел бас қалада білім алуға аттанатындардың саны жыл санап артып келеді
Мәселен, ҚР Ұлттық Экономика министрлігі Статистика комитетінің мәліметтеріне сүйенсек, 2010 жылы бұл қалада ЖОО-да оқитын суденттердің саны 40 817 болса, биыл 52 369-ға жеткен
Мұнда отандық білім беру саласының үздіктері: Назарбаев Университеті, Л.Гумилев атындағы Еуразиялық ұлттық университеті, Қазақ ұлттық өнер университеті, С.Сейфуллин атындағы Қазақ агротехникалық университеті, М.В.Ломоносов атындағы Мәскеу мемлекеттік уни­верситетінің филиалы, Астана меди­циналық университеті сынды 13 жо­ғары оқу орындары орналасқан
Одан бөлек 35 колледж бар
Онда білім алушылардың саны да артып келеді
Ғылыми-зерттеу институттары да осы қалада орын тепкен.
Елорда құрылыс жұмыстары жөнінен де көш бастап тұр
1997 жылдан бері мұнда 10 миллион шаршы метр тұрғын үй салынды
Құрылысшылар Сарыарқаның қақаған аязына, шіліңгір ыстығына, дымылдамас желіне қарамастан, кең жазық далада осындай ғажайып қала тұрғызды
«Біз алдымызға дамыған 30 елдің қатарына ену ­туралы мақсат қойдық
Бұл мақсатқа да уақытылы қол жеткізетінімізге сенемін
Бірнеше жылда Астана сияқты ғажайып қала тұрғызған қа­зақстандықтардың қолынан бұл да келеді
Ел тәуелсіздігін, бірлігін сақтай отырып, әлі талай белестерді бағындырамыз
Астана – 20 жыл ішінде әлемді мойындатқан қала
Ел астанасында болуы керектің бәрі бар шаһар
Астана – мемлекеттің мақтанышы, ұлттың ұлы ісі
Мен бұл істі бастағанда халқым сеніп, соңымнан ерген еді
Тәуелсіздік алғанда да, Астананы тұрғызғанда да осылай болған
Бұдан артық бақ болуы мүмкін бе?»
Елбасының осы бір сөзі ел астанасының тарихи сахнадағы мән-мағынасын толық ашып көрсетеді.
Сонымен сарыарқа төсенде орын тепкен әсем қаламыз талай елдерге үлгі болып келеді
Елорда ел бірлігің, халық ынтымағының символы
Мемлекетіміздің өркендеуіне серпін беріп, қарышты қадамдар жасауға негіз болған шаһардың мән-маңызын қалай әспеттесек те жарасымды
Өйткені бұл Елбасының, халықтың тарихи таңдауының сәтті жүзеге асқан өміршең жобасы.
Әсел САРҚЫТ
