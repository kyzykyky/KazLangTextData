Елордамыздың туған күні қарсаңында Елбасы мемлекеттік туды көтеруге арналған салтанатты рәсімге қатысты
Өзінің құттықтау сөзінде Президент әрбір қазақстандық үшін мемлекеттік ту ерекше маңызға ие екенін айтып, еліміз тәуелсіздік жылдарында абыройлы даму жолынан өткенін тілге тиек етті
Ту көтеру рәсімінен кейін елорда күні құрметіне арналған мерекелік іс-шаралардың басталатынын айтып, барша жұртты келе жатқан мейраммен құттықтады.
Салтанатты рәсім барысында Президент еліміздің жоғары әскери оқу орындары, атап айтқанда, Құрлық әскерлері Әскери институты, Радиоэлектроника және байланыс әскери-инженерлік институты, Шекара академиясы, Ішкі істер министрлігі академиясы, Ұлттық ұлан Әскери институты, Көкшетау техникалық институтының үздік түлектеріне офицерлік шен тапсырды.
Осындай шақта «Көк тудың желбірегені, Жаныма қуат береді» деген жұртшылықтың жүрегінен орын алған тамаша ән жолдары ойға оралады
Лайым, Туымыз әрдайым биіктерден желбірей берсін!


