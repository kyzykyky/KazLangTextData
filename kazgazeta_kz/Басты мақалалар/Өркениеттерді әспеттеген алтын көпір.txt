Астанада бүкіл әлем көз тіккен «ЭКСПО – 2017» көрмесі өз жұмысын бастады
Қазақстан Республикасының Президенті Нұрсұлтан Назарбаев «ЭКСПО – 2017» маман­дан­дырылған көр­месінің ашылу салтанатына қатысып, құттықтау сөзін сөйледі
Елбасы 115 мемлекет пен 22 халықаралық ұйым қатысып отырған ЭКСПО көрмесін Қазақстанның ТМД және Шығыс Еуропа елдері арасынан бірінші болып өткізіп отырғанын атап өтті
Салтанатты жиын барысында Президент «ЭКСПО – елдер мен өркениеттерді жалғайтын алтын көпір» деп баға берді.
– Біз ЭКСПО көрмесін ТМД және Шығыс Еуропа елдері арасында тұңғыш рет өткізгелі отырмыз
Сөйтіп, Қазақ елінің ордасы айтулы көрмені өткізген әлемдегі 35 елдің қатарына қосылды
Астана үш ай бойы бүкіл адамзаттың жетістіктерін әйгілейтін басты алаңға айналады
Тәуелсіз Қазақстанның символы – Астана нағыз ХХІ ғасырдың қаласы ретінде жаңа қырынан танылатын болады, – деді Елбасы.
Мемлекет басшысы осыдан бір жарым ғасыр бұрын Лондонда өткен алғашқы дүниежүзілік көрмеден кейін адамзат орасан зор технологиялық өзгерістерді бастан өткергеніне тоқ­талып, бүгінде тиімді және қауіпсіз энергия саласындағы тың жаңалықтар қарсаңында тұрғанымызды атап өтті
Қазақстан Президенті «ЭКСПО – 2017» көрмесі осы жаһандық үдеріске өзінің айрықша үлес қосатынына сенім біл­дірді, әлемнің экологиялық тұрғыдан тең­дес және орнықты дамуының маңыз­дылығына тоқталып, «ЭКСПО – 2017» тақырыбының біздің еліміз үшін өзекті екеніне ерекше назар аударды.
Н.Назарбаев «Астана ЭКСПО – 2017» көрме кешенінің нысандары мен халықаралық па­вильон­дардың қалай пайдаланылатыны жөнінде де айтып берді.
Елбасы көрменің іскерлік бағдарла­масына тоқталды
Оның аясында Астана экономикалық форумы, Шетел инвес­торларының кеңесі, Ислам ынтымақтастығы ұйымының саммиті сияқты бірқатар ірі халықаралық іс-шаралар өткізу жоспарланған
Сондықтан ол көрменің халықаралық өзара ынтымақтастыққа серпін беріп, ғылымды дамытуға, экономикамызды жаңғыртуға септігін тигізетініне сенім білдірді
Елбасы «ЭКСПО – 2017» көрмесін дайындау үдерісіне қатысушылардың барлығына шынайы қол­дау көрсеткендері және көрме идеясын жү­зеге асыруға атсалысқандары үшін алғыс айтты.
***
Қазақстан Президенті Н.Назарбаев Шанхай ынтымақтастық ұйымына (ШЫҰ) мүше мемлекеттер басшылары кеңесінің кеңейтілген құрамдағы саммитіне қатысып, тараптар осы ұйымының хал-ахуалы мен даму үрдістерін талқылап, ынтымақтастықты бірлесе дамыту, халықаралық және өңірлік өзекті мәселелер жөнінде пікір алмасты.
Елбасы ШЫҰ-ның биылғы төрағасы ретінде отырысты ашып, Үндістан мен Пәкістанды ШЫҰ толық құқылы мүшесі етіп қабылдау рәсімінің аяқталғанын жариялап, саммиттің тарихи маңыздылығын атап өтті.
– Енді ұйымның жауапкершілік аясы 3 миллиардтан астам тұрғыны бар аумақты қамтиды
Сонымен, ол «Шанхай сегіздігі» сияқты институционалдық дамудың жаңа кезеңіне қадам басты, – деді Н
Назарбаев.
Қазақстан Президенті қол қоюға ұсынылған Экстремизмге қарсы іс-қимыл жөніндегі ШЫҰ конвенциясының өзектілігіне тоқталып, «Бейбіт миссия» атауымен өткізілген бірлескен антитеррорлық жаттығулардың ұйымға мүше мемлекеттердің тәжірибе жүзіндегі ынтымақтастығын нығайтуға қосқан үлесін атап өтті
Биыл сәуір айында Астана қаласында ұйымдастырылған «Есірткісіз әлем үшін» атты халықаралық акцияға қатысқаны үшін барлық тарапқа ризашылығын білдірді.
Қазақстан Президенті «жасыл энергетиканы» дамыту бағытында елімізде атқарылып жатқан жұмыстарға арнайы тоқталды.
– Бүгін барлығымыз «Болашақтың энергиясы» ұранымен дүниежүзілік «ЭКСПО – 2017» мамандандырылған көрмесінің ашылу рәсіміне қатысамыз
Бірнеше ай бойы бұл жерде экологиялық таза энергетика саласындағы ең озық технологиялар көрсетілетін болады
Астанадағы ЭКСПО көрмесі нәтижелерінің ШЫҰ-ның барлық елдері және жалпы халықаралық қоғамдастық үшін пайдасы зор болады деп үміттенемін, – деді Н
Назарбаев.
ШЫҰ-ға мүше мемлекеттер басшылары отырысының қорытындысы бойынша маңызды он бір құжат қабылданды
Олардың ішінде ШЫҰ Астана декларациясы, Экстремизмге қарсы іс-қимыл жөніндегі ШЫҰ конвенциясы, Үндістан мен Пәкістанды ШЫҰ мүшесі ретінде қабылдау және мүше мемлекет мәртебесін беру, үлестік жарналар туралы ШЫҰ мүше мемлекеттер басшылары кеңесінің шешімі, ШЫҰ өткен жылдағы қызметі жөніндегі ұйымның Бас хатшысының баяндамасын бекіту, Өңірлік антитеррорлық құрылымының 2016 жылғы қызметі туралы ШЫҰ-ға мүше мемлекеттер басшылары кеңесінің шешімдері қабылданды
Ал ШЫҰ-ға мүше мемлекеттер басшыларының халықаралық терроризмге қарсы бірлескен іс-қимылы туралы мәлімдемесі мен ШЫҰ-ға мүше мемлекеттер кеңесі отырысының қорытындысы бойынша ақпараттық хабарлама қол қоюсыз қа­былданады
Іс-шара регламентіне сәйкес, саммит соңында ШЫҰ-ға төрағалық Қытайға өтті.
***

Қазақстан Президенті Н.Назарбаев бірнеше шетелдік мемлекеттердің басшыларымен кездесті.
Елбасы Қытай төрағасы Си Цзиньпинмен кездесіп, Қытай Халық Республикасының көрме павильонын аралап көру барысында «Қазақстан мен Қытай – Еуразияның транзиттік көпірі» атты телекөпірге қатысты
«Қорғас – Ляньюньган» жаңа көлік жолының іске қосылуының маңыздылығын атап өтіп, бұл жобаны «Жібек жолының экономикалық белдеуі» мен «Нұрлы жол» бағдарламаларын ұштастырудағы тиімді ынтымақтастықтың жарқын мысалы деп атады.
Сол күні Елбасымыз Үндістанның Премьер-министрі Нарендра Модимен кездесті
Кездесу барысында Н.Назарбаев екі ел арасындағы қарым-қатынас өзара құрмет пен сенімге негізделгенін, түрлі саласында өзара іс-қимылдың жүзеге аса қоймаған орасан зор әлеуетіне ие екенін атап өтті
Үндістанның Премьер-Министрі Елбасына қонақжайлық көрсеткені үшін ризашылығын білдірді
Кездесу соңында тараптар өзара іс-қимылдың өзекті мәселелері жөнінде пікір алмасты.
Мемлекет басшысының Пәкістан Премьер-министрі Наваз Шарифпен кездесуінде мемлекетаралық кооперацияны жолға қоюдың және Қазақстан мен Пәкістан арасындағы екіжақты қатынастарды одан әрі дамытудың маңыздылығы айтылса, Беларусь Президенті А.Лукашенкомен кездесуінде оған «Астана ЭКСПО – 2017» дүниежүзілік көрмесінің ашылуына қатысу үшін Қазақстанға келгеніне алғысын білдіріп, көрменің негізгі идеясы мен қазақстандық «Нұр Әлем» павильонындағы экспозициялар туралы әңгімеледі.
Сондай-ақ Елбасы БҰҰ Бас хатшысы ­Антониу Гутерриш, Түрікменстан Президенті Г.Бердімұхамедов, Иран Сыртқы істер министрі М.Зариф, Испания Королі VI Фелипе, Чехия Президенті Милош Земан, Татарстан Президенті Р.Минниханов, Грузия Президенті Г.Маргвелашвили және т.б
кездесті.
Кездесулер барысында күн тәртібіндегі өзекті мәселелер сөз болып, ынтымақты қарым-қатынастарды дамытудың жайы талқыланды.
Сейілбек МҰСАТАЙ,
шолушы, саяси ғылым докторы
