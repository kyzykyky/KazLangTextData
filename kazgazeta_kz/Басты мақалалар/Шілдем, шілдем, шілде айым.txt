Жаз айы басталып, әне-міне дегенше шілдеге де келіп жеттік
Қазір еліміздің барлық аймақтары аптап ыстықтың құшағында
Шіліңгір шілденің нағыз ми қайнатар ыстығы туған шақ осы
Өлең жолдарында айтылатындай тас балқытар ыстық күн тек шілдеде болатыны анық
Қазір жұртшылықтың көбі өзен-көлдерге суға түсіп, жадыраған жаздың рақатын сезінуде
Тамылжыған табиғаттың көңілге нұр сыйлайтын құдіреті, жаздың самалы мен таңғы лебі де мизам шуағындай әсер ететіні бар

Халық танымында «қырық күн шілде» деген ұғым қалыптасқан
Ол «жазғы шілде» және «қысқы шілде» деп екіге бөлінеді
25 маусым мен 5 тамыз арасындағы жаздың ең ыстық қырық күні «Ұлы шілде» деп аталады
Көрнекті ақынымыз Ілияс Жансүгіров «Жазғы шілде» туралы былайша толғайды: 
Шілдем, шілдем, шілде айым,
Шырылдап торғай күн сайын.
Шұбар ала шешектер,
Шудаланған көк шөптер.
Жапырақтар жалпайды,
Жас қозылар марқайды.
Ұшты көкек қуалай,
Сайда пісті таңқурай.
Құрт, ірімшік қайналды,
Құлындар да байланды, – деп шілде айының кереметтілігін жырға қосқан екен
Бір сөзбен айтқанда, шілде айының өзіне тән ерекшелігі мен қайталанбас ғажабы бар.
