«Ана тілі» газетіндегі (2-8 тамыз, 2018) «Тарихи фото және сан түрлі тағдырлар», (авторы Сәбит Шілдебай) атты мақаладағы сурет көзіме оттай басылды
Тап сол біздің музейдегі сурет екеніне күмәнім болған жоқ
2001 жылы музей жұмысы жайлы «Қазына» деген кітабымда осы сурет туралы жазғанмын
Кітапты қарағанда бір кедергі тап болды
Компьютерден бе, баспадан ба суреттегі кісілердің саны 21 деп жазылған
Суретте 27 кісі
Қайтадан анықтап суретті көрейін десем, музей бір-екі жылдан бері жабық, барлық зат буулы-түюлі тұрғандықтан күту керек болды.
Осы суреттің басқа музейлерде, мұрағаттарда кездеспеуіне таңғалуға болмас
Суреттегі марқасқалардың көбі репрессия құрбаны болды, ­сонымен қатар олардың құжаттары, кітаптары, суреттері де жойылды ғой
Сәбит Шілдебай бұл суретке қатысты көп еңбек еткен
«Түпнұсқасының қайда екені белгісіз» дейді
Нағыз түпнұсқасы Ақтөбе облыстық тарихи-өлкетану музейінде екенін хабарлағым келеді.
Суреттің музейге қашан түскенін, кім тапсырғанын анықтау үшін көп зерттеулер жүргізілді
1930-1940 жылдары облыстарда, аудандарда басшы, жауапты қызметте болған үлкен кісілерді шақырып, суретті көрсеткенде бұл кісілердің көбін танитындарын және жазықсыз құрбан болғандарын естеріне алды, бірақ суретті еш жерде көрмепті
Үстірт шешім болмасын деп, облыстық газеттерде бірнеше рет жарияланды
Соңғы рет «Казахстанская правда» газетіне (наурыз,­ 2002) облыстық тарихи-өлкетану музейінің қор бөлімінің меңгерушісі Шайзада­ Мұқашеваның «О чем поведал­ снимок»­ атты мақаласы мен тарихи суреті шықты
Сол жылдары суреттегі кісілердің ешқайсысы Ақтөбеге келмеген
Барлық жағдайды салыстыра келе суреттің сақталуына себепші болған ардақты азамат Мырзағұл Атаниязов деген болжам бар.
Атаниязов Мырзағұл 1899 жылы Торғай облысы Ақтөбе уезі Мұғалжар болысында туған
Мемлекет және қоғам қайраткері
Суретте Қазақ Жоғарғы Сотының төрағасы
Қаз ОАҚ құрамына 4 рет сайланған
Қазақ зиялылары қуғын-сүргінге түскен шақта жалған айыппен тұтқындалып, ГУЛАГ-тың Архангельск лагеріне айдалған
1943 жылдың аяғында денсаулығы әбден нашарлағаннан соң, Ақтөбедегі отбасына келген
Күн көру, балаларын асырау үшін 1944 жылы облыстық музейде есепші болып жұмыс істепті
Ол кезде ­музей жабық, ешкім кіріп-шықпайды
Экспонаттары буулы-түюлі жатқан
­Музейде болса сақталар деген үмітпен қалдырған болар
Кейін балаларын тауып, музейге шақырып, әкесінің барлық құжаттарын бізге тапсырды
Сәбит пен келіні Сара біздің музейдің достары болды
Сурет туралы ештеңе білмейді екен.
1965 жылы облыстық музейге ғимарат берілгенде, жан-жақта сақталған музей мүліктерін тасып, жинап жүргенде бұл суретті көргенбіз
Қатты картонға жапсырылған, көлемі үлкен, қорға сақтауға алынған еді.
Бұл суретті 1985 жылдан бастап жаңа құрылым жасақтағанда залға қойғанбыз
Көлемі үлкен, өзі түрлі-түсті болғандықтан, келушілердің назарына бірден түсетін
Ол кезде музейге қонақтар көп келетін
Ақын-жазушылар, ғалымдар, зерттеушілер суреттегі кісілердің аты-жөнін, атқарған қызметін оқып жататын.
1992 жылы облыстық өлкетану музейі ұлттық тарихымызға негізделген жаңа залды жасағанда бұл сурет Қазақстанның тарихына арналған тақырыпта көрнекті орын алды.
1992-1995 жылдары облыста өткен ауқымды республикалық шараларға еліміздің зиялы қауымы, жалпы халық біздің музейге көп келді
Халқымыздың заңғар жазушысы Әбіш Кекілбаев бастаған топ осы сурет алдында ұзақ тоқталып, барлығының аты-жөндерін оқып, ерекше ықыласпен қарағанын көргенбіз.
Ақтөбе тарихи-өлкетану музейіне үш қабатты ғимарат салынып, соған көшу барысында суретті тағы бір рет көріп, өзім көңіліме алған күдікті сұрақтарды анықтауға тура келген еді
Наурыз айында қор меңгерушісі Базаргүл Тұрлыбаева суретті көруге болады деген соң барып, тағы бір рет тексеріп, нақтылаудың сәті түсті.
Газеттегі жазылған кісілердің тізімі мен фотодағы кісілердің тізімі арасында біраз өзгеріс болғандықтан, үш қатарлы фотоның бірінші қатарынан бастап тізімін беруге тура келді.
Солдан оңға қарай бірінші қатарда: Садвокасов, Турсунов, Уразбаева, ­Бекимбетов, Мунбаев, Каширин, Аралбаев, Першин, Мамбеев.
Екінші қатар: Татимов, Кочетов,­ Кенжин, Нурмаков, Сергазиев, ­Маймин, Шалыхманов.
Үшінші қатар: Крутилин, Кулумбетов,­ Кудрявцев, Алибеков,­ Пании,­ Ескаряев, Шамов, Джангилидин,­ Арыкова, Атаниязов,­ Хренов, барлығы 27
Төменгі жиегінде: «По фотографии КазЦИ под руководством­ заслуженного ­народного фотографа КССР Блехмана
­ГОС УД типография им
Ивана Федорова­ Ленинградский Гублит №7112, ­тираж 500» деген жазу
Жұқа қағазға түрлі-түсті етіп басылған өлшемі 71х51 см, бар дерегі осы
Бүгін кәсіби фотографқа түсіртіп, компьютерге жүктеп қарасақ, суреттегі кісілер де, жазулар да анық болғандықтан, қызметтерін жазған жоқпын.
Осы орайда бір ұсыныс айтсам, артық болмас.
Бұл тарихи суреттің түпнұсқасы елімізде біреу ғана болса, қазіргі дамыған технологияның жәрдемімен қалпына келтіріп, сапалы көшірмесін көбейтсе, сөйтіп, Қазақстанның барлық музейлеріне берілсе орынды болар еді
Екіншіден, музейлердің тәжірибесінде қалыптасқан «Бір жәдігердің тарихы» деген ерекше тақырыптық экскурсия бар
Бір залда бір ғана сурет қойылып, әр тұлғаға арналған экскурсия дайындалып, оған деректі фильмді пайдалануға болады
Бұл шараның сәтті шығуы экскурсия жүргізушінің шеберлігіне, жан-жақты білімділігіне байланысты.
Көңіліме келген бір түйткілді айтсам, айыбы болмас.
Мақала авторының «Қызылорда мұражайындағы маған жіберілген көшірме сапасыз жасалғандықтан жазуларды оқу мүмкін болмай шықты» дегені өкінішті
Суреттің көшірмесі біздің музейден барғаны есімде, кезінде Қызылордада музей қызметкерлерінің жиыны болғанда осы қалаға байланысты ғой деп біз апарғанбыз
Кемшілігі түрлі-түсті болмағаны болмаса, көшірме анық түсірілген болатын
Жазуы көрінбейтін көшірмені сыйлыққа кім апарады
Қазіргі кезде сапасының болмауы ұзақ сақталуға жіберілген кемшілік болар
Өлке тарихының жылт еткен дерегіне қырағылықпен қарауға тиісті музей қызметкерлерінің осы уақытқа дейін бұл фотоға мән бермегенін түсіне алмадым.
Мен 40 жылдай өмірімді музейге арнағандықтан бұл сурет туралы­ жазылған мақалаға үнсіз отыра алмадым
Бүгінде музейде жұмыс істейтін жастар көп ізденіп, көп тәжірибе ­жинау керек
Бір ғасырға жуық болған суреттің тарихын қайдан біле қойсын деп, өз білгенімді жазып отырмын
Сұрау салған Әмірғали Көшекбаев пен мақала авторы Сәбит Шілдебай інілеріміздің сұрақтары болса, хабарласуға болады.
Рысжан ІЛИЯСОВА,
Қазақстанның 
еңбек сіңірген мәдениет 
қызметкері
