Араға бір күн салып, еліміз үшін маңызы зор мереке – Отан қорғаушылар күнін атап өтеміз

Тәуелсіздік арқасында қол жеткен жетістіктеріміз көп
Соның бір елеулісі – егемен елдің өз әскерінің болуы
Биыл Қарулы Күштеріміздің құрылғанына 25 жыл толып отыр
Ширек ғасыр уақыт
Осы жылдар ішінде төл әскеріміз едәуір нығайды
Заман талабына сай кадрларымыз өсіп-жетілді
Қарулы күштеріміз соны әскери техникалармен қамтамасыз етілді
Бірнеше елдердің бірлескен әскери жаттығуларында ел жауынгерлері әрдайым да шеберліктерімен қуантып жүр
Мұның өзі еліміз үшін мерей

Бізде Елбасының арнайы Жарлығымен бекітілген Әскери доктрина бар
Міне, осында Қарулы Күштеріміздің міндеттері айқын нақтыланған
Олардың ішінде негізгілері – ұлттық мүдделерді қорғау, елдің қауіпсіздігін қамтамасыз ету…
Тәуелсіз елдің әскері осы мақсаттар үдесінен шығып келе жатыр деп толық сеніммен айта аламыз
Әскеріміз – сенімді тірегіміз, берік қорғанымыз.



