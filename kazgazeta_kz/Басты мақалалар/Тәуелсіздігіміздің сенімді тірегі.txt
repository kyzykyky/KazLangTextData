2017 жылғы 6 мамырда Қазақстан Президенті  Н.Назарбаев Отан қорғаушылар күніне орайластырылған мемлекеттік наградалар тапсыру рәсіміне қатысты
Салтанатты шарада Елбасы қатысушыларды Отан қорғаушы күнімен және Жеңіс мерекесімен құттықтап, «Қалыптасқан игі дәстүр бойынша мемлекеттік наградалар сіздерге Отан қорғаушы күні мен Жеңіс күнінің қарсаңында тапсырылып отыр.
Бұл мерекелер бізге айрықша қымбат
Екінші дүниежүзілік соғыс тарихы аға буынның ерен ерлігі мен асқан батырлығының үлгісіне айналды
Мұны әрқашан есте ұстауға тиіспіз
Сіздер Отанға қалтқысыз қызмет етудің жарқын үлгісін көрсетіп келесіздер
Туған жерге деген айнымас адалдықтарыңыз бен ерлік істеріңіз – өскелең ұрпақ үшін өшпес өнеге
Еліміздің әскери қызметшісі және құқық қорғау құрылымының қызметкері атағын алдағы уақытта да абыроймен алып жүретіндеріңізге сенімдімін
Біз сіздердің қиындыққа толы қызметтегі, халық игілігі жолындағы ерен еңбектеріңізді жоғары бағалаймыз» деді.
Елбасымыз армия мен құқық қорғау құрылымдары еліміздің қауіпсіздігін қамтамасыз етуде ерекше орын алатынына, Отан­ды қорғаушылардың қажырлы еңбегі жоғары баға мен зор құрметке лайық екенін атап өтті: «Мен бүгін осы наградаларды сіздерге зор ықыласпен тапсырамын
Бұл – еңбектеріңіздің, мінсіз қызметтеріңіздің бағалануының нәтижесі
Әскери қызметшілер, құқық қорғау жүйесі – мемлекетіміз бен тәуелсіздігіміздің тірегі
Сіздер награданы елеулі кезеңде – еліміздің Қарулы Күштерінің 25 жылдығында алып отырсыздар» деді Н
Назарбаев.
Салтанатты шара барысында І дәрежелі «Даңқ» орденімен Солтүстік Қазақстан облысының прокуроры Б.Асылов, Мемлекеттік күзет қызметі бастығының орынбасары – Нысандарды қорғау қызметінің бастығы М.Аюбаев, Ұлттық Ұланның бас қолбасшысы Р.Жақсылықов, Қорғаныс министрлігі Бас инспекциясының бастығы Қ.Қаражанов, Қорғаныс министрінің бірінші орынбасары – Қарулы Күштер Бас штабының бастығы М.Майкеев марапатталды.
ІІ дәрежелі «Даңқ» ордені Ішкі істер министрлігі Әкімшілік полиция комитетінің төрағасы И.Лепехаға және Қорғаныс министрлігі «Батыс» өңірлік қолбасшылығы әскерінің қолбасшысы Д.Оспановқа тапсырылды
І дәрежелі «Айбын» орденімен Ұлттық қауіпсіздік комитеті департамент бастығының бірінші орынбасары Д.Бартенов марапатталды
ІІ дәрежелі «Айбын» ордені Ұлттық қауіпсіздік комитеті Астана қалалық департаментінің басқарма бастығының орынбасары И.Әуесбаевқа, Ұлттық қауіпсіздік комитеті Батыс Қазақстан облыстық департаментінің басқарма бастығы Т.Ғиззатовқа, Мемлекеттік күзет қызметінің департамент бастығының орынбасары Е.Лавренюкке, Қорғаныс министрлігі №30212 әскери бөлімінің командирі Т.Сапарбаевқа, Қорғаныс министрлігі «Шығыс» өңірлік қолбасшылығы әскері қолбасшысының бірінші орынбасары Т.Исмаиловқа тапсырылды
ІІІ дәрежелі «Айбын» орденімен Мемлекеттік күзет қызметінің Нысандарды қорғау қызметі №0112 әскери бөлімінің салтанатты рәсім батальоны бөлімшесінің командирі Н.Ахметуллин, Қорғаныс министрлігі Кадет корпусының сержанты М.Рахымбеков марапатталды.
«Ерлігі үшін» медалі Ішкі істер министрлігі Ақмола облыстық ішкі істер департаментінің аға жедел уәкілі Б.Айтеленовке, Ішкі істер министрлігі Ақтөбе облысы бойынша қылмыстық-атқару жүйесі КА-168/3 мекемесінің жедел бөлімшесінің бастығы Н.Жидехановқа, Ішкі істер министрлігі Астана қаласы төтенше жағдайлар департаментінің №8 өрт сөндіру бөлімінің аға өрт сөндірушісі А.Салкеевке, Мемлекеттік қызмет істері және сыбайлас жемқорлыққа қарсы іс-қимыл агенттігінің Сыбайлас жемқорлыққа қарсы іс-қимыл ұлттық бюросы департамент басшысының орынбасары Ж.Тәжібаевқа тапсырылды.
«Жауынгерлік ерлігі үшін» медалімен Ұлттық қауіпсіздік комитеті Үкіметтік байланыс қызметі басқармасының бастығы Ә.Әзімбаев, Қорғаныс министрлігі №41433 әскери бөлімінің командирі С.Елубаев, Қорғаныс министрлігіне қарасты Армия орталық спорт клубының – Спорт комитетінің нұсқаушы-сержанты А.Райкова, Қорғаныс министрлігі №55652 әскери бөлімінің авиациялық эскадрилья командирінің орынбасары Н.Тергеубаев, Қорғаныс министрлігі №32363 әскери бөлімінің десант-шабуыл батальонының командирі А.Төлегенов марапатталды.
«Ерен еңбегі үшін» медаліне Қорғаныс министрлігі Бас әскери клиникалық госпиталі бастығының орынбасары – медицина бөлімінің бастығы Г.Байділдаева ие болды.
Марапаттау іс-шарасының соңында Қазақстан Президенті – Елбасы Н.Назарбаев марапатталушыларға мінсіз қызметі үшін алғысын білдіріп, оларға зор денсаулық, бақ-береке, жаңа табыс тіледі.
* * *
2017 жылғы 7 мамыр күні Елордада Отан қорғаушы күніне және Қазақстан Республикасы Қарулы Күштерінің 25 жылдығына арналған әскери парад өтті
Парадты Қазақстан Президенті – Жоғарғы Бас қолбасшы Нұрсұлтан Назарбаев салтанатты сөз сөйлеп ашып, барша қазақстандықтар мен парадқа қатысушыларды айтулы мерейтоймен құттықтады
Қазақстан Президенті тәуелсіздік алғалы бергі еліміздің тарихында мұндай ауқымы кең парад алғаш өткізіліп отырғанын, Қазақстан армиясы толық қалыптасқанын айтты.
Сонымен қатар Елбасы ұлттық армияны жаңғыртудың басымдықтарына тоқталып, даму міндеттерін көрсетті
«Бүгін Қарулы Күштер елімізбен бірге жаңғырудың тарихи кезеңін бастан өткеруде
Терроризммен күрес барлық күш құрылымдары қызметінің мүлде жаңа бағыты болып табылады
Қазақстан армиясы сақадай-сай болып, кез келген қауіп-қатерге дайын тұруға тиіс
Тағы бір негізгі міндет – жеке құрамды нығайту
Біз әскери қызметшілердің жаңа буынын тәрбиелеудеміз
Әскери киім киген адамдар мінсіз абырой мен әділдіктің эталоны, болашақ ұрпақтар үшін үлгі болуға тиіс
Мерекелік парадқа Қарулы Күштеріміздің резерві болып саналатын «Жас ұлан» әскери мектептері курсанттарының тұңғыш рет қатысып отырғаны кездейсоқ емес
Бұл – армия дәстүрі мен құндылықтар сабақтастығының жарқын белгісі» деді Н.Назарбаев.
Қазақстан Президенті бүгінгідей бейбіт өмір сыйлап, тәуелсіз әрі мықты мемлекет құруға жол ашқаны үшін Ұлы Отан соғысының ардагерлеріне ерекше алғыс айтты
«Біз сол сұрапыл соғыстың барша ерлеріне алғыс білдіреміз
Сіздердің жалпыға үлгі ерліктеріңіз ұрпақтың жадында сақталады
Бейбіт өмір үшін, болашақ ұрпақ үшін мықты, тәуелсіз Қазақстанды құруға мүмкіндік сыйлаған ардагерлерімізге мың тағзым» деп тебіренісін жеткізді.
* * *
2017 жылғы 9 мамырда Қазақстан Президенті Н.Назарбаев Ұлы Отан соғысы қаһармандарының рухына тағзым етіп, «Отан қорғаушылар» монументіне гүл шоғын қою рәсіміне қатысты
Президент және алаңға жиналған қауым Екінші дүниежүзілік соғыста қаза болған жауынгер қазақстандықтарды бір сәт үнсіздікпен еске алды
Ресми рәсімнен кейін ҚР Республикалық үрмелі аспаптар оркестері еліміздің Әнұранын орындады
Осыдан кейін Құрметті қарауыл ротасы ҚР Қарулы Күштерінің Жоғарғы Бас Қолбасшысының және Ұлы Отан соғысы ардагерлерінің алдында салтанатпен сап түзеп жүріп өтті
Гүл шоқтарын қою рәсіміне Ұлы Отан соғысының ардагерлері, ҚР Президенті Әкімшілігінің, ҚР Үкіметінің, ҚР Парламентінің, орталық мемлекеттік органдарының, дипломатиялық корпустардың өкілдері және қала жұртшылығы қатысты.
Сейілбек Мұсатаев,
шолушы, саяси ғылым докторы
