«Расын айтқанда, вирустың нақты қайдан келгенін білмейміз…».
Бұндай тұжырымдағы мақаланы Қытайдың жаңалықтар порталы жазды
Мақалада, Ухань қаласының қақ ортасында орналасқан теңіз өнімдері базары жаңа «тәж вирусының» індет көзі ретінде қарастырылғаны айтылады
Бірқатар қытайлық ғалымдардың зерттеу нәтижесі ондай тұжырымды растамайтын болып шықты.
24 қаңтарда Хуан Чаолинь бастаған ғалымдар «Уханьда жаңа «тәж вирусын» жұқтырған адамдардың клиникалық ерекшеліктері» атты құжат жариялап, 2 қаңтар күні уханьдық ауруханаға денсаулықтарына шағым айтып келген 41 адамның денсаулық жағдайының тарихын баяндайды
Жаңа вирус жұқ­тырған адамдардың талдау нәтижелері бойынша, олардың тек 27-нің ғана аурудың ошағы саналған әлгі базарға қатысы бар болып шыққан
Оның үстіне, ауруханаға алғаш және кейін түскен емделушілердің эпидемио­ло­гиялық ауруға қатысы болмаған.
Респираторлық және реанимато­логиялық бөлімнің Бас дәрігері Цао Биннің айтуынша, теңіз өнімдерінің ­базары індеттің жалғыз ошағы емес
«Расын айтқанда, вирустың нақты қайдан келгенін білмейміз» деді ол.
Аталған құжаттан, вирус жұқтырған ең алғашқы адамның 2019 жылдың 1 желтоқсанына дейін тіркелгенін көруге болады
Алайда ол уақыт оңтүстік Қытайдағы атышулы базардың былығы әлі ашылмаған кез
Әрі 10 желтоқсанда ауырған 3 адамның 2-уі ол базарға бармағаны анық болған.
Денсаулық сақтау бойынша Ухань­дық комиссияның есебінде, аурудың ең алғашқы белгілері желтоқсанның 8-де анықталып, оның «көп жағдайы» теңіз өнімдерінің базарымен байланысты­ болғаны айтылады
Сөйтіп, өткен жылдың 31 желтоқсаны күні Ухань­ денсаулық сақтау ­комиссиясы теңіз өнімдерінің базары жөндеу жұ­мыстары үшін 2020 жылдың 1 қаңтарынан бастап жабылатынын хабарлайды.
АҚШ-тағы Джорджтаун универси­те­тінің инфекциялық аурулар бойынша сарапшысы Даниэль Люси «Science» вэб-сайтында, «Адамдардың ауру жұқтырған және ауру белгілерінің пайда болу уақыты аралығындағы мәліметтер нақты болса, онда вирус 2019 жылдың қарашасында басталуы керек» деп мәлімдеді
Демек, вирус сол уақытта адамдардың арасында біртіндеп тарай бастаған.
Ал АҚШ-тың Сан-Диего штатын­дағы­ Скриппс зерттеу институтының биолог-эволюционисті Кристиан­ Андерсон, вирус жұқтырған ең ­ал­ғашқы адамның 2019 жылдың 1 ­жел­тоқсанында пайда болуын «ерекше­ көрініс» деп есептейді
Оның ­айтуынша, біреу вирусты базардан тыс жерде жұқтырып, оны кейін базарға әкелген
Бұл әрі ғалымдар келтірген мәліметтерге сәйкес келеді.
Қалай дегенмен де, теңіз өнімдері ­базары «тәж вирусымен» тығыз байланысты.­ 26 қаңтар күні Денсаулық сақтау Ұлттық комиссиясының директоры­ Ма Сяовэй дәл қазіргі таңда «тәж вирусы» туралы түсініктің әлі де шектеулі екенін, әрі инфекцияның нақты көзі табылмағанын мәлімдеді.
Бейресми ақпарат дерегінше, бұл індетті Ухань вирусологиялық институты­ «биологиялық қару» ретінде қолдан жасаған болуы да мүмкін
Ондағы мәліметтерде, институтта адам өліміне әкелетін «Эбола­ вирусы»­ сияқты ең қауіпті микроорганизмдер мен сынақтар жүргізілетіні, сөйтіп онда жылан, жарқанаттың генінен адам айтқысыз дүниелер ­жасап шыққаны айтылады.­ Ақпарат таратушылар бұл туралы Дэни Шохаматты­ израильдік тыңшы хабарлаған деп жазады
Өкініштісі, ол абайсызда сыртқа ­тарап, енді оған жетекшілік ететіндердің өзіне үлкен қауіп төндіріп отыр деп есептейді.
Қытайдың соңғы ресми дерек­көздері, БАӘ-і елде «тәж вирусын» жұқ­­­тырған Уханьнан келген бір ­отбасы мүшесінің тіркелгені туралы ха­бар­лағанын жазды
Ал Қытайда вирус жұқтырғандардың саны 6014-ке жетіп, күдіктілер қатары 9239 адамды құраған
Ал қаза тапқандар саны – 132.
Қытайдың шаған мерекесімен қабат келген індет, күллі әлемді ­сансыратып отыр
Жалпы дәл осы уақыт қытайлықтардың әр түкпірден туған отбасына оралып, ет жақында­рымен қауышу үшін миллиондаған адамдардың абыр да сабыр жол жүретін кезі
Тиісті шешімдердің дер кезінде қабылданбағаны, вирус кең етек жаюының басты себептерінің бірі болды.­ Ухань қаласының әкімі келтірген дерек бойынша, қаланы оқшаулағанға дейін 5 миллион адам қаладан, 4096 уханьдық шетел асып үлгерген
Соның салдарынан дәл қазіргі ресми дерек бойынша, Қытайда 4547 адам ­вирус жұқтырып, ауру жұқтырған деген күдікпен 6973 адам тіркеліп, 106 адам мерт болған
Ал осы ­диагнозбен 201 адам Тайланд, ­Сингапур, АҚШ, ­Австралия, Жапония,­ Малайзия, Оңтүстік Корея, Франция,­ Вьетнам,­ Канада, Непал, Камбоджа,­ Германия, Шри-Ланка елдерінде анықталған
Алайда бейресми ақпарат көздері ­вирус жұқтырған адамдар мен қайтыс болғандар санының әлдеқайда көп екенін, тіпті 100 мыңнан асқаны туралы жазып жатыр.
Қазіргі уақытта әр провинция мен ірі мегаполистерде жолаушы тасымалдайтын көлік қызметтері уақытша тоқтатылды
Тексерулер күшейтілді
Бірақ індет күн өткен сайын кең етек жайып жатыр
Жергілікті халық Ухань қалалық билікті дер кезінде дабыл қақпағаны үшін кінәлауда.
Бірқатар дерек көзіне сүйенсек, дүниежүзілік денсаулық сақтау ұйымы, ҚХР билігі берген деректерге сүйеніп, ғаламдық төтенше жағдай жариялау әлі ерте деп есептейді
Егер төтенше жағ­дай жарияланса, онда Қытай энде­мич­тік (жеке) мемлекет деп танылып, бар­лық елдермен бүкіл қарым-қатынас тоқтайды
Індет аумағынан өткен деген себеппен, кез келген ­ло­гис­тикалық қызметтер де уақытша тоқ­татылатын ­болады
Бұдан кейін, вирус ауыздықталған күннің өзінде, Қытай зардап шеккен ел ретінде танылып, экспорттық тауарлары әлемдік на­рықтан шеттетіледі
Сөйтіп, Қытай эко­номикасына едәуір соққы болатыны анық.
Ертай НҮСІПЖАНОВ,
медиа-менеджер
