Тұрақты даму стратегияларына арналды
Жуырда әл-Фараби атындағы Қазақ ұлттық уни­верситеті журналистика факультетінің ЮНЕСКО, халықаралық журналистика және қоғамдық медиа кафедрасы Алматы қаласы ЮНЕСКО Кластерлік Бюросының қолдауымен «Медиа және PR-коммуникациялар:тұрақты даму стратегиясы» атты ІІ Халықаралық PR жазғы мектебін өткізді.
Жазғы мектепке Қырғызстан (М.Қаш­­қари атындағы Шығыс университеті), Астана, Атырау, Ақтау, Қара­ғанды, Түркістан, Тараз, Қоста­най өңірлерінен студенттер, ЖОО оқыту­шылары, жас журналистер мен PR-мамандары қатысып, Public Relations және журналистикадағы қазіргі технологиялар мен инновациялық әдістерді практикалық қолдану, дағдарыс және даулы, қақтығыс жағдайларын басқару, коммуникация және PR, медиа-контент түзу, абырой-беделді басқару, копирайтинг және digital PR, желілік коммуникациялардың және отандық БАҚ-тың тұрақты даму мүмкіндіктері туралы кейстермен танысып, дәрістер тыңдады
Сабақтарды коммуникация және PR саласының сарапшылары мен медиа-тренерлер, жетекші БАҚ бас редакторлары мен тәжірибелі журналистер, шетелдік және отандық профессорлар жүргізді
Атап айтқанда, «Қазақ газеттері» ЖШС Бас ­директоры – редакторлар кеңесінің төрағасы Ж.Кенжалин, «Заң» газетінің бас редак­торы Б.Әшірбаев, «Ұлан» газетінің бас редакторы Ж.Әбділда, Ком­муникациялар бойынша ҚҚА Басқарушы директоры Қ.Домбай, «Түр­кітілдес журналистер қоры» ҚҚ президенті Н.Жоямергенқызы, «Мінбер» журналистерді қолдау орта­лығының президенті Е.Кәпқызы, «Әділ сөз» сөз бостандығын қорғау халықаралық қорының сарапшысы Ғ.Аженова,«KaspiBank» АҚ баспасөз хатшысы Е.Азанбек, Қазақ радиосы Алматы студиясының бас редакторы М.Мұқаш және Alma-TV компаниясы мен «Kcell» АҚ қоғаммен байланыс мамандары.
Жазғы мектептің ашылу салтанатында «Қазақ газеттері» ЖШС Бас директоры Жұмабек Кенжалин құттықтау сөз сөйлеп, әртүрлі өңірлерден келген жастарға, Жазғы мектеп жұмысына сәттілік тіледі
Спикердің «Редакция менеджменті мен маркетингі
Жоспарлау
Ұйымдастыру» тақырыбындағы мазмұнды дәрісін қатысушылар асқан қызығушылықпен тыңдады.
БҰҰ-ның Қазақстандағы Қоғамдық ақпарат департаментінің басшысы Властимил Самек тұрақты даму мақсаттарына табысты жетудегі БАҚ-тың рөлін ерекше атап өтті
Адамзаттың дамуындағы тұрақты дамудың 17-ші мақсатына терең тоқталып, қазір­гі­дей цифрлық технологиялар дамыған кезеңде бұқараға тұрақты даму мақсат­тарын түсінікті жеткізу үшін ақпарат берудің түрлерін тиімді таңдап, дәстүрлі және онлайн платформалар арқылы берудің қажеттілігін айтты.
«Қазақстандағы 19 журналистік бі­лім беру орындарының ЮНЕСКО ка­федрасының қызметіне араласып отыруының өзі Ұлттық университеттің академиялық ықпалын көрсетеді
«Тұран» университетінің Дүниежүзілік баспасөз бостандығы күніне арналған іс-шарасы әл-Фараби атындағы Қазақ ұлттық университетінен ­бастау алған» деді ЮНЕСКО Кластерлік бюросының коммуникация және ақпарат бөлімінің басшысы Сергей Карпов
ЮНЕСКО, халықаралық журналистика және қоғамдық медиа кафедрасының Халықаралық журналистиканы оқыту стандарттарына арналған Халықаралық ғылыми конференциясын тілге тиек ете отырып, тұрақты даму мақсаттарына жетудегі коммуникацияның рөлі, коммуникация дамуының халықаралық бағдарламасы С.Карпов баяндамасы­ның өзегіне айналды.Тұрақты дамудың барлық мақсаттарына тоқталып, атқарылған жұмыстарды шолып шыққан маман БАҚ-тың ерекше рөлі көрсетілген 16-шы мақсатын терең талдай келе, ақпаратқа қолжетімділік, мәдени және тілдік әртүрлілікті сақтау, ақпараттық сауаттылық, цифрлық ресурстар мен қызметтерге қолжетімділікті арттыру мәселелерін қозғады.
Осы орайда ЮНЕСКО-ның 10 жылдан астам уақыт бойы журналистік білім берудің модельдерін насихаттап келгендігін айту қажет
­ЮНЕСКО әзірлеген көп тілді мобильдік қо­сым­шалар, оқу-әдістемелік материал­дар, өткізілген тренинг-семинарлар да тың­даушылардың назарынан тыс қалмады.
ЮНЕСКО Кластерлік бюросы өкі­лінің тұрғындардың біртұтас ақ­параттық сауаттылығына қатысты «Ғаламторды блоктап, ақпаратты шектегеннен ештеңе өнбейді
Оны пайдалануды балаларға да, ата-аналарға да үйретуіміз керек
Сандық, ойындық, ғаламтор сауаттылық болуы тиіс» деген пікірі ұтымды.
С.Карпов кафедраға сандық дәуір­дегі баспасөз еркіндігінің жаңа мүм­­кін­діктері, журналистік ақпа­рат көздерін сақтау мәселелері са­раптал­ған «Пікір еркіндігін білдіру сала­сын­дағы жаһандық тенденциялар және бұқаралық ақпарат құралдарының дамуы» атты Францияда жарық көрген кітапты сыйға тартты.
Ресми бөлімнен кейін Жазғы мектеп жұмысы әртүрлі секциялар бойынша өрбіді
«Мемлекеттік ұйымдардағы PR-қызметі», «Қаржылық капитал – абырой-беделді басқару», «Медиабренд және БАҚ имиджі», «Дағдарыс жағ­дайындағы PR
Коммуникацияны басқару», «Ақпаратты реттеу және БАҚ заңнамасы», «Әлеуметтік желімен жұмыс жасаудың тиімділігі» тақырып­тары бойынша дәріс тыңдаған қатысушылар алған әсерлерімен бөлісіп, ризашылықтарын жасырмады.
«PR-менеджер жұмысындағы нет­воркинг», «PR-мамандардың қызметіне интернет-маркетинг қалай көмектесе алады?», «PR стартапты ке­шеден бастау керек», «Дағдарыс ком­муникациялары және PR-жобалар­дағы өзгерістерді басқару», «Онлайн-жобаны қалай дамытуға болады» тақырыптары да «PR 360º», «Digital PR» секцияларының тың­даушыларына өте қызықты болды.
Елбасы Н.Ә.Назарбаев ­қа­зақ­­стандық ЖОО-ның алдына жаңа мін­­деттер қойды
Әлемдік үздік уни­верси­теттердің рейтингісінде 2020 жылға қарай кемінде қазақстандық екі университет болуы тиіс
Осыған байланысты университет қызметінің басым бағыттары айқын­дал­ды
Оның ең бастылары оқыту-білім беру қызметінің сапасын арттыру және инфрақұрылымды дамыту, жаңа ақпараттық технологияларды енгізу.
Қазақ ұлттық университеті жетекші шетелдік оқу орындарымен 50-ден астам қос дипломдық білім беру бағдар­ламаларын жүзеге асыратын бірден-бір білім ордасы
Осындай білім беру бағдарламаларының сапасын арттырумен қатар, университет біліктілікті жетілдіру бағытында мақсатты жұмыс істеп келеді
Міне, соның бір көрінісі осы Жазғы мектеп.
Тұрақты даму мақсатының басым бағыттарының ішіндегі 4, 8, 16, 17 мақ­сат­тар бойынша болашақта Жазғы, Қысқы мектептер жалғасын табады.
Назгүл Шыңғысова,
филология ғылымының 
докторы, профессор
