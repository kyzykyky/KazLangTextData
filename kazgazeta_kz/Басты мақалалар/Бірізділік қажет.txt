Елбасымыздың «Рухани жаңғыру» жолдауынан кейін әліпбиімізді ла­тын графикасына ауыстыру жөнінде көптеген істер атқарылып келеді
Жұмыс топтары құрылып, емле-ереже, әдістеме, терминология, ақпараттандыру мәсе­лелерін шешіп жатқандығы бел­гілі
Ал, енді ономастика саласында да көптеген мәселелер туындары сөзсіз. 
2014 жылы Шотландияның ­Глазго қаласында XXV Халықаралық ономастикалық конгресс өткен болатын, сол жиынға қатысқан ономаст-ғалым, филология ғылымының докторы Қ.Рысберген былайша ой қорытқан еді: «Біз ономастикалық атау­ларымызды шетел тіліне транслитерациялау, қазақшаға ­аудару мәселелеріне де тоқталдық
­Ха­лық­аралық стандарт бойынша атауларымыз кез келген тілде ұлттық нормаға сай бірдей оқылатын болса ғана ең тиімді әліпби болып есептеледі
Бұл көп жағдайда «қай­тарымдылық» қағидасына байланысты
Қайтарымдылық дегеніміз – латынша таңбаланған атауды кері ретранскрипциялағанда қазақ тіліндегі түпнұсқасының қаз қал­пында сақталуы
Өкінішке қарай, қазіргі қолданыстағы стандарт ­кирилл жазуына негізделген
Өйткені ки­риллицаға кері ретранслитера­ция­лағанда қазақ тілінің қ, ң, ғ, ө, ә дыбыстары жоғалып кетеді де, орнына орыс тіліндегі к, н, о, а графемалары жазылады
Сондықтан қазақ ономастикалық атауларын бірізге түсіру мәселесі өзекті күйінде қалып отыр
Мәселен, жер-су атаулары, аза­маттардың аты-жөндері латын негізді қазақ жазуының тек ұлттық стандарты қабылданғанда ғана адекватты көрініс табатындығы анық, яғни төл дыбыстардың жазылуы, айтылуы сақталмақ» деп, латынға көшудің оно­­мастика саласы үшін маңызының жо­ғары екендігін айтып кеткен болатын.
Ал, енді жер-су атауларын ла­тыннегізді жаңа қазақ әліпбиіне көшіретін кезең де таяп қалды
Осы процесті жылдамдатып, іске асырып отырған жерлер де бар
Атап айтар болсақ, Алматы қаласы маңындағы Талғар ауданы Тұздыбастау ауылдық округі
Ауылға кіреберіс маңдайшада міне мына жазу ілініп тұр.
Республика аймағында тек қала маңы емес, облыс, аудан кө­ле­­мінде де атауларды латынша беріп отырған жерлер жеткілікті
Солар­­дың бірі – Алматы облысына қарасты Кеген ауданынан жақын уа­қытта бөлініп шыққан Райымбек ауданының Қақпақ ауылы
Ауылдың кіреберісіне керемет жазу жазылған, көз тартарлықтай әдемі.

Ал енді ауылдан шыққан кездегі тұсына «Сапарыңыз сәтті болсын!» деп жазылыпты
Бұл да екінші апострофты нұсқа негізінде жазылған.
Бұл жазудың латыннегізді әліпбидің екінші рет ұсынылған апострофты нұсқасы негізінде жазылғандығын көріп отыр­мыз
Ал осыны күнде көріп жүрген халық латыннегізді қазақ әліпбиі осы екен деп қабылдауы сөзсіз
Яғни халықты өз қолымызбен сауат­сыздыққа итермелеп жатырмыз.
Ал, енді Алматы облысы Кеген ауданына кіре берістегі жазу, міне! Бұл жазу соңғы акутты әліпбиі негізінде дұрыс жазылған.
Жалпы алғанда, ономастикалық атаулар жазылатын маңдайшаларды біріздендіру керек
Маңдайшаларды біріздендірмеудің салдарынан екі жұмыс жасарымыз анық
Маңдайша жазуларын әркім өз білгенінше жазып жатыр
Латыннегізді жаңа қазақ әліпбиінің емле ережесі бекітілмей тұрып, маңдайша жазуларының мынау дұрыс деген нұсқасын ұсына алмаймыз
Осы мәселені шешуіміз керек
Өйткені жан-жағымызға көз салсақ мұндай кемшіліктер көптеп анықталып, оларды қайта жөндеуге тура келеді
Мұның барлығы емле ереже шыққаннан кейінгі жүзеге асуы керек процесс болатын.
Елімізде латын әліпбиін енгізу саясаты жүргізілген күннен бас­тап, әрбір облыста Тілдерді дамы­ту басқармалары алға қойған мін­деттерді шешуге қадам жасап жатыр
Бірақ әлі де халық арасында жаңа әліпбиді таныстыру мәселелері ақсап жатыр деген сөз
Осы тұрғыдан алғанда тіл мамандарын жаппай ха­лық арасында семинар, лекция­лар өткізуге, халыққа әліпбиді таныс­тыруға тартқан дұрыс сияқты
Жергілікті билік өкілдері мамандармен байланыс орнатып, ортақ мін­деттерді бірлесе айқындап, қажет болған жағдайда халыққа жеткізіп, тү­сіндіру жұмыстарымен жақсылап айналысуы керек.
Дана МҰСАБЕКҚЫЗЫ,
А.Байтұрсынұлы атындағы
Тіл білімі институтының
аға ғылыми қызметкері,
филология ғылымының
кандидаты
