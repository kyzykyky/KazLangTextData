Елбасы «Болашаққа бағдар: рухани жаңғыру» атты бағдарламалық мақаласының «Сананың ашықтығы» деп аталатын тарауында: «Әрбір өлкенің халқына суықта пана, ыстықта сая болған есімдері ел есінде сақталған біртуар перзенттері бар
Осының бәрін жас ұрпақ біліп өсуі тиіс» деген еді
Сондай біртуардың бірегейі – Көтібар батыр.
Алаш жұртына Көтібар батырдың есімі өзі басты кейіпкер болған ­«Айман-Шолпан» эпосы арқылы тегіс танымал
Эпостың астарында әрқашан шындық жатады
1810 жылы Шектіліктер мен Тамалар арасында үлкен жер дауы басталған
Шешімі табылмаған даудың ағайынның арасын алшақтатар зардабы күн санап көбейе берген
Дау асқынған соң Көтібар 700 қолды бастап барып сес көрсетеді
Араға екі жақтың билері түсіп, мәмілеге келеді
Осы оқиғанын желісінен барып әйгілі «Айман-Шолпан» эпосы туады
Бұл оқиғаға қатысты мұрағаттық деректерде ­«Айман-Шолпанмен» салыстырғанда алшақтықтар мол
Әлбетте, ақын-жыраулар, өзіне қажетті тарихи оқиғаны көркем шығарма талабына орай әрлеп, әсерлейді
Не болғанда да, «Айман-Шолпан» жыры – Көтібардың дүлдүлдігін көрсететін, тарихи шындыққа негізделген, қазақ халқының тамаша туындысы.
Мұрағаттағы деректерге үңілсеңіз, Көтібардың көрген күні адам қызы­ғарлықтай емес
Батырдың бар ғұмыры төрт бағыттағы арпалыспен өтіпті
Оның біріншісі және ең бастысы патшалық Ресейдің отарлық саясатына қарсы күресі
Екінші бағыттағы арпалыс – Хиуа, Түрікпендер шапкыншылығына қарсы күрес
XVIII-XIX ғасырдың бірінші жартысында, Хиуа хандығы және Түрікпендер Кіші жүз жеріне, соның ішінде Үстүрттің үстімен қазіргі Ақтөбе облысының Шалқар, Байғанин, Ойыл, Темір, Ырғыз аудандарына жойқын шапқыншылықтар жасап отырған
Ол жайында көптеген мұрағаттық деректерді келтіруге болады
Осындағы кырғын, алапатты шайқастар Көтібардың ары мен намысына сын болған
Олардан батыр сүрінбей өткен
Үшінші бағыттағы арпалыс – қазақ-башқұрт арасындағы шиеленісті қатынастар
Бұл шиеленістер сонау Әбілқайыр заманынан келе жатқан нәрсе
Бұнда да Көтібардың қылышы мұқалмаған
Төртінші бағыттағы арпалыс, Көтібар заманында, одан да әрі кезеңдерде қазақ қоғамының өмірінде кездесіп тұрған руара­лық тартыстар мен айтыстар, барымталық шапқыншылықтар
Біз бұл мақаламызда осылардың алғашқысына тоқталмақпыз
Себебі бұл – оның өмірінің негізгі өзегі.
Патшалық Ресей кезіндегі бұратана халықтар тарихы жабайы, жартылай жабайылар тарихы, ал тарихи тұлғалар бастауымен болған құбылыстар тарихы жабайылардың өркениеттен жырақ іс-әрекеті деп империялық тұрғыдан қаралды
Патша қазақ жерін, елін тырп еткізбейтіндей етіп әбден құрсаулау үшін оның Батыс және Солтүстік, Солтүстік Шығыс беткейлерінде 2800 шақырымдық әскери шептерін тартты
Оның ұзына бойына – Жайык, Орынбор, Сібір тарабындағы 128 әскери бекіністерге, форпостарға және станицаларға орыс-казактарының 18 мыңнан аса адамын орналастырды
Бұлар патша үкіметінің үнсіз мақұлдауымен қазақ жұртына шапқыншылықтар жасады
Жайық бойының орыс-казактары әскери жаттығулар жүргізу керек деген желеумен Жем, тіпті Мұзбел, Шошқакөлге дейін жорықтар жасап, қазақ жылқыларын айдап алып кетіп отырды.
Сонымен қатар Жем, Борсық, Сам, Матай, Үстірт бағыттарына «зерттеу экспедициялары» деген желеумен қаруланған әскери керуендер шығарылды
Мұрағаттық деректерді және Қазақ елі туралы «Земли киргиз-кайсаков Малой Орды» деген көлемді еңбекті тексере қарағанда,1780-1820 жылдар арасында, яғни 40 жыл ішіндс 72 экспедиция шығарылған екен
Олар «қырғыз-кайсак елінде тыныштык орнатамыз, барымташылықты жоямыз» деген сылтаумен қазақ ауылдарына қырғидай тиіп, мал-мүлкін тонады
Соның бірі, 1818 жылғы Шекті елін қақ жара жүрген капитан Муравьевтың жорығы еді
Ол Назар ауылдарын баса-көктеп өтіп, Қабақ ауылдарына жетіп, оларды зеңбіректермен атқылап, 57 адамды өлтіріп, 10 мыңдай бас малды айдап кетті
Алайда Көтібар батыр бұны сұраусыз қалдырмай 200 орыс-қазақ, 100 башқұрттан тұратын әскери күшті талқандап, олардың тұтқындалғандарының бірсыпырасын Хиуа, Бұқараға асырып жіберген
Тарихи деректерге қарағанда, қолға түскен орыс әскерлерін қайыру жайлы Орынбор әкімшілігі Көтібармен қауышып, келісім жүргізуге талпынған.
Подполковник Л.Мейер: «Орынбор ведомствосына қарасты қырғыз-кайсактар даласында тәртіп орнату үшін, бір жағынан баска да саяси және коммерциялық ойлармен кырғыз-қайсақ даласына ірі күштер жіберіліп отырылуы керек
Ал бұл көп қаржыны талап етеді
Мәселен, 1821 жылы Жемнің арғы, бергі беттерін, Сақ-Матай бойларына инженер офицерлердің басқаруы­мен 2 зеңбіректі 235 әскери күш жіберілді
Ол бізге 28530 сомға түсті
1823 жылы полковник Милородовичтің бастауымен 6 зеңбіректі 2519 әскер жіберілді
Бұл 26650 сомдық шығын әкелді
1824 жылы полковниктер Назаров, Циалковский және Аржанухин бастаған 2220 әскерден тұратын 3 отряд жіберілді
Бұл 30000 сомға түсті
Осы қаржыларды ретін тауып қайтару керек» деп, Ресей қарулы кү­шінің ел тонау саясатын бүркемелеп, шығынға баттық деп байбалам салады (Л
Мейер.Киргизская степь Оренбургского ведомства
– СП, 1865).
Ал шындығында, осы жылдары Шекті елінен 20000 жылқы, 5600 түйе, 60000 қой-ешкі айдалып алынған.Бұл кездерде Көтібар бастаған шекті­ліктердің жасақтары патша әскери күш­терінен қорғанып бақты, қарсы күресті
Туған елін қорғау жолында саналы түрде басын бәйгеге тігіп, жанын шүберекке түйген Көтібар 1500 адамнан тұратын шерігін төрт топқа бөліп, патшаның әскери күшіне тұтқиылдан тиіп, оларды күйрете, жайпай өтіп, зым-зия жоқ болып кетіп отырды
Көтібардың әскери күшін Ресейдің әскери әдебиетінде «Степной смерч» – «Дала құйыны» деп атаған
Сол кездегі Орынбор гарнизонының майоры Шапов Орынбор генерал-губернаторы П.К.Эссенге: «…русские солдаты страшно боятся от Степного смерча – Кутибара
Нет линии фронта, нет традиционных военных рубежей
Степь, кругом степь
Вдруг откуда не возмисть страшный гул, топот и заметая все …также вдруг исчезает …Наша военная наука бессильна против стремительного «Смерча» дикаря Кутибара» деп жазыпты
Осыған қарағанда Көтібардың өз заманының әскери қолбасшысы ретінде қазақ даласының болмысына сай ғажап әскери стратегия мен тактика ойластыра білгендігі көрінеді.
Көтібар қолдан келсе Ресеймен екі ортада тыныштық орнатуды көздеді
Бұған нақты мысал ретінде барон Е.К.Мейендорфтың Санкт-Петербургтегі Ресейдің тарихи мұрағатындағы жеке қорында сақталған жазбасы дәлел бола алады
Ол 1821 жылы Ресейдің Сырткы істер және Әскери министрліктерінің құпия тапсырмаларымен Бұқар эми­раттығына барып келісім сөз жүргізу сапарына байланысты Орынборға келді
Сол кездегі Орынбор генерал-губернаторы П.К.Эссен Е.К.Мейендорфқа Шекті елі арқылы өту үшін даңқты батыр Көтібарды жолбасшылыққа алып жүру керектігіне айтып кеңес берген екен
П.К.Эссен: «Из всех родов самые буйные –Чиклинцы
Его предводитель Кутибар самый опасный разбойник
Он много бедствий принес русским
Без него к южным странам нет дороги» деген екен
Озбырлыққа шек қойылар, патша өкіметінің шапқыншылығы бәсеңдер деген үмітпен Көтібар, Арыстан, ­Достан, Сарышоңай, Қайдауыл батыр К.К.Мейендорфты Бұқараға дейін апарып, алып қайтып Орынборға шығарып салыпты
Сол Мейендорф: «Кутибар человек степенный, на удивление благородный, умный
…Без него мы бы пропали» деп жазыпты
Көтібар бабамыздың өз заманында қағазға таңбаланған болмыс-кейпі осындай екен
Бұл батырдың халық санасында сақталған бейнесімен сәйкес келеді.
Орынбор мұрағатында «Об убийстве Жантуре хана» деген іс бар
Онда ­«…участвующий в убийстве Жантуре хана и в разграбившего имущества, ­Чиклинского рода Жекейского ­отделения киргиз Утегул Байдосов, скрывается в аулах известного бунтаря-хищника Кутибара ­Басенова, распологаюшегося кочевья в песках, называмых в Барсуки…» дей келіп, айтқандарынан шықпайтын Жантөре ханның өлтірілуінің ­басты күнәкері Көтібар батыр дегенге саяды
Бұл құжатты Орынбор Шекара комиссиясының төрағасы Орынбор генерал-губернаторы Г.С.Волконскийгс жіберген екен
Осы хатқа губернатор: «Поймать и наказать этого дикаря» деп белгі қойыпты
Осыдан кейін 1810 жылдың мамырында Орынбор әскери күшінің гвардия ­майоры С.М.Татарскийдің бастауымен Көтібарды және Өтеғұл Байдосовты ұстауға екі бөлімнен тұратын үлкен әскери күш жіберілген
Бұны білген батыр тез арада Қабақ, Тілеу, Назар, ­Жекей, Жақайым, Жаңғылыш руларынан 500 атты жасақ жинап, оны Арыстан батыр, Көрпебай батыр, Тоқпан батырдың бастауларымен үш топқа бөліп, Жаман тау, Жақсы тау арасындағы жыңғылдарға орналастырған
Орыс әскерлері осыған тап болды
Көтібар әуелі 150-дей атты жасақ тобын жар кабақтан шыға қашқанға ұқсатып жөнелтеді
Бұны С.М.Татарский «қырғыз-кайсактар қашты» деп есептеп өзінің екі тобына түре қуғызады
Алайда Көтібардың үш тобы орыс отрядтарының артынан, екі бүйірінен, әлгі «қашып» бара жатқан маңдай тобы шорт бұрылып қарсы алдынан соққанда атты-казактар есінен танып, тым-тырақай қаша жөнелген
Соңында, Көтібар бастаған топ 370 ат олжалап, 42 солдатты тұтқынға алып жеңіске жетеді (3.Байдосов
Үш ғасыр перзенттері
– Ақтөбе, 2009ж.).
Отарлаушылар әртүрлі амал-айла қолданып бақты.Орынбор генерал-губернаторы князь Волконский Көтібарды марапаттау арқылы Орынбор губернаторствосының Хиуа мен Бұқар хандықтарымен шекара жағдайын нығайтқысы келді, екіншіден, Шекті елі арқылы өтетін керуен жолын өз ықпалында ұстауды мақсат етті
Бірақ олай болып шықпады, Көтібар өзінің жеке басының мүддесінен халқының мүддесін жоғары қойды
Күнде шапқынға, тонауға түсіп жатқан елімен бірге болды
Осы жылдар ішінде Ресейдің 1,7 миллиондық сауда товарлары, бұхарлықтардың 1,2 миллион сомдық керуендері тоналып, зәбір шеккен шектіліктерге таратылды
Ол кездегі әрбір бағлан койдың бағасы Орынбор Меновой дворында 1 сом болса, әлгі айтқан қаражат 2,9 миллион койға тең болар еді
Бұл шектіліктер үшін орасан көп материалдық байлық еді
Осының басында Көтібар тұрды
Әрине, бұны орыс тарихнамасында «қарақшылық» деп атады
Шындығында, бұл патшалық Рссейдің отарлық саясатына қарсы күрестің бір түрі еді
Қазақ жерін зерттеген, 1865 жылы Петерборда «Земли киргиз-кайсаков Малой орды» деген көлемді еңбек жазған Ресей әскери министрлігі Бас штабыныц подполковнигі И.Ф.Бларамберг: «Самые воинственные, т.е
наиболее вооруженные роды Кайсаков находятся там, где русские влияние еще слабо
Таков весь Чиклинский род, самый мятежный, наиболее запутанный в брантах
Особенно отделение Тлеу, Кабак, под отделение Карабаш…» деп жазуының өзі, бұлардың Ресейдің отарлық саясатына көнбегендіктен туындаған тарихи шындық екендігін дәлелдейді.
XIX ғасырдын алғашқы он жылды­ғының екінші жартысынан бастап Кіші жүз өңірінде хан тағы тартысына байланысты сүргелең белең алды
Бұл патша өкіметінің саясатының кесірінен Арынғазы хан мен Шерғазы ханның арасындағы елді дүрліктірген тартыс еді
Бұған Көтібардың, Достанның, Қаражігіт Бектауұлының және Арыстан батырдың тікелей қатысы бар
Әлім, Шөмен, Арғын, Жаппас, тағы баска бірсыпыра ру тайпалар Арынғазыны қолдады
Осы, тағы да басқа реттер үшін Шектінің белді көсемдерін камауға алу туралы барон, жоғарыда айтқан, Е.К.Мейендорф Сыртқы істер министрлігінің басқарушысы К.В.Нессельродеге жазған хатында: «Предложение Арынгазы и других к Волконскому выдать ему Кутебара, Арыстана, ­Достана, Утегула Байдосова, Кутибаша и других, находящихся в Оренбургской тюрьме было отклонно» ден көрсетеді
Көріп отырсыздар, Көтібар сол кездегі саяси күрестің кақ ортасында жүрген саяси тұлға
Мұны төмендегі деректер айқындай түседі.
Отарланған қазақ еліндегі ауыр тауқы­мет, жер қысымы, саяси теңсіздік пен кіріптарлық Кіші жүз және Орта жүздін бірсыпыра руларының колдарына қару алып, патша үкіметінің отарлық саясатына қарсы күреске шығуына жетеледі
Осындай бір халық-азаттық қозғалысын Сырым Датұлы бастағандығы еліміздің тарихынан белгілі
Бұл қозғалысқа Шекті елінен Көтібар, Достан, Қаражігіт молда Бектауұлы, Сарышоңай, Қайдауылдар да қатысты
1785 жылдыц 7-інші сәуіріндегі Орал атты-казақ әскери ­канцеляриясы Ресейдің әскери коллегиясының Президенті, ІІ Екетеринаның нақсүйері Г.А.Потемкинге: «Нұралы ханның ­тумасы Мырзатай Мәмбетов әр жерде Байбақты, Кете, Шекті, Табын, Шеркеш, Таз руларынан құралған «қарақшы», «жауыз» топтарды көрген
Соның ішінде ­Сырым Датұлы тікелей – 2700, Барақ – 2000, Тіленші – 1500, Көтібар мен ­Достан – 800 қолды басқарады
Олар Жем өзенінің арғы бетінде шоғырланған» деп жазған екен
Бұл құжат Москвадағы Ресей Орталық әскери мұрағатындағы Князь Г.А.Потемкиннің жеке корындағы 194 іс (дело), 37-39 парақтарда тұр
1786 жылы Көтібар, Достан, Сарышоңай Сырымды Шекті еліне шақырып кұрмет етеді
­Достан бай Сырымға көтерілісшілердің керегіне жаратарсың деп 400 сәйгүлік сыйлайды.
Біздің бұл айтып отырғандарымыз, атақты Көтібар батырдың отарлық езгіге қарсы күрес жолында атқарған игі істерінің бір парасы
Ұштығы
Қағазға таңбаланбағаны немесе біздің қолымызға түспегені, заманнан заман озғанда ұмыт болғаны мұзтаудың көрінбес бөлігі іспетті екеніне күмән жоқ
Әйтсе де, атақты тұлғаның кім болғанын тану ­жолында бір кәдеге жарар деген ниетпен тасқа бастырып, таңбаға түсірдік.
Аманғали Мұханбетуллин,
Қазақстан Республикасының Құрметті өлкетанушысы
Жұманазар Асан,
филология ғылымының докторы
