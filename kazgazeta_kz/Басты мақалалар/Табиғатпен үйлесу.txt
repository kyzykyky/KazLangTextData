Фотосуреткер қашанда өзінің сәтті кадрын күтумен жүреді
Өйткені ол қас-қағым сәттің бағдаршысы
Су­реттегі бейнелер адамға өз тілі­мен үн қатады
Олардың кейде сыршылдық сипатқа ие болып, классикалық дең­гейге көтерілетіні де содан
Бұл орайда газет оқыр­ман­да­рының назарына таланты әрі жас фотосуреткер – Досжан Балабекұлының бірқатар туындыларын ұсы­нуды жөн көрдік
Досжан бірнеше байқаулардың жүл­дегері
ҚазҰУ-дың журна­листика факультетінің түлегі
Бүгінгі таңда республикалық «Фотоөнер» қоғамдық бірлестігінің белсенді мүшесі
Жам­был облысы, Жамбыл ауданы, Ерназар ауылының тумасы (1993ж.)
Шығарма­шы­лығының негізгі бағыты – тылсым табиғат
Ол таби­ғаттың лирикалық бояу­­ларын іздейді
Тау-тасты аралап, өзен-көлдерді тамашалап, орман-тоғайларды нысанасына алып, ізденіске толы туындылары арқылы қайталанбас ғажайыптарды қастерлеп, бағалай білуге үндеп тұратындай сезіледі. 
