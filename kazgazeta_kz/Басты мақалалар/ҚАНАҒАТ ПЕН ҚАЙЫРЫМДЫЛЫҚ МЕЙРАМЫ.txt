Серікбай қажы ОРАЗ,
Қазақстан мұсылмандары 
Діни басқармасының төрағасы, 
Бас мүфти
Аса Қамқор, ерекше Мейірімді Алланың атымен бастаймын!
Құрметті қауым!
Баршаңызды қасиетті Құрбан айтпен құттықтаймын
Айт қабыл болсын! Отбасыларыңызға бақ-береке, ырыс пен ынтымақ, Алланың амандығын тілеймін!
Құрбан айт – иісі мұсылманның ұлық мейрамы
Айт күндері ағайын-жұрт бір-біріне: «Айт қабыл болсын!» айтып, ізгі тілектерін жеткізіп, алғыстарын жаудырады
Осы ретте сіздерге ізгі ниетпен Жаратқанның жақсылығын тілеймін.
Туыс пен бауырға, көрші мен дос-жаранға айттап бару, қадірлі қонаққа айттық беріп, үлкеннің алғысы мен батасын алу – сонау ­заманнан жалғасып келе жатқан мұсылмандық дәстүріміз
Осы игі дәстүрді қоғамда қайта жаңғыртып, жастарға үлгі-өнеге көрсетуге шақырамын!
«Құрбан» сөзі «жақын болу», «жақындау» деген ұғымдарды білдіреді
Мұсылман баласы айт күні құрбандық шалу арқылы Аллаға деген ақ ниетін паш етеді
Өйткені Алла Тағала қасиетті Құранда: «Ұмытпаңдар, олардың еті де, қаны да ешқашан Аллаға жетпейді
Оған жететін нәрсе – жүректеріңе ұялаған тақуалықтарың (шынайы ниеттерің)» («Хаж» сүресі, 37-аят) деп, адал ниеттің маңыздылығын атап өткен.
Ардақты ағайын!
Құрбан айтта орындалатын ең қайырлы амал – құрбан шалу
Айт күні жағдайы бар кісілер құрбан шалып, оны қараусыз қалған қариялар мен жетімдерге, көп ­балалы отбасыларына таратып, сауап алуға ­тырысады
Алайда­ айт күндері мал бағасы қымбаттап кететін жағдай жиі орын алады
Осы ретте отандас­тарымды мал бағасын шарықтатпауға, пайдаға емес, сауапқа бөленуге үндеймін
Өйткені Құрбан айт – қанағат пен қайырымдылықтың мерекесі.
Ұлық мейрамда жасайтын барша сауапты амалдарыңыз, қайырымдылық істеріңіз қабыл болғай! Қасиетті Мекке қаласында қажылығын өтеп, еліміздің игілігі үшін дұға жасап жатқан ата-апаларымыздың, бауырларымыздың тілегі қабыл болғай!
Алла Тағала баршамызды айттан айтқа аман-есен жеткізіп, ізгі істер мен қуанышты сәттерде басқосуымызды нәсіп еткей! Әмин!
