Заман талабы ма әлде жастардың бойындағы өзге адамға сену деген ұғымның азаюы ма, соңғы уақытта отбасын емес, өзге бағытты таңдауды жөн санайтындар бар
Жасы 25-40-қа келсе де, отбасылы болып, бала тәрбиелеудің орнына өмірде өз орнын қалыптастыруды көздейтін сүр бойдақтар мен кәрі қыздардың саны артып келеді
Біз адамдардың арасында сауалнама жүргізіп, қыздардың тұрмысқа шықпау себебі мен жігіттерге үйленуге не кедергі екенін білгіміз келді. 
Сауалнамаға 18-45 жас аралы­ғын­дағы 100 адам қатысты
Жауап бергендердің ішінде: 83% – үйлен­бе­гендер, 13% – үйленген, 4% – ажырасқан.
Себебін түсіндіруді өтінгені­мізде, «Жаспын, әлі ерте» ­деген жауап­пен шектелгендердің үлесі – 52%
«Сүйгенімды жолықтыр­мадым» деп ақталғандар қатары да көп болды
Сонымен қатар жұмысын бірінші орынға қойып, отбасын құруды кейінгі орынға ығыстырғандардың қатары да жоқ емес.
Сондай-ақ сауалнамаға қатыс­қандардың арасында денсау­лығына байланысты отбасын құр­маған адамдар да бар
Одан бөлек, «махаббатқа сенбейтіндер» де табылды
Ал әлеуметтік желіде Нұрлан Жанай есімді қолданушы: «Үйленуден басқа да ұлы істер бар
Бақыт тек үйленуден, балалы болудан тұрмайды
Өзіңді дамыту, түрлі адамдармен араласу, ел-жер көру деген сияқты ләззат алудың түрі көп» деген пікір қалдырды.
Осы уақытқа дейін отбасын құрмаған, 36 жасар Қанат Есімов есімді азамат: «Үйленбеуіме себеп лайықты қызды әлі кезіктермедім
Барлық қыздарды ақша мен жағдай қызықтырады
Менің атымда үйім жоқ, көлігім де жоқ
Жұмысым мен қарт анам бар
Ал қыздарға рақат өмір керек
Сондықтан әлі күнге дейін үйленбей жүрмін» дейді
Ал «кәрі қыздар мен сүр бойдақтардың көбеюіне не себеп?» деген сауа­лымызға «Әлі уақыт келмеді» деген жауап көш бастаған болатын
Сонымен қатар бір оқырманымыз «Барлық таныстарым үшін дәл қазір оқу мен жұмыс, мансап маңыздырақ» деген пікір қалдырыпты
Бұл сандарға қарап-ақ, жастардың арасында отбасыдан бұрын жағдайын жақсар­туды көздейтіндердің қатары мол екенін аңғаруға болады
Дегенмен, олардың басты қорқынышы жалғыздық екенін ескерсек, олар сол қорқынышына бетпе-бет өз еріктерімен қадам басып келе жатқанын аңғара ма екен? Оған дәлел – мына кейіпкеріміздің ­жауабы
«Жасым 32-де, әлі күнге дейін тұрмыс құрған жоқпын
Туыстарыммен кездесе қалсам, қашан тұрмысқа шығасың дегенді жиі естимін
Соңғы уақытта менің «уақыты келгенде» деген жауабымнан шаршаса керек, қоймайтын болды
Жұмысым, үйім, астымда көлігім бар
Шынымды айтсам, қазір ер адамға зәру емеспін
Жас кезде тұрмысқа шығу керек дегенді қолдаймын
Қазір не махаббаттың отына өртене алмайсың, не кім көрінгенге тұрмысқа шыға алмай­сың
Жас кезімде тұрмыс құру­дан жағдай мен мансап артық деп ойлағаным өтірік емес
Сол қате­лігімді де мойындаймын» дейді Гаухар Мусалиева есімді азаматша.
Біз сауалнама нәтижесіне қарай, мынандай қорытындыға келдік: бірінші себеп жастардың сүйік­тілерін «ұзақ» іздеуі
Елестетіп кө­ріңізші, сіз базарға келдіңіз, өзіңізге киім іздеп жүрсіз
Алғашқы көрген киім қатты ұнап тұр
Бірақ кейін одан да жақсысын кезіктіруім мүмкін деген оймен, оны алмай өзге дүкендерге бет бұрдыңыз
Бірақ алғашқы таңдауыңыз әлдеқайда жақсы
Қайтып келіп, алғашқысын алдыңыз
Әрине, жолыңыз болса ғана аласыз
Болмаса, бармақ тістеп қаласыз
Өмір де дәл солай
Барлық талаптарыңызға сай адам жолығады
Тек бір ғана кемшілігі бар
Мінсіз адамды табамын деген оймен ол адамнан бас тартасыз
Бірақ өміріңіз тек ізденіспен өтіп кетеді
Қайта оралуға мүмкіндік те, уақыт та жоқ
Өмір – киім дүкені емес
Мүмкіндік беріледі, бірақ ал­ғаш­қы мүмкіндіктің құны өзге­лерге қарағанда мың есе жоғары болады.
Екінші себеп
Жұмыс, мансап, оқу
Өзіңіздің арманыңыз бен жос­парыңыз сай келетін адаммен бас қоссаңыз, бұл мақсат­тарыңызды бағындырудың еш қиындығы жоқ
Жұмыс істеп те, отбасын асы­рап та үлгеріп жат­қандар қаншама
Оған қара­пайым дәлел – сіздің ата-анаңыз
Мансап та, жұмыс та, оқу да балаларыңыз сыйлайтын бақытты, отбасылық қамқор­лықты сыйлай алмайды
Есіңізде болсын, бір күні уақыт келеді, жастық кетеді, қарттық қол бұлғайды
Сол кезде сізді жақсы көріп еркелейтін «әже, ата» дейтін ешкім болмайды.
Үшінші себеп
Ажырасып кетуден қорқу
Ажырасудың басты себепкері – өзіңіз
Сіз шыдамдылық танытсаңыз, бұған жол бермеуге болады
«Көз – қорқақ, қол – батыр»
Өмірде бәрінің дәмін татып көріңіз
Ажырасудың қаншалықты ауыр тиетінін сезіне алсаңыз, демек, болашақта сіздің қолыңыздан бұл қатермен күресу келеді.
Төртінші себеп
«Ер адамның бәрі – оңбаған» немесе «әйел адамға керегі – тек ақша»
Осындай пікі­рмен өмір сүретін адамдарға ай­тарымыз: Адам өзінің пиғылына сай адамды кездестіреді
Егер сізге ақшаға құныққан әйел адамдар кездессе, сіз ылғи сондай адамдардың ортасында өмір сүресіз немесе санаңызды осы бір пікірге сендіріп алғансыз
Өміріңізде жолыққан бір-екі адамға бола мыңға топырақ шашу қаншалықты дұрыс? Егер серігіңіз сіздің жұмысыңыз, табы­сыңыз туралы сұрай бастаса, жай ғана болашақ өмі­рінде қиындыққа тап болмайтынына, балаларын асырай алатынына сенімді болғысы келетінін ұққайсыз
Өйткені қыздар сенімді адамды қалайды
Жиырма бес жа­сыңызға дейін бос сенделіп жүрсеңіз, не тұрақты қызметіңіз, не біліміңіз болмаса, болашақта дү­ниеге келген балаларыңызды қалай асырмақсыз? Өмірде мынандай қағида бар: «Қырық жасына дейін адам қалай өмір сүрсе, кейін де солай өмір сүреді»
Яғни адами қа­жеттілік тұрғысынан дамуға сізде тек 40 жасқа дейін уақыт бар.
Бесінші себеп
Мінез
Иә, қыз­дар өздерін тәуелсіз адам ретінде жиі көрсететін заманға тап болдық
Олар өз беттерімен өмір сүре алады, шешім қабылдай алады, олар­­дың таңдауына араласатын адам­ның керегі жоқ
Ер адамдар та­биғатынан ашу шақыруға бейім әрі ақылдан бұрын күштің көмегіне сүйенетіні де жасырын емес
Бірақ бұл мінездердің барлығы отбасы бақытынан қаншалықты артық? Осыны түсіне білсек.
Ешқашан «қашан?» деп мазасын алмаңыз
Біріншіден, бұл оны мезі етеді
Екіншіден бұл сөзді естімеу үшін сізден алшақтай бастайды
«Ол – жеке бастың мәселесі
Оған қол сұғу, мазалау дұрыс емес
Өйткені көп жағдайда сүр бойдақтар мен кәрі қыздар білдірмесе де, күйзеліс­пен өмір сүреді» дейді психолог мамандар.
«Сені ұнатқандардың етегінен ұста, махаббат артынан пайда болады»
Көбіне ер азаматтан гөрі, тұрмыс құрмаған қыздардың туыс­тары, ата-анасы мазасын жиі алады
Бұл сөзді мүлдем қолданбаңыз
Өйкені олар да өзгелер секілді сүйіп отбасын құруды армандайды
Ал балалы болған соң, үйленген соң махаббат сезімі туады деп «алдау» дұрыс емес әрі сізге деген сенімін жоғалтуға себепші болады.
Өткенді қозғамаңыз
Жабулы қазан жабулы қалсын
Өткен қателігін бетке баса беру оның бойындағы «қателік жіберіп аламын» деген қорқынышын кү­шей­теді
Қателік жібермеудің жалғыз жолы – әрекетсіздік.
Өз еркімен отбасын құрмаған адамдарға айтарымыз, болашақта бармақ тістеп қалмау үшін тағы бір ойланып көріңіз
Ал тағдырды кі­нәлайтын жандарға айтары­­мыз: айналаңызға зер салып қараңыз, мүм­кін алыстан іздегеніңіз қа­сыңыз­­­да жүрген шығар дегіміз келеді.
Томирис Есқали
