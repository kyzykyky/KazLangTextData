Жетісу жерінде елімізге танымал фотограф, қолөнер шебері Жеңіс Ысқабайдың қолынан шыққан «Жорғатай» және «Qua-qua» ойыншықтарының тұсаукесері аясында футбол ұйымдастырылды
Дарынды фотограф үшін бұл дос-жарандары мен әріптестері тарапынан жасалған үлкен тосынсый болды.
«Жусан» шығармашылық бірлестігінің жетекшісі Жеңіс Ысқабай фотосуретпен қолөнерді де қатар алып жүр
Осыған дейін қазақы нақыштағы, басы қайқы ағаш төсектердің бірнешеуін әзірледі.
«Жорғатай» және «Qua-qua» тербетпелі ағаш ойыншықтары бүгінгі балаларды смартфоннан, оның ішінде ғаламтордан бір сәтке болса да алшақтатып, көңілін аулау мақсатында жасалды
Оның үстіне деннің саулығы да басты назарда
Бұлшық еттер тербетпелі ойыншықта үнемі қозғалыста болады
Ойыншық құрастыру идеясының туындануына ұлы Сафидың дүниеге келуі де үлкен себеп
Балғындарға арналған ерекше ойыншық 150 келіге дейінгі салмақты көтереді
Әзірге облыс көлемінде ғана үлестіруде
Алдағы уақытта еліміздің басқа да өңірлеріне тасымалдау жоспарланған.
«Әке көрген – оқ жонар» дегендей, ұлы Марғұлан балабақшаға баратын жасқа толмаса да, кей сәтте өздігінен әкесіне көмек қолын созып, тербетпелі ойыншықтардың арасын тегістеп, бояп отырады
Көрген көз сүйсінеді
Алманың ағашынан алыс түспейтіні туралы айтылған орынды мысал бар
Сақбай ақсақал соғыс көрген, одан кейін қырық жыл ұжымшардың жылқысын баққан
Тоғызыншы мамырда дүниеге келген немересіне өзі «Жеңіс» деген есім беріпті.
– Ес білгелі атамның мал терісін сүтпен бүркіп илеп, жіңішке етіп қайыс тіліп отыратынын көретінмін
Ол кісіге қырықөрім қамшы өру, ер-тұрман жасау деген сөз емес еді, – дейді Ж.Ысқабай
Атадан келген қасиет, бойға сіңген дарын
Әр істің сапалы болуына баса назар аударатын фотограф әрі қолөнер шеберінің жомарттығы, азаматтығы бір бөлек.
Каратэден әлем чемпионы, інісі Мерей
Сүйіновтің ұйтқы болуымен Талды­қорғандағы «Жастар» спорт сарайының жанында орналасқан футбол алаңында ала доптан турнир ұйымдастырылды
Бұл бастаманы «Жетісу» газетінің қызметкері Ришад Тұрғанбай және інілері, грек-рим күресінен Пекин Олимпиадасының күміс жүлдегері Нұрбақыт Теңізбаев пен Азия чемпионы Ербол Қоңыратов, еркін күрестен әлем чемпионатының жүлдегері Дәурен Жұмағазиев қолдап, турнирдің қасынан табылды
Жарысқа Алматыдан, Жаркенттен келген ­командалар қатысты
Бірінші орынды қарсыластар қақпасына әр ойын сайын екі голдан артық салған «Номад» алса, екінші орынға «Авия База» командасы лайықты болды
Жүлделі үшінші орынды Жаркенттен келген «Орбұлақ» құрамасы алды
Жүлдегер мен жеңімпаздарға ақшалай сыйлық және Жеңіс аға өзі жасаған «Жорғатайларды» «тайынан дөненіне» қарай үлестіріп берді.
Тербетпелі ағаш ойыншықтар – қала балалары үшін атқа мінудің алғышарты тәріздес әрі болашақ ұрпаққа ұлттық көзқарас қалыптастыратын тәрбие құралы.
Серік ҚАНТАЙ
Алматы облысы
