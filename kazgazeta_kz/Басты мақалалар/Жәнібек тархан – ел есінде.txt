Тарихи тұлғаларға құрмет көрсету қашанда парыз
Осы орайда Қостанайда қазақтың белгілі батыры, мәмілегер Шақшақ Жәнібектің ескерткіші бой көтерді
Тағылымды шараға ҚР Парламентінің депутаттары, елімізге танымал ақын-жазушылар қатысты.
Рәсімнің ашылу салтанатында сөз сөйлеген Қостанай облысының әкімі Архимед Мұхамбетов батыр бабаға арналған ескерткіштің мән-маңызына тоқталды
«Бұл игі іс Елбасы ұсынған «Туған жер» бағдарла­масының шеңберінде ұйымдас­тырылып отыр
Елдікті көрсетер сәулетті ескерткішті қаланың кіреберісіне қойғанымыз да бекер емес
Қалаға келген қонақтар тархан бейнесіне қарап, қазақ батырының рухын бойына сіңіреді
Жәнібек ердің құнын екі ауызбен шеше алатын көсем болған деседі
Жас ұрпақ мұны білуі тиіс» деді облыс әкімі.
Шақшақ Жәнібектің тікелей ұрпағы Рахым Жұмағұлов пен академик Кенжеғали Сағадиев батыр ескерткішін салтанатты түрде ашып, белгілі жазушы С.Досанов, ақын С.Тұрғынбекұлы өздерінің жүрекжарды лебіз­дерін білдірді.
