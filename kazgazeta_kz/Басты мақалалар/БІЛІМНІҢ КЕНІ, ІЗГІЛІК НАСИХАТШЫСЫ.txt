Ұлы Абайдың «Артық ғылым – кітапта» деген ұлағатты сөзі әрбір кітапсүйер оқырманның жадында болар
Әйтсе де, ХХІ ғасырда ғаламтордың адам санасын жаулап алғаны сонша, бүгінде кітап оқылмайды деген пікірлерді естіп жүрміз
Бірақ күн өткен сайын қатары көбейіп келе жатқан кітапхана оқырмандары мен кітап дүкендерінің тұтынушыларына қарап бұл пікірмен келісе қою да қиын

Заман ағымына сай кітапхана да оқырман сұранысын қанағаттандырып, қызмет сапасын арттырып келеді
Осы орайда Қазақстан Республикасы Ұлттық кітапханасының қызметіне тоқталғанды жөн санадық.
Қорында әйгілі Куфа жазуымен жазылған «Құран» (ХII ғ.), Фирдоусидің шағатай тіліндегі «Шахнамесі» (1721-1723жж.),­ ЮНЕСКО-ның «Әлем жады» бағдарламасының Халықаралық тізіміне енгізілген Қ.А.Ясауи мен С.Бақырғанидың құнды жазба мұралары бар Ұлттық кітапхананың іргетасы сонау 1910 жылы қаланған
Бүгінде кітапхана қоры 7 миллионға жетті
Мұнда 25 бөлім мен 300-ге жуық кітапхана маманы қызмет атқарады.
1971 жылы жаңа мекемеге қоныс аударған Ұлттық кітапхананың алғашқы оқырманы – халқымыздың маңдайалды тұлғалары С.Мұқанов, Ғ.Мүсірепов, М.Қаратаевтардың болуы үлкен мәртебе
Кітапхана тарихымен танысқысы келген оқырман үшін музейімізде аталған қазақ классиктерінің оқырман билеттері сақтаулы тұр
Ұлы тұлғаларымыздың ізі қалған қасиетті қара шаңырақтың, білім-ғылымға құштар әр жанға есігі ашық
Бүгінгі таңда кітапхананың жалпы оқырман саны 44 600-ге жетсе, күніне 600-ден астам адамға сапалы қызмет көрсетуде.
«Каталогтар» залында электрондық ақпараттарға қолжетімділік қамтамасыз етіліп, стандартты бағдарламаларды дербес пайдалану үшін арнайы компьютерлер қойылған
Олар Ұлттық кітапхана қорына түскен күнделікті отандық мерзімді ­басылымдармен толықтырылып отырады
Ал «Қорды қабылдап алу, бақылау және толықтыру» қызметі отандық және ТМД елдерінің басылымдарымен, мерзімді басылымдармен тығыз қарым-қатынаста.
Оқырманның қажетті мәліметке дер кезінде қол жеткізуіне «Ақпараттық ­ресурстар» қызметі жауапты
Олардың құзырына бұқаралық ақпарат құралдарында жарияланған 20 мың құжаттың ғылыми сипаты, 900 жинақ, 4200 журнал, 5800 газеттегі мақалаларды сараптап, уақытында кітапхананың электронды каталогтарына енгізу жүктелген.
Қазақ әдебиетінің көрнекті өкілдерінің кітаптары мен шығармалары «Қазақстан кітаптары» оқу залында орналасқан
Онда көркем және салалық әдебиет, «Мәдени мұра» мемлекеттік бағдарламасы аясында шығарылған кітаптар сериясы, Қазақстан халқы Ассамблеясы Депозитарийінің құжаттары, анықтамалар, энциклопедиялар, сөздіктер және т.б
тізілген
Қазақстанның халық жазушылары Әзілхан Нұршайықов пен Герольд Бельгердің құрметіне орай ашылған мемориалды кабинет жұмыс істейді.
Әлемнің 120-дан астам тіліндегі басылымды ұсынып отырған «Әлем әдебиеті» оқу залындағы Ресей, Үндістан, Иран, Пәкістан, Түркия елдерінің кітап бұрышы жыл ­сайын жаңа кітаптармен толығып отырады
Бұл тұрғыда аталған мемлекеттер елшілік арқылы жақсы жұмыс жүргізуде
Бұдан бөлек, қазақстандық жазушылардың шет тіл­дердегі аудармалары, әлем тілдеріндегі мерзімді басылымдар мен шетел және орыс классиктерінің еңбектері, ағылшын тіліндегі ғылыми журналдардың «ЕBSCO» дерек қорын осы бөлімнен табасыз.
«Диссертациялар» бөлімінің қорында 62 мың данадан астам Қазақстан Республикасы және ТМД елдері ғалымдарының кандидаттық және докторлық диссертацияларының қоры жинақталған
Ізденушілерге қорғайтын диссертациялық тақырыбы жайында ке­ректі мағлұмат алуына барлық мүмкіндік қарас­тырылған.

Ұлттық кітапхана қоры ұлттық құнды­лықтарға бай
Жоғарыда айтыл­ғандай, Куфа жазуымен жазылған «Құран» (ХII ғ.), Фирдоусидің шағатай тіліндегі «Шахнамесі» (1721-1723жж.), ЮНЕСКО-ның «Әлем жады» бағдарламасының Халықаралық тізіміне енгізілген Қ.А.Ясауи мен С.Бақырғанидың құнды жазба мұраларымен қатар, қазақ әдебиеті классиктерінің, қазақ ағартушыларының көзі тірісінде жарық көрген еңбектерін «Сирек кездесетін кітаптар мен қолжазбалар» бөлімінен алуға болады
Қазақстанның алғашқы мерзімді басылымдары – «Туркестанские областные ведомости» (1879-1917 жж.), «Қазақ» (1913-1918 жж.), «Еңбекші қазақ» (1923-1932 жж.) және т.б
газеттер мен «Айқап» (1911-1917 жж.), «Абай» (1918 ж.), «Шолпан» (1922 ж.), т.б
журналдар мен Шығыс халықтары кітаптарының екі мыңға жуық топтамасы сақталған
«Қорларды сақтау» қызметі кітапхана қорының сақталуын қадағаласа, «Қалпына келтіру, консервация және түптеу» қызметі сирек кітаптар және қолжазбаларды ғылыми жолмен қалпына келтіру, кітапханалық қордағы құжаттарды түптеумен айналысады.
Заманауи технологиялар дамып, адам баласының қолдануына тиімді техникалар мен нанотехнологиялар қаптаған кезеңде Ұлттық кітапханада өз қорындағы құндылықтарын заман талабына сай етіп ұсыну үшін 2002 жылы «Цифрлық технологиялар» қызметі ашылды
Бұл қызметтің басты мақсаты – кітапхана қорында сақталған кітаптарды, басылымдарды сандық нұсқаға көшіру
Қазіргі таңда 140 мыңға жуық құжат сандық нұсқаға көшірілді
Ұлттық кітапхана қорындағы сандық нұсқаға көшірілген кітаптар мен мерзімді басылымдар «Қазақстандық Ұлттық электрондық кітапхана (ҚазҰЭК)» сайтында жинақталған.
Қазақстан Республикасының Ұлттық кітапханасы – мәдени іс-шаралар мен еске алу кештерін, кітап тұсаукесерлерін, тұрақты көрмелер және зиялы қауым өкілдерімен әдеби басқосуларды өткізетін мәдени орталық
Қазақ әдебиетінде өзіндік орны бар, шоқтығы биік ақын-жазушыларымыздың ізі қалған, рухани ордамызда кім-кімнің де болмасын өз шығармашылық кеші мен кітабының тұсаукесер рәсімін жасау үлкен мәртебе деп білеміз
Зиялы қауым өкілдерінің әдеби кештерде бас қосып, әуезді әңгімелер айтып, тәрбие мен өнегенің озық үлгісін көрсеткені оқырманға үлкен ой салары анық.
Жоғарыда айтылған кітапхана қызмет­терінің сапалы орындалып, оқырман қажет­тілігін қамтасыз етуіне үлкен төзімділік пен еңбек қажет
Бұл тұрғыда кітапхана қызметінің жүйесі заман талабына сай болуы үшін жан-жақты бағытта игі істер атқарылуда
Өкініштісі, қоғамда кітапхана қызметін оқырманға қажетті кітапты тауып, қолына ұстата салу деп түсінетіндер де кездеседі
Әрі олардың осы салада еңбек етіп келе жат­қан қызметкерлерге көзқарасы дәл солай қалып­тасқаны қынжылтады
Шән мәнінде, кітап­хананың әр қызметкерінің еңбегі ерен
Қалай болғанда да, тамыры тереңде жатқан, қоры бай, руханияттың ордасына айналған кітап­хананың қоғамдағы рөлі жоғары болуы тиіс.
Таңжарық Орманбеков, 
Ұлттық кітапхананың Баспасөз
 бөлімінің қызметкері
