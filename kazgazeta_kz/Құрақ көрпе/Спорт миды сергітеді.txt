Финляндиядағы Ювяскюля университетінің зерттеу тәжірибесінің қорытындысына сүйенсек, жүйелі түрде жүргі­зіл­ген дене жаттығулары миы­мыздың белсенділігін арттырады екен.
Фин ғалымдары спорт – әсіресе, мойын, тұлға, аяқ-қол бұлшық еттерінің қозғалысын, дененің тепе-теңдігін реттеп отыратын артқы мидың жұмысын екі есеге жақсартатындығын анықтаған
Сонымен қатар ғалымдар мұндай өзгерістердің көптеген аурудың алдын алатынын алға тартты
Фин ғалымдары тыңғылықты жаттығудың миға нақты әсерін байқау үшін ең бірінші, бір әке, бір анадан туылған 32-36 жас аралығындағы 10 жұп егізді таңдап алады
Содан, осы егіздің физикалық белсенділігін анықтау үшін миларын түсіреді
Олардың біріншісі спортқа жақын, екіншісі керісінше еді
Ғалымдар олардың аяқ-қол бұлшық еттерінің қозғалысын бақылайды. Нәтижесінде, спортпен жүйелі түрде шұғылданған азаматтың ми көлемі бауырына қарағанда әлдеқайда үлкендеу болған
Ғалымдар егіздерді салыстыра келе, спортпен шұғылданатындардың қан құрамындағы қанттың мөлшері аз болғанын, бұлардың қант диабетіне шалдығу қаупі жоқ екенін де айтқан.
Нұрлан ҚҰМАР
