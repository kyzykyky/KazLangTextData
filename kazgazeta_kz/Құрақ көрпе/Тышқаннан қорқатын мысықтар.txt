Калифорниялық кейбір фермерлер арасында тышқан ба, әлде егеуқұйрық па, егіс­тікке кіріп алып адам­дар­ға ешбір көңіл бөлместен бау-бақшаларды, егіндікті өрше­ле­не бүлдіретін мақұлықтар үлкен дүрбелең туғызды.
Бұл «қойдан да зор егеу­­­құйрықтар», әсіресе өз­де­­­рінен естері шыға шошып қашқан жабайы мы­­сық­тарды жаман састырды
Бұл төрт аяқты «қо­нақтармен» американ хайуанаттар сая­бағының био­логтары да айналыса бастады
Ға­лымдар тез арада бұл жануарларды анықтап, қоғамдық пікір­дің өршуін тоқтатты
Сөйтсе, «капибар» деп атала­тын кеміргіштердің бұл түрі оңтүстіктен келген болып шықты
Олар­дың Отаны – Венесуэла мен Колум­биядан Оңтүстік Аргентинаға дейінгі зор кеңістік екен
«Егеуқұйрықтардың» оңтүстіктен сол­түстікке қарай неліктен қоныс аударғаны әзірге белгісіз
Олар басқа жануарларға да, адамдарға да шабуыл жасамайды
Бірақ мұндай жорық көкөніс егістіктерін құртып жіберуі де мүмкін.
Осы бір тыныш жануарлардың сыртқы көрінісі алғаш көрген адамды шошытуы ықтимал
Салмағы 50 келіге жететін, үлкендігі қойдай ерекше мысықты көз алдыңызға елестетіп көріңізші
Капибардың маңдайы шаршы келіп, сирақтары едәуір қысқа әрі артқы сирағы алдыңғысынан ұзын
Денесінің ұзындығы кейде 1,5 метрге дейін жетеді
Бұл жануарлар өте момын, қолға тез үйренеді.
