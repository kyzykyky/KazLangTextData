Егінші құмырсқаларды кейде жапырақ кеміргіш деп те атайды
Олай дейтіні, олар тропикалық жерлерде ағаш жапырағын жинастырады.
Мұндай құмырсқалар бір түннің ішінде үлкен ағашты жапырағынан жұрдай етуі мүмкін
Бірақ олар жапырақты түйірлеп, бөліп-бөліп өз ұяларына жеткізеді де, ­арнайы даярланған орынға әкеліп үйеді
Жас жапырақ үйіндісінен іші қызған жылыжай пайда болады
Жылыжайға құмырсқалар саңырауқұлақ өсіреді
Жер астынан өздері жасаған теплицаға саңырауқұлақ егу үшін құмырсқа бір дана саңырауқұлақ алып, оған өз денесінен бөлетін арнайы сұйықтықты тамызады
Осылай тыңайтылған саңырауқұлақты әлгі жапырақтар үйіндісінің арасына тығып қояды
Арада аз уақыт өткен соң, теплицадағы саңырауқұлақтардың өнгендігін байқауға болады
Жапырақтар түгел көгеріп шіриді де, саңырауқұлақтар ұлғая береді
Осы саңырауқұлақ құмырсқа кольрабиі деп аталады
Оның құрамында белок көп болады.
Құмырсқа жылыжайында өсетін саңырау­құ­лақтардың түрі көп
Олардың ішіндегі гонгилофор розитесі деген түрі жер бетінде мүлдем ұшыраспайды
Шындығында, мұны құмырсқалардың өздері будандас­тырып шығарған болуы керек деседі ғалымдар.
Нұрлан Құмар
