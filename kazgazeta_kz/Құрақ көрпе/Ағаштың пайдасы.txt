Адам баласының тіршілік-қарекетінде алуан түрлі қа­жет­ке жарайтын ағаш түрлері көп.
Жерорта теңізінің батыс жағалауында, Португалия жерінде өсетін тығындық емен деп аталатын ағаштың қа­бығынан маркалы шарап­тардың тығындары, суға ба­тыр­майтын белдік, қалқыма, линолеум секілді алуан түрлі керек-жарақтар шығарылады.
Ол суды, газды, жылуды, электр тогын, дыбысты өткізбейді, химиялық әсерді қабылдамайды, тіпті күкірт қышқылының да әсеріне шыдайды, осы себептен де ол тамақ өнімдерінің иісіне де, дәміне де ешқандай әсер етпейді.
Тығындық еменнің қабығы әдетте 15-20 жыл өсіп тұрған ағаштардан алына бастайды да, он жылда бір рет сыдырылып отырады
Бір ағаштан ол 200 жыл жасағанға дейін 15-20 рет алынғанда әжептәуір қабық алынатынын білу қиын емес
Және ағаш өскен сайын қабықтың сапасы да жақсара түседі.
