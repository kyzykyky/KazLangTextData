Дүниежүзінде Орта Азияда, Батыс Еуропада және Жерорта теңіз аймағында кездесетін 12 түрі белгілі.
Қазақстанның оңтүстік және оңтүстік-шығыс ауданда­рындағы жазық жерлер мен тау аңғарларында, сондай-ақ орман шеті мен бұталар арасында өсетін 3 түрі бар
Оның биіктігі 2-4 метр
Тамыры жуан, түйнекті, сабағы көп бұтақты, шырмалып өседі
Етжеңді, бес тармаққа бөлінген төменгі жағындағы жапырақтары ірі болады
Жемісі – шар тәрізді қою жасыл түсті жидек
Бұл өсімдіктің тамырынан алынатын құрғақ ұнтақты жануарлардың әртүрлі жарасын емдеуге қолданады
Итжүзімнің тамырында улы брионин, брейн глюкозидтері, шайыр, крахмал, балауыз, минералды тұздар, органикалық қышқылдар болады
Оны халық медицинасында несеп жүргізетін, қақырық түсіретін, ауруды бәсеңдететін және қан тоқтататын дәрі ретінде пайдаланады
Тұқымында эфир майы (1,5-2,1 пайыз) болғандықтан, сабын қайнатуға қолданылады
Сонымен қатар гүлінен аралар бал жинайды.
