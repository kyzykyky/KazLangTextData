Ескі қолжазба кітаптардың беттерінде айтылып отырған оқиғаны бейнелейтін суреттер кездеседі
Ондай суреттерді миниатюра деп атайды.
Әлгі суреттердің көлемі шағын болса да, сурет­ші ондағы ең бір елеусіз нәрселердің өзін мүлт жібермей, тәптіштеп көр­сетеді
Туынды аса нәзік жіңішке қылқаламмен не құстың қауырсынымен салынады
Суретшілер бір кі­тапты бірнеше ай бойы көркемдеген, одан кейін арнаулы шеберлер оған алтын шайып, әшекей жүгірткен.
Өте ұқыптылықпен безендірілген, бояулары сондай айқын миниатюралар өзінің әдемілігімен көз тартады
Парсы суретшілері адамдарды, жан-жануарларды, көшелерді, бақтарды, гүлдерді соншалықты байыппен зерттеп, асқан шеберлікпен бейнелейді
Құстардың қауырсындары да, ағаштардың жапырақтары да, киімдегі ою-өрнек те соншалықты дәл, соншалықты әсем.
Нұрлан Құмар





