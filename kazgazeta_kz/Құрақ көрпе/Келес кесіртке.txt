Келес кесіртке (Серый варан – Varanus griseusm) – бауырымен жорғалаушылар тобына жататын, елімізде кездесетін 26 түрлі кесірткенің арасындағы ең ірісі
Денесінің ұзындығы 40-57 см, ал құйрығының ұзындығы 90-100 см
Құйрығының түбі жұмырланып, ұшына қарай екі бүйірінен қысыңқы болып келеді
Салмағы 3-3,5 келі. 
Қазақстандағы Сырдария өзенінің алқабындағы Қызылқұм шөлінде, Сырдарияның оң жағалауындағы Белтауда және Арал теңізінің маңындағы құмды шөлдерде кездесетін ірі кесірткені жергілікті тұрғындар сыртқы терісінің түсіне байланысты «алабажақ кесіртке» деп атайды
Себебі бұл ерекше тіршілік иесінің денесінде көлденеңінен орналас­қан қоңырқай қара қошқыл ірі жолақтары айқын байқалады
Олар құмды жоталарда, сазды шөлейтті алқаптарда және ескі өзен аңғарларындағы сай-жыраларда тіршілік етеді
Көбіне үлкен құмтышқанның інде­рін пайдаланады
Тасбақаның, құстардың жұмыртқаларымен, балапандармен, ұсақ кесірткелермен, қосаяқтармен, тоқал­тістермен, саршұнақтармен, жәндік­тер­мен қоректенеді
Күндіз белсенді тіршілік етеді
Қорегін аулау кезінде ұзын мойнын созып, баяу қозғалып, үнемі айналасын бағдарлайды.
Еліміздің оңтүстік өңіріндегі Қызыл­құм шөлінде кездесетін ең ірі кесірткенің атауы бұқаралық ақпарат құралдарында және ғылыми еңбектерде бірде «кесел кесіртке», бірде «келес кесіртке» деп жазылып жүргендігін анық байқауға болады
Оны Қызылорда өңірінің тұрғындары «алабажақ кесіртке» деп те атайтынын жоғарыда атап өттік
Бұл атаулардың қайсысы дұрыс екендігін, жергілікті тұрғындардың пікірін білу мақсатымен осы мақаланы жазуды жөн көрдік.
Келес кесірткесінің тұлғасы арқа­сы­нан құрсағына қарай сәл ғана жалпи­ған
Терісінің сыртын қаптаған ұсақ көпбұрышты қабыршақтарының пішіні біркелкі
Басы жалпақтанып тұмсығы үшкірленіп келген
Мойны ұзын, алға қарай созылған тұмсығы айқын байқалады
Танау тесіктері көлденең саңылау пішінді болып көзіне жақын орналасады
Ал басқа кесірткелердің танау тесіктері тұмсығының ұшында болады
Ересектерінің жон арқасындағы сарғыш-қоңырқай түсті ұсақ қабыршақтары құм түстес әрі тіршілік ететін табиғи орта жағдайына бейімделген.
Келес кесірткелер іннің терең түбіне кіріп алып, оның аузын топырақпен бітейді де қыс мезгілінде қалың ұйқыға кетеді
Ол қыстаған інінен наурыздың екінші жартысында немесе сәуірдің басында ғана шығады
Оны алғаш көрген адам ірілігіне және сыртқы түрінің оғаш тұрпайылығына қарап, бірден-ақ бойын үрей мен қорқыныш билеп, оған жиіркенішті сезіммен жақтырмай қарай­тын­дығын айтпай-ақ түсінуге болады.
Алабажақ кесірткенің ірілігіне байланысты «шөлді алқаптың қолтырауыны» деп те атайды
Жергілікті тұрғындар арасында бұл кесірткені көрген адам ауруға шалдығуы мүмкін деген ешбір шындыққа жанаспайтын жаңсақ пікірлерде айтылып жүр
Осындай теріс пікір оның «кесел кесіртке» деп аталуына себеп болған
Ертеректе Түркістан өлкесін зерттеген көрнекті орыс ғалымы А.П.Федченко 1871 жылы Сыр бойындағы Қызылқұм шөлін зерттеу сапарында бұл өңірде кездесетін ірі кесірткені жергілікті тұрғындар «келес кесіртке» деп атайтындығын жазған
Өйткені Сырдария өзенінің бір саласы Келес өзенінің атауымен байланысты «келес кесіртке» деп аталуы шындыққа жанасады
­Келес кесірткесінің терісі өте берік әрі бағалы
Терісінен сәнді бұйымдар, аяқ киім әзірленетін болғандықтан, адам «алабажақ кесірткені» көп а­улап, ­санын азайтып жіберген
­Ресми ­деректер бойынша Орта Азия мен Қазақстанда 30-жылдары жылына 20 мыңдай кесіртке ауланған
Сонымен қатар Мырзашөл алқабын игеру, көптеп мал жаю және оның тіршілік ететін табиғи орта жағдайларының өзгеруі, т.б
келеңсіз жағдайлардың әсерлерінен келес кесірткенің саны күрт азайып кеткен.
Тек соңғы жылдары Қызылорда облысы Шиелі ауданының аумағына жас кесірткенің адасып келгендігі туралы хабар баспа беттерінде жарық көрді
Бұл жағдай олардың санының біршама көбейгендігін аңғартады.
2015 жылы Қазақстан мен Ресейдің зоолог ғалымдары бірлесіп Қызылқұм өңіріне арнайы екі апталық ­экспедиция ұйымдастырып, оның санының әлі де болса аз екендігін анықтап, бұл алқапта шұғыл түрде табиғи қорық ұйымдастыру үшін Үкіметке ұсыныс жасауды ұйғарды
Тіпті соңғы 20 жыл ішінде келес кесірткенің Қазақстан аумағындағы саны, таралуы жөнінде бірде-бір а­рнайы зерттеу жұмыстары жүргізілмеген
­Сонымен қатар зерттеу жұмыстары барысында бұл кесірткенің оңтүстік өңірдегі санының көбейіп, солтүстік шекарасында санының әлі де аз екендігі анықталды және жергілікті тұрғындар арасында үгіт-насихат жұмыстарын кеңінен жүргізу қажет екендігін аңғартты.
Келес кесіртке Халықаралық Таби­ғат Қорғау Одағының Орта Азия республикаларының және Қазақстанның Қызыл кітабына (2010 ж.) тіркелген
Олардың шөлді алқаптың құрамдас бір ғажап туындысы екендігін де ұмытпағанымыз жөн.
Төлеужан ӘБІШЕВА, 
Қазақ мемлекеттік Қыздар 
педагогика университетінің доценті
