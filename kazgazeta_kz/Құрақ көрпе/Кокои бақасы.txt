Оңтүстік Американың ну орманында, Колумбия мен Рио-Атрито өзенінің жағасында өте ұсақ көл ба­қалары кездеседі.
Жергілікті тұрғындар, чоко руының үндістері, бұл бақаларды кокои деп атайды
Олардың ең үлкенінің ұзындығы 2-3 сантиметр, ал салмағы бір-ақ грамм
Кокоилер ну орманның қалың өскен өсімдіктерінен көзге көрінбейді
Оларды тек чоко үндістері ғана ұстай алады
Бұлар кокоилерді ұрттарынан қомпитып, саусақтарымен ұрып, ұзақ уақыт аянышты дыбыс шығарып шақырады
Осы дыбысқа кокоилер жасырынған жерінен дыбыс беріп, қайда екенін бағдарлауға мүмкіндік береді
Кокоилердің уы жыланның уынан 30 есе күшті
Бір бақадан алынған у 50 оқтың ұшына жағуға жетеді
Мұндай оқтармен үндістер ягуарларды, тапирларды, маймылдарды, құстарды және басқа жыртқыш аңдарды атып алады.
Нұрлан Құмар
