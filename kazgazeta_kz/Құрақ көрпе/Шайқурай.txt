Шайқурай – шайқурай тұ­қым­дасына жататын бір және көпжылдық өсімдіктер
Дүние жү­зінде қоңыржай, субтропиктік және тропиктік аймақтарда өсетін 300-400-дей түрі кездеседі.
Қазақстанда шабындықта, қыратты жерлерде, өзен-көл жаға­лауларында, қиыршық тас­ты тау баурайында және орман шетінде өсетін 7 түрі бар
Бұлардың биіктігі 30-70 (кейде 100-120) сантиметр
Сабағы түзу, жапырақтары майда, онда нүкте тәрізді көптеген тесіктері болады, олар шоқталып немесе қара­ма-қарсы орналасады
Жәндіктер арқылы тозаң­данады
Жемісінің құрамында эфир майы, церилді спирт, каротин, С витамині, никотин қышқылы және гиперицин бояғыш заты бар
Дәрілік мақсатқа өсімдіктің жер үстіндегі бөлігін пайдаланады
Шайқурайды тыныс органдары ауруларына, бауырға тас байланғанда, іш өткенде, қуықтың қызметі бұзылғанда, іріңді ісіктерге, жараға, шиқанға қарсы пайдаланады
Халық медицинасында шайқурайды қан тоқтату, қарын ауруларын, қан аралас іш өтуді емдеу үшін қолданады.
