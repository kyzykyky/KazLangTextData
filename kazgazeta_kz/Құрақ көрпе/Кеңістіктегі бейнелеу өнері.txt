Бір шаршы кенеп қағаздың бетіндегі кеңістікті бейнелеу «перс­пектива» деп аталады
Ол латынның «perspicere» – «таса­дағыны көре білу» деген сөзінен шыққан.
Перспективаның заңдары өте көп, соның ең басты екеуін суретшілер қалайда білуге тиісті
Біріншісі, зат біз­ден неғұрлым алыс тұрса, ол соғұрлым кішкентай болып көрінеді
Пейзаж шебері М.Хоббеманың кар­тинасында алыстағы шіркеудің жақындағы үйшіктен кішкентай көрінетіні сондықтан
Екіншісі, параллель сызықтар бізден алыстаған сайын арасы жақындап, көкжиекте бір нүктеге тоғысып тынады
Оған темір жолға, не телеграф сымдарына зейін салып қарасаңыз, көз жеткізесіз.
Перспектива заңдылығын алғаш ашқандардың бірі – Қайта өрлеу дәуіріндегі атақты итальян сәулетшісі Ф.Брунеллески
Оны зерттеумен Паоло Учелло, Пьеро делла Франческа, Леон Баттиста Альберти және сол дәуірдегі басқа да итальян суретшілері шұғылданған.
Нұрлан ҚҰМАР
