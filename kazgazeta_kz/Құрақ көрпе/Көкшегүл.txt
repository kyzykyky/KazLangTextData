Көкшегүл – дүниежүзінде кең тараған өзімен аттас тұқымдасқа жататын көпжыл­дық шөптесін өсімдіктер туысы.
Еуразияның, Солтүстік және Оңтүстік Американың салқын және қоңыржай белдеулерінде тараған 50-ге жуық түрі белгілі
Қазақстанда орманды, ылғалды-шалғынды жерлерде, бұталар арасында және өзен жағалауларында өсетін 3 түрі бар.
Көк, көгілдір түсті гүлдері сабақ ұшында жеке немесе 2-3-тен топталып сыпыртқы гүлшоғырына жинал­ған
Жемісі – үш жақтаулы қауашақ болып келеді
Тұқым­дары піскенде жемісі жақтауының тігісінен (жігінен) қақырап ашылып тұқымдары жерге шашылады
Көкше­гүлдің арасында құрамында сапонин, шайыр, органи­калық қышқыл және эфир майы бар (көкшегүл) және әдемі гүлдері сәндік үшін өсірілетін түрлері (флокс, кобея) кездеседі.
