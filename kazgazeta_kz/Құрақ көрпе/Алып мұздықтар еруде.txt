Азиядағы 2 миллиард халық­қа су беріп отырған мұздықтар еріп жоғалуда
Оған дәлел Тибет жотасындағы Чиңхай-Шизаң үстірті деп аталатын өңір­дегі атақты Гималай тау жота­ла­рын­дағы алып мұздықтар жыл өткен сайын еріп, азайып барады.
Қытай ғылым академия­сының зерттеуіне қарағанда, өткен 30 жылда үстірт пен оған іргелес жатқан мұздықтар 45 мың шаршы шақырымнан 35 мыңға кішірейіп, 15 пайызы кеміген
Қазір бұл елде 46 мыңнан астам мұздық болса, оның басым бөлігі осы үстіртте кездеседі екен
Кейбір зерттеулерге қарағанда Чиңхай-Шизаң үстіртіндегі мұздықтар мен мәңгілік тоң қабаттары ұзақ уақыт сақталмайтын көрінеді
«Дүние жотасы» деп аталған үстірт мұздықтарынан Қытайдың атақты Чаңжияң, Хуаңхы, Лансаңжияң, Ярлұңзаңбо қатарлы көптеген ірі өзендері бастау алады
«Дүние жотасы» мұздықтары Азиядағы 2 миллиардқа жуық адамды тұщы сумен қамтамасыз етіп отыр
Алайда климат­тың ықпалына ұшыраған мұздықтар жылдам еріп, көгалды аумағы үздіксіз азаюда
Керісінше, шөлейт аудандар артуда
Өңірлік жауын-шашын да бір­қалыпты емес
Мәңгілік тоң қабаты үздіксіз еріп, бірнеше ірі өзендердегі су деңгейінің төмендеуіне әкеліп соғуда.
Нұрлан Құмар


