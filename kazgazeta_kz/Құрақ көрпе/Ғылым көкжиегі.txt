Аристотель, Архимед тәрізді ертедегі ұлы ойшыл­дардың ғылымға қосқан қомақты үлесі, ғасырлар бойы жинақталған халықтың сан алуан бай тәжірибесімен, мол мұрасымен ұштаса келіп, физиканың іргетасы болып саналатын классикалық механиканың тууына себепші болды.
Табиғат жайлы ілімнің баршасы механикадан нәр алып, өркен жайды
Ғасырлар бойы қалыптасқан ғылым мен тәжірибе нәтижелерін қорытып, мате­матикалық жүйеге келтірген ағылшын ғалымы Исаак Ньютон мен итальян оқымыстысы Галилео Гали­лей болатын
Ньютон ашқан механиканың заңдары, Демокрит салған соқпақты үлкен сара жолға айналдырды
Галилей мен Ньютон, Ломоносов пен Фарадей сияқты көптеген ғылым алыптарының еңбектері бір арнаға құйылып, классикалық физиканы дамытты, кемеліне келтірді
Орта ғасырдағы ұстаның балғасына табындырған шашыранды кәсіпшілікті жойып, шоғырланған капиталистік ірі өндіріс орындарын құруға мүмкіндік берген бу машинасы да, энергетикада, жаңа дәуір ашқан электр туралы ілім де осы классикалық физиканың жемісі.
Нұрлан ҚҰМАР 
