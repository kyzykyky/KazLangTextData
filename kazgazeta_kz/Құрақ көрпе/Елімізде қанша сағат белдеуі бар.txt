Қай елде ең көп сағаттық белдеу бар деген орынды сұрақ туындайтыны ақиқат
Сағаттық белдеудің көп болуы жер кө­ле­міне, со­­нымен қоса географиялық орналасуына да тығыз байла­нысты

Мәселен, солтүстік пен оңтүстік полюсте меридиандар түйісетіндіктен, географиялық сағат белдеуінде айырмашылық жоқ
Дегенмен, адамзат баласы қолдан жасаған, Гринвич бойынша бүкіләлемдік сағат жүйесі жүреді деуге болады
Мәселен, Оңтүстік полюсте орналасқан Амундсен-Скотт деп аталатын америкалық-антарктидалық стансы Жаңа Зеландияның сағат белдеуіне жатады
Өйткені стансыға әуе рейстері қатынайды
Жалпы экваторлық бойында орналасқан, яғни шығыстан батысқа қарай созылып жатқан мемлекетте сағат белдеуі көп болады
Қазақстанның шығысынан батысы 3 000 шақырымға созылатындықтан, географиялық 3 сағат белдеуі бар
Алайда әртүрлі себептерге байланысты қазір елімізде небәрі 2 ғана сағат белдеуі ғана қалған
Бір қызығы Қазақстаннан жер көлемі бойынша 3 есе үлкен Бразилияда да еліміздегідей небәрі 2 сағаттық қана айырмашылық бар екен
Оның бірден бір себебі Бразилия территориясы солтүстіктен оңтүстікке қарай созылып жатқандығында болса керек
Жалпы ең көп сағаттық белдеу – Ресейде, онда 9 сағаттық белдеу (2010 жылдың 28 наурызына дейін 11 сағаттық белдеу болған) бар
Сондай-ақ Канадада – 6, АҚШ-та – 6, Данияның Гренландия автономиялық территориясында – 4, Австралия, Мексика, Индонезия және Кирибатиде – 3, Моңғолия, Испания, Конго және микронезияда – 2 сағаттық белдеу құрайды.
