Синоптиктер дегеніміз – атмосферадағы физикалық процестерді талдауға және ауа райының болашақ жағдайын болжауға маманданған метео­рологтар.
Олардың осы міндетті шешу жөніндегі жұмысының аса маңызды элементі – синоптикалық карта, яғни белгілі бір үлкен аумақтағы ауа райының жағдайы белгіленген және бір мезгілде үлкен кеңістікте ауа райын шолуға мүмкіндік беретін географиялық карта
«Синоптикос» – грек тілінен аударғанда «бәрін бірге шолушы» деген мағынаны білдіреді
Метеоролог-синоптиктің мамандығының, ауа райының синоптикалық картасының және ауа райын алдын ала болжау жөніндегі ғылым – синоптиканың аты гректің осы сөзінен шыққан
Метеорологияға ЭВМ көмегімен ауа райын алдын ала есептеу тәсілдері енгізілуге байланысты кейбір метеорологиялық элементтерді синоптикалық картасыз-ақ болжау міндетін шешу принципінде жүзеге асты
Бірақ күні бүгіндері де синоптикалық картасыз ауа райын толық болжап айту мүмкін емес
Сөйтіп, қазіргі жағдайда да «синоптик» сөзі өзінің алғашқы мәніне сай келеді.
