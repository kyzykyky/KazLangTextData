Марокконың Ифран атты қаласы бар
Атлас тауынан орын тепкен қала теңіз деңгейінен 1665 метр биіктікте орналасқан
Міне, дәл осы жерде Альпідегі шаңғы курорттарынан кем түспейтін кешен бар.
Ифранның ауа райы Еуропаға өте ұқсас
Қаңтар-наурыз айларында қар жауып, қыс болады
Қаланың өзі де еуропалық сипатта салынған
Сол себепті де бұл жерді «Марокконың Швейцариясы» деп атайды
Қыста ауа температурасы цельсий көрсеткіші бойынша 0 градустың маңайында болады
Өңірдегі ең төменгі температура – 24 градус болғаны тарихта жазулы тұр
Ал жазда орташа ауа температурасы +28 градус
Қаланың іргетасын 1930 жылдары Франциядан келген жұмысшылар қалаған
Ол кезде Марокко аталған елдің боданы болғаны белгілі
1956 жылы азаттық алған кезде елдегі барлық француз Еуропаға оралып, қала толығымен жергілікті халықтың игілігіне қалды
Содан бері марокколықтар Ифранның аумағын кеңейтіп, жаңа нысандар салғанымен, қаланың негізін сол күйінде сақтап қалды.
Нұрлан ҚҰМАР


