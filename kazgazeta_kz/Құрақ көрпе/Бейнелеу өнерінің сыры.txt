Шығарма мейлі тарихи та­қырыпқа арналсын, мейлі жай тұрмыс көрінісі болсын, онда бейнелейтін оқиға не қа­лада, көшеде, үй ішінде немесе та­биғат аясында әйтеуір нақты бір жерде өтетіні белгілі.
Міне, сондай аяны бейнелеу тілінде фон дейді
Суретші фонды бейнелегенде, өз кейіп­керінің дараланып тұруын көздейді
Сол сияқты ол өзі салып отырған көрініске байланысты көңіл-күйін де сездіртуге тырысып бағады.
Белгілі суретші В.Васнецовтың «Аленушка» ­туындысын білмейтін адам жоқ шығар
Осы бір суретте бұлақ басында жабырқау қыз отыр, төңірегі сыңсыған орман, жіп-жіңішке үйеңкіден алтын жапырақтар саулап төгіліп жатыр
Мұндағы орман – шығарманың фоны, бірақ ол қыздың бейнесімен бір тұтас әлемге айналып кеткен
Аленушка сияқты ол да әсем, ол да мұңлы.
Фон кейде бір кейіпті, бір өңді болуы мүмкін
Сондай бір өңнің үстіне, әдетте, адам портреті салынады
Мұндайда суретші өзі салып отырған адамның мінез-құлқын, көңіл-күйін мейлінше дәл жеткізетіндей көріністі таңдайды.
Нұрлан ҚҰМАР 
