Үндістан, Шри Ланка және Батыс Африка тропиктерінде өте әсем лалалар өседі
Әдетте олар ну орманды аймақтарда болып, жаңбырлы маусым баста­лар алдында гүлдей бастайды, оның ға­жайып гүлдері жунглидің шын мәніндегі әсем көркі іс­петтес.
Ең алғаш жасыл-сары, сонан соң күлгін-қызыл, ең ақырында тамаша қызғылт-қызыл бояуға малынып жайнап тұрады
Сонымен бірге бұл өсімдіктердің өз ішінен тағы да басқа әр ­алуан түске еніп құбылатын түрлері де бар
Тамаша түске бөленген осы бір әсем өсімдіктің барлық жері улы, тіршілік үшін аса қауіпті
Оның бұл қасиеті тропик тұрғындарының бәріне белгілі
Бирмада олар арнаулы плантацияларда өсіріледі.
Африкада лаланың сөлі уландыратын зат ре­тінде пайдаланылады
Өсімдіктен титімдей «дәм» татқанның өзі адамды қатты уландырады екен
Ал оның сөлінің үш тамшысы ғана итті 15 минут ішінде сеспей қатырады
Үндістан мен Шри Ланкада улы жыландардан сақтану үшін лала гүлінің кішкене жапырағын тұрғын үйлердің есік-терезелерінің айналасына іліп қоятын көрінеді.
Нұрлан Құмар


