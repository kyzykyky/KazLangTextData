Шытыр – сарғалдақтар тұқымдасына жататын көп­жылдық шөптектес өсімдік.
Биіктігі 70 ­сантиметр­ге дейін жетеді
Са­бақ­­тары қысқа және тығыз түк басқан сайлары бар
Жемісі шар тәрізді, көпте­ген жаңғақшалардан тұ­рады
Көктем мезгілінен бастап бүкіл жаз бойы гүл­дейді
Өсімдік бірінші рет 6 жылдығында гүлдейді
Шытырдың құрамында ұшпалы зат – протоанемонин (анемонол) бар, исі өткір, дәмі ащы болады
Протоанемониннің көздің, мұрынның, кеңірдектің кілегей қабығын түршіктіретін қасиеті бар
Шытырдың құрамында протоанемониннен басқа аскорбин қышқылы, каротин, илік заттар, алкалоидтар, жүрек глюкозидтері және флавонды қосылыстар бар
Жалпы бұл өсімдік улы болып келеді
Сондықтан онымен емдеуді тек қана дәрігердің байқауымен жүргізген дұрыс
Шытыр шөбі денеге тисе дереу қызартып, қышытады
Кейде оның тиген жері ісініп күлдірейді, іріңдеп кетуі де мүмкін
Ішке кетсе асқазан жолдарын тітіркендіреді, уландырады
Кісінің басы айналады, дене қуаты азайып, әлсірейді, қан тамырының соғуы жиілейді, кейде адам талып та қалады
Жайылымдарда осы өсімдікті жеген малдардың уланатын жағдайлары да жиі кездеседі.
Нұрлан Құмар
