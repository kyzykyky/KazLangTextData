Қарақал – шөлейтті, шөлді алқаптардағы сексеуіл, жыңғыл, жүзгін, т.б бұталар өскен аймақтарды мекендейтін мысық тұқымдас ірі хайуанат, дүниежүзі фаунасында өзі аттас туыс-тармағының жалғыз өкілі.  Сырт тұлғасы сілеусінге ұқсас бұл аңды «қарақұлақ» деп те атайды. 
Қарақал – дала сілеусіні, сондықтан да оны көпке дейін ғалымдар сілеусін деп есептеген
Шындығында да, ол сілеусіннен реңінің бірыңғай түске ғана боялуымен ерекшеленеді
Оның дене тұрқының ұзындығы – 65-80 см, құйрығының ұзындығы – 25-30 см
Ал салмағы – 8-17 келі
Қарақалдың аналығының дене тұрқы аталықтарынан кішілеу
Олардың алдыңғы аяқтары артқы аяқтарымен салыстырғанда қысқа
Есту барабаны кішірек, оның алдыңғы шеті төменгі жақ байланыс ойысының артқы шетіне дейін жетеді
Құлағының сыртқы жағы түгелдей қара
Арқасы қоңыр сары, бауыры ақшыл сары
Танау сүйектері жалпақ
Жоғарғы жағында бірінші жалған азу тістері болмайды
Қарақалдың құлақтары үлкен әрі құлақтарының ұшында ұзынша келген қара түсті қылшықты шашақтары болғандықтан «қарақұлақ» деп аталған
Оның түгінің түсі сарғыш-қоңырқай құмның түсіне ұқсас болады
Тек алқымы мен құрсақ тұсының түктері ақшыл түсті
Қарақал өте шапшаң қимылдайды, қорегін тез арада ұстап алуға бейімделген
Түнде белсенді тіршілік етіп, шөлді жерлердегі құм қояндарымен, ұсақ кемірушілермен, қосаяқтармен, жайралармен, саршұнақтармен, бауырымен жорғалаушылармен қоректенеді
Қарақал кейде көтеріліп ұшқанда құстарды қағып түсіретін алғырлығы бар
Ондай жағдайда ол құстар тобына жасырынып, бұқпантайлап таяп келеді де бірден ұмтылады, сол кезде енді ұша берген құсты едәуір биіктікке секіріп, тырнағына іліндіреді
Өздері ін қазғаннан гөрі жайранның, түлкінің індерін бірнеше жыл қатарынан пайдалануға әуес
Буаздық мерзімі – 70 күндей
Аналығы 3-4 күшік туады
Олар сәуір айының басында балалайды, балалары өте баяу өседі.
Ертеректе үнді халқы қарақалды қолға үйретіп, оған киік, қоян, түлкі, жабайы құстарды аулатқан
Олар, әсіресе құмды жерлерде өмір сүруге бейімделген
Табандарына қайратты қыл өскен
Солардың жәрдемімен денесі құмға батпай, сусымалы құмдардан жеңіл жүріп өте алады.
Қарақал елімізде тек Маңғыстау өңірінде ғана кездеседі
Саны аз және таралу аумағы шағын аймақ­тарды қамтитын болғандықтан Халықаралық табиғат қорғау одағының және Қазақстанның Қызыл кітабына (2010) енген
Оның тіршілік әрекеттері әлі де толық зерттелмеген
1951 жылдан 1994 жылға дейін Маңғыстау облысынан 20 қарақалдың ұсталғаны және тағы 15-і кездескені белгілі
Қазақстанда аталған жабайы мысықтың бар болғаны ондаған түрі бар
Ташкент хайуанаттар паркінде 1968-1970 жылдары екі жұп қарақалдан 34 ұрпақ алған.
Мысықтұқымдас жыртқыш аң Маңғыстау өңіріндегі Үстірт табиғи қорығында, «Ақтау – Бозащы», «Қарақия – Қаракөл» – зоологиялық табиғи қорықшаларында және «Кендірлі – Қаясан» табиғи қорықтық белдемінде де қорғауға алынған.
Төлеужан ӘБІШЕВА, 
Қазақ мемлекеттік 
Қыздар педагогикалық университетінің доценті
