Қазақ мемлекеттік Қыздар педагогикалық университетінің ғалымдары апорт алмасының жаңа көшеттерін өсіріп, таратуды қолға алуда
Университеттің Қапшағай қаласының маңындағы агробиостанция кешені аумағын тиімді пайдалану, болашақ мамандардың білімін тәжірибемен ұштастыру бағытында қолға алынған бұл жобаның өнімі тек диқандар үшін ғана емес, сондай-ақ отандық биолог ғалымдар мен тұрғындар үшін де үлкен маңызға ие.
Жаратылыстану фа­культеті ғалымда­ры­ның айтуын­ша, әйгілі апорт­тың бұл сорты бұ­рын­ғыдан тәттірек, жемісті ерте береді
Өнім түсімі мол.
– Ресми деректерге сүйенер болсақ, ал­матылықтар жылына 17 мың тонна апорт жейді екен
Содан да болар, оңтүстік астана билігі уақтысында даңқы дүр­кіреген атақты апортты қайтадан көбейтуге тырысып жатыр
Елбасы Алматыға келген сапарында алманың бұл түрін қайта жаңғыртуды нақты тап­сырған болатын
Бүгінде осы бағытта бірқатар істер жүйеленіп, ауқымды жұмыстар жасалуда
Егер қолға алынған жоспарлар мен жобалардың барлығы жүзеге асса, болашақта Алматының атын шығар­ған апорт қайта түлемек
Біздің де басты мақсатымыз осы­ған саяды, – дейді Қыздар университетінің ғалымдары.
Мамандардың пайымдауынша, апорттың азаюы­на негізгі себеп – экологиялық фактор
Сонымен қатар апорт бақтарына арнайы сараптама жасалмай, ана­лық ағаштардың жүйесіз көбейтілуі де өз әсерін тигізуде.
– Бұрын Іле Алатауының табиғаты аталған алма сортын өсіруге қолайлы болған-тын
Апорт теңіз деңгейінен 900-1200 метр биіктікте жақсы өседі
Өйткені осы шамада қажетті жылуға жақсы қанығады
Ал соңғы уақытта жеміс ағаштарының өсу деңгейі тым төмендеп кетті
Осының әсерінен жылу артықтығы секілді түрлі факторлар алманың бұрынғы құнарлығын жоғалтты
Біз апорт көшеттерін өсіру барысында осыған баса мән береміз, – деп атап өтті биолог ғалымдар.
Жандар АСАН
