«Офорт» француздың «eau-fortе» – «қатты су» деген сөзінен шыққан
Офорт техникасы ХVI ғасырда ойлап табылды
Екі жүздей гравюра жасаған белгілі суретші Рембрандт Харменс ван Рейн офорттың тамаша шебері болды.
Мыс немесе мырыш табақ әбден жылтырата тегістеліп, лакпен боялады
Сосын оған өткір болат инемен сурет салынады
Ине лактың бетіне жеңіл жүреді, оған ағаш пен линолеумге қашаумен өрнек салғандай күш жұмсаудың қажеті жоқ
Сызық түсіп, лагы кеткен жерді қышқыл одан әрі қазып, тереңдетеді
Сол жерге бояу сіңеді
Пластинканың бетіне дымқыл қағаз жауып, тезге сап басқанда, әлгі суреттің көшірмесі түседі.
Ағашқа, линолеумге жасалған гравюрада ойылған жер көшірмеде ақ боп түсетін болса, офортта керісінше ойылған жер қара боп шығады да, былайғы жер ақ күйінде қалады.
Нұрлан  Құмар
