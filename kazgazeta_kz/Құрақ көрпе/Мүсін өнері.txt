Мүсін – ең ежелгі өнерлердің бірі
Біз бұдан мыңдаған жылдар бұрын Мысыр, Үнді, Грек шеберлерінің қолынан шыққан тамаша туындыларды білеміз
Мүсін өнерін скульптура дейді
Ол латынның «Sculpere» – «қашау» деген сөзінен шыққан.
Әр өнердің төңірегіміздегі дүниені өзінше бейнелеп, өзінше түсіндіретін тілі бар
Сурет өнерінің тілі – бояулар
Сурет­шілер сол арқылы бояу әлемінің сұлу­лығын ашады.
Мүсінші өз шығармасын тастан, мәрмәрдан қашайды, не саздан жасайды
Ол өз ойын картинадағыдай тек бір жазықтықта кескіндемей, кеңістікте жан-жағынан бірдей көрінетіндей қылып, толық мүсіндейді
Кенеп бетіндегі суретті біз ылғи бір қырынан бір қалпында ғана көреміз, ал мүсінді жан-жағынан әр қалыпта көреміз.
Суретші сияқты мүсінші де өзі бейнелеп отырған бейненің мінез-құлқын, ішкі сырын ашуға тырысады
Оны біз бет-әлпетінен, қимыл-қозғалыстарынан аңғарамыз
Тіпті мүсінделген адамның үстіндегі киімнің әр қыртысына дейін оның жан дүниесінен бір сыр танытып тұрады.
