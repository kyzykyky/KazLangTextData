Ақсу-Жабағылы, Алматы, Марқакөл және Батыс Алтай қорықтары таулы алқап­тың табиғат байлығын қорғайды
Мысалы, Ақсу-Жабағылы қорығында ­сарыбауыр аяқсыз кесіртке, үнді жайрасы, Алматы қорығында орақтұмсық, ілбіс, т.б
қорғалады
Ал Алакөл қорығында қарамойнақ шағала, т.б
қорғауға алынған
Қазіргі уақытта Алакөл аралдарында ұялайтын мойнақ шағала зерттеушілерді қызықтыруда.
Көлдің аумағы салыстырмалы тұрақты гидрологиялық режимді, әлемдік маңызы бар ғажайып гидрофауна мен гидрофлораны сипаттайтын тарихи қалыптасқан сулы-батпақты кешенді сипаттап және ғажайып сирек кездесетін сулы-батпақты құстардың ұя салатын және мекендейтін аймағын қамтиды.
Реликті шағала, қара мойнақ ша­ғала (лат
Ichthyaetus relictus) — татрең­тәрізділер отрядына, шағалалар тұ­қымдасына жататын құс
Дене мөлшері қарғадай, ақ түсті, тұмсығы қошқыл, көзінің айналасы ақ шеңбермен қор­шалған.
Реликт шағала — жыл құсы
­Қазақ­станға сәуірдің басында ұшып келеді
Шоғырласып ұя салады
Олар 2-3 жасында жетіледі
Аналығы ұяға 1-4 жұмыртқа салып, оны 24-26 күнде басып шығарады
Балапандар 40-45 күнде қанаттанып, ұядан ұшады
Жәндіктермен қоректенеді, әсіресе масаларды жақсы жейді
Тамыздың басында қыстау үшін Оңтүстік-Шығыс Азияға ұшып кетеді
Реликт шағаланың тіршілігі аз зерттелген, себебі, осы күнге дейін олардың тұрақты ұялаған екі жері — Барун-Торей көлі (Забайкалье) мен Алакөл (Шығыс Қазақстан) ғана белгілі
Соңғы кезде ара-тұра Балқаш көлінің маңында ұшырасып қалады
1976-1994 жылы Реликт шағаланың жалғыз қоразы Алматы хайуанаттар бағында ұсталды.
Алакөл табиғи қорығының аума­ғында көптеген көлдер мен аралдар сан алуан құстар мен аңдардың тіршілік етуіне өте қолайлы қоныс болып саналады
Солтүстік-батыстан Алакөлге басқа екі ірі көл – Сасықкөл мен Ұялы (Қошқаркөл) шектеседі
Олардың суы тұщы, бір-бірімен бұғаз арқылы жалғасады
Сасықкөлге осы маңайдағы суы ең мол Тентек өзені келіп құяды
Сасықкөлдің жағасындағы қалың қопада кейде су іркіліп жатып қалып, жағымсыздау иіс шығарады
Сол себепті оны Сасықкөл деп атап кеткен
Алакөлден оңтүстік-шығысқа қарай Жалаңашкөл шағын көлі жатыр
Оның суы сәл ащылау
Тентектің атырауы – құс патшалығы
Мұнда ерте кезден бұйра және күлгін бірқазандар, аққу, үлкен суқұзғын, қалбағай, бақылдақ құтан, көл шағаласы, қырқылдақ шағала, әупілдек, тартар, т.б., ал Алакөл аралдарына қарамойнақ шағала ұя салады.
Олардың ішінде дүниежүзінің 2-3 аймағында ғана кездесетін реликті шағала (чайка реликтовая – Larus relictus) деген құстың орны тіпті бөлек
Оны жергілікті тұрғындар сыртқы белгісіне қарап, «қарамойнақ шағала» деп атайды…
Ғалымдардың зерттеуі бойынша, бұл өңірді 300-ден аса құс түрі мекен етеді
Оның отыз сегізі қызыл кітапқа енген
Ал қызғылт қоқиқаз, қарамойнақ шағала (реликт) бүкіл дүниежүзінде осы Алакөл мен Үнді мұхитындағы бір аралда ғана кездеседі екен
Қарамойнақ шағала мамонттармен бірге тіршілік еткен құс түріне жатады
Латынша «Relict» деген сөздің мағынасы жұрнақ, қалдық, ежелден бері тіршілік етіп, бүгінге дейін жеткен, табиғатта сирек кездесетін жануарлар мен өсімдіктер дегенді білдіреді.
Алакөлде қарамойнақ шағала,
Оны-дағы зор байлық деп бағала.
Құтты қоныс қолайлы орын боған соң,
Олар келіп паналайды жағаға…
(Рысбай Сәтімбеков)
Алакөлде кездесетін қарамойнақ шағаланы 1968-1969 жылдары қазақтың талантты орнитолог ғалымы Ернар Мұхтарұлы Әуезов (1943-1995) алғаш рет тауып, оған ғылыми сипаттама берді
Оның ашқан бұл жаңалығының ­зоология ғылымында маңызы өте зор
Шағаланың бұл түрі дүниежүзінің үш-ақ аймағында, яғни Моңғолиядағы Эдзингол көлінде, Ресейдің Бурят жеріндегі Борей-Турей көлінде және біздің еліміздегі Алакөлде ғана ұя салып, балапан өрбітетіні нақты ғылыми түрде дәлелденді
Ернар Әуезов бұл шағаланың тіршілік әрекеттерін жан-жақты зерттеп, 1980 жылы Мәскеу қаласында кандидаттық диссертация­сын қорғады
Өте сирек кездесетін шағаланың бұл түрін қорғау мақсатында 1971 жылы Алакөл алқабында «Реликті шағала» деп аталатын аймақтық мәні бар орнитологиялық қорықша ұйымдастырылды
1978 жылы Қазақ ССР Министрлер Кеңесінің арнайы қаулысымен республикалық мәні бар «Реликті шағала» зоологиялық қорықшасы деп өзгертілді.
Оның дене тұрқы өзге шағалалардан сәл кішілеу
Реликті шағала көбіне, аралдардағы су айдындарына жақын жағалауларда кездеседі
Ұяларын жерге шағын шұңқыр қазып, түбіне қауырсындардан жұмсақ төсеніш жасап жұмыртқа салады.
1990 жылы қарамойнақ шағаланың саны тіпті азайып кеткен
Кей жылдары олардың бірнеше жұбы ұя салса, кейде ұя салмайтыны да белгілі болған
Құстың бұл түрі өте қатаң қорғауды қажет етеді және оны сақтап қалудың ғылым үшін маңызы өте зор екендігін естен шығармауымыз керек.
1991 жылы көл шағаласымен будандастырылып алынған будан хайуанаттар паркінде тіршілік етуде
Реликт шағала — өте сирек кездесетін, жойылып бара жатқан құс болғандықтан қорғауға алынып, Халықаралық табиғат қорғау одағының және Қазақстанның «Қызыл кітабына» енгізілген.
Төлеужан ӘБІШЕВА,
Қазақ мемлекеттік Қыздар педагогикалық университетінің 
доценті
