Жерорта теңізі климаты дегеніміз – жазы құрғақ қоңыр­жай жылы климат; ал белгілі ғалым Алисов оны конти­нент­тердің батыс жа­ғалау­ларындағы субтро­пи­калық климатқа тән деп есептейді.
Бұл климаттың қысы жылы, жауынды-шашынды келеді, ал жазы едәуір құр­ғақ, мейлінше ыстық болады
Қыста қар жаууы мүмкін, бірақ ол жер бетін жаппайды
ТМД-дағы Қырымның оңтүстік жағалауындағы климат осыған жуық
Мәселен, Ялта маңайында жазда орташа температурасы 24 градус нөлден жоғары болса, қыста 4 градус суық жыл бойғы жауын-шашын мөлшері 600 мм, бірақ жаз айларында 230 мм ғана түседі
Кавказдың Қара теңіз жағалауында климат Туапседен солтүстікке таман шамалап Жерорта теңізі климатына жуықтайды.
Жерорта теңізі климаты (Алисовтың пайым­дауынша) Жерорта теңізінің өзінен тысқары жерлерде де: АҚШ-тың Калифорния, Оригон және Вашингтон штаттарының жағалауларында, Оңтүстік Австралияда, Оңтүстік Африкада (Кап аралы) байқалады
Жерорта теңізі климаты бар аудандардың өсімдіктер дүниесі де біралуан: құрғақшылыққа төзімді өсімдік түрлері мәңгі жасыл ағаштармен және бұталармен қатар өсіп тұрады.
