Ақбөкендердің түгінің түсі күздің соңы мен қыс мезгілдерінде ақшыл бозғылт түске өзгеретіндіктен жергілікті тұрғындар оларды «ақ киік» немесе «ақ бөкен» деп атаса, ал жаз бен күз айларында түгінің сарғыш – қызғылт түске ауысатындықтан «жезкиік» деп аталады. 
Мұның өзінде де табиғаттың төл перзенті болып өмір сүрген халқымыздың табиғатта болып жатқан елеусіз өзге­рістерді де жіті түрде бақылап, орынды қорытынды жасай білген дүниета­ным­дық көзқарасын аңғартады
«Түз тағысы табиғатпен тілдес» деген даналық нақыл сөздің өзі де өмірден алынғандығын дәлелдей түседі.
Халқымыздың тұрмыс-тіршілігінде тікелей ақбөкенге қатысты ұлттық ұғымдар мен даналық сөз тіркестері, түйінді тұжырымды ойлар көптеп кездесетіні де ақбөкен тіршілігі жайлы көптеген мағлұматтарды алға тартады
«Ақбөкен аямаған ажалына асығады» деген сөз тіркестерінің мәні де өте зор.
Қазақ халқының дүниетанымында ақбөкен түз даланың киелі аңы деп саналады
Өйткені дүниеден өткен адамның жаны киіктің денесіне барып тұрақтайды деген ежелден сақталып келе жатқан аңыз бар
Олай болса, киіктің денесінде адамның жаны сақталады деген ұғымында терең мағына жатыр.
Ақбөкен, киік (лат
Saiga tatarica) – жұптұяқтылар отрядының бөкендер ­туысына жататын, тұлғасы ірі, қойға ұқсас, дөңес тұмсықты, күйіс қайыратын түз жануары
Ақбөкеннің қазба қалдықтары плейстоцен қабатынан Батыс Англиядан Шығыс Аляскаға дейінгі аралықтан табылған
Ақбөкендер Моңғолияда, Қалмақ даласы мен Қазақстанда ғана сақталған
Респуб­ликамызда ақбөкендердің бір-бірінен жеке дара бөлінген Бетпақдала – Арыс, Үстірт және Еділ-Жайық деген топтары мекендейді
Текелерінің дене тұрқы 126-150 см, салмағы 37-49 кг, ал ешкілері кішірек, дене тұрқы 109-127 см, салмағы 22-37 кг-дай болады
Үстіңгі еріні салбырап, етті тұмсыққа айналған
Текесінің мүйізі қайқылау келеді, ешкісінде мүйіз болмайды
Жаз айларында арқа түсі сарғыш тартады, қыста түсі ақшылданады
Ақбөкендер шөл, шөлейтті және далалық аймақтарда тіршілік етуге бейімделген
Олардың қоныс өзгертуі ауа райына, Ақбөкен жұп тұяқты жануарлардың ішіндегі ең өсімталы, жылына бір рет төлдейді.
Киік әдетте төлді егізден әкеледі
Алдын ала шыбын-шіркей болмайтын, үнемі жел есіп тұратын беткейді таңдап алып, лақтарын түрегеп тұрып туады
Құралайдың енесі басқа жануарлар сияқты лағының шаранасын жалап аршымайды, шарана жауынның суымен шайылып кетеді немесе жел қағып, кеуіп барып түседі
Жаңа туған лақтар жарты сағаттан кейін енесін еміп, екі-үш сағаттан соң аяқтанып кетеді
Енесі алғашқы сағаттарда лақтарын емізген соң, біршама қашықтыққа ұзап, алыстан бақылап жүреді
Егер жыртқыштар пайда болып, қауіп төне қалса, лақтарының маңынан аулаққа қашып, ол жерден алып кетуге тырысады
Табиғаттың барлық заңдылықтарын іште жатып үйренген құралайлар енесі қасында жоқ кезде ешқандай тіршілік нышанын сездірмей, жыбырламай жатады
Лақтардың қоңыр бұйра терісі топырақтың түсімен бірдей болып көрінеді, екі-үш метр жерден қарасаңыз, жатқан бір төмпешіктер екен деп қаласыз
Мыңдаған жылдар бойы дала жыртқыштарынан, адамдардан қашып жүріп, жан сақтауға әбден бейімделген киіктердің тағы бір ерекшелігі – ешқашан жетім қалған лақтарын далаға тастамайды
Далада келе жатқан кез келген киік жолынан маңырап шыққан құралайды кездестіре қалса, жанына барып емізіп, өзімен ертіп кетеді
Киіктің лағы екі-үш күннің ішінде отығып кетеді
Алғашында ол көзіне түскен шөпті қармайды, бір аптадан соң ғана шөптің дәмін алып, таңдап жеуге көшеді
Жас туған киіктер лақтарын он-он бес күндей суат басына апармайды, оларды алысқа тастап, тек өздері ғана келеді
Бұл уақытта құралай тек енесінің сүтін ішеді, бір-бір жарым аптадан соң табынмен суатқа келіп, алғаш судың дәмін татады.
Ерте заманда өмір сүрген бір аңшы аң аулап жүріп, киіктің ешкісін атып алады
Сонда аналық киікке тіл бітіп:
– Құдай үшін, мені өлтірмеші! Менің екі кішкентай лағым бар
Олар менсіз өмір сүре алмайды
Егер сен менің тілегімді орындасаң, саған батамды беремін, сонда сенің жолың ашылып, бар мұрат-мақсаттарың орындалады
Сен өмір бойы бақытты боласың, – деп жалбарыныпты
Бірақ қатігез аңшы киікті тыңдамапты
Жылдар өте келе әлгі аяушылық сезімі жоқ қатігез аңшы өмір бойы жолы болмай, қорлықпен өмірден өтіпті
Міне, бұл аңыз болса да, ақиқатты аңғартар шынайы шындық екенін өмірдің өзі дәлелдеп келеді.
Соңғы жылдары елімізде ақбөкен­дердің санының күрт азайып кетуіне де кейбір адамдардың қатыгездік пен қастық әрекеттері басты себеп болып отырғандығын баспасөз беттерінен жиі оқып жүрміз
Сондықтан да Үкіметіміз ақбөкендерді қорғау, санын көбейту мақсатында 2021 жылға дейінгі аралықта оларды аулауға мүлде тыйым салу жөнінде арнайы қаулы қабылдады және қорғау шаралары қатаң түрде қолға алынды
Бұл салада «Охотзоопром» мемлекеттік мекемесінің игілікті істерін атап айтуға болады.
Мамыр айының екінші онкүндігінде (17-25 мамыр аралығында) ақбөкендердің жаппай төлдейтін мезгілі басталады
Бұл кезді халқымыз «құралайдың салқыны» деп атайды
Құралай – ақбөкен лағының атауы.
Ақбөкен – байтақ даламыздың таңғажайып түр тағысы екендігін және халқымыздың аялы алақаны мен жүрек жылуының қажет екендігін де ешқашан естен шығармайық, ағайын.
Үкiмет ақбөкендердi 2006 жылы «Қызыл кiтапқа» ендiрдi
Және сол жылы жан-жануарларды қорғау мақсатында бюджеттен 200 миллион қаржы бөлдi
Ал үстiмiздегi жылы бұл қаржыны 270 миллионға жеткiзiп отыр.
Ежелден-ақ халқымыздың сүйіспен­шілігіне бөленген сахараның ботакөзі атанған киесі бар киікті (ақбөкенді) аялы алақанмен аялай білейік!
Төлеужан ӘБІШЕВА,
Қазақ мемлекеттік 
Қыздар педагогикалық университетінің доценті
