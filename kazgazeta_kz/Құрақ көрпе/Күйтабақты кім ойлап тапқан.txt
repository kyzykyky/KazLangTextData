Дөңгелек табаққа дыбыс жазуды алғаш ойлап шығарған француз Шарль Кро болған
1877 жылдың көктемінде ол Француз ғылым академиясына өз ұсынысын конвертке салып жібереді, ал бұл конверт сол жылдың аяғында ғана ашылады

Осы кідірістің қырсығынан Кроның ашқан жаңалығы жайына қалады, өйткені нақ сол 8 айдың аралығында америкалық Т.Эдисон да осындай ұсыныс жасап, күйтабақты ойлап шығарған адам болып тарихқа жазылады
Күйтабақ бастапқыда целлулоидтан жасалды
Сонымен қатар таусағыз, эбонит талай материал да бірінен соң бірі сыналды
Тіпті шоколад күйтабақтар болған деседі
Алғашқы күйтабақтарға дыбыс бір бетіне ғана жазылатын, 1903 жылдан бастап қана екі бетіне де жазылатын болыпты.
