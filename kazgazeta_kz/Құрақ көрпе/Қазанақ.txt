Қазанақ – көкбұталар тұ­қым­дасына жататын мәңгі жасыл, ащы исі бар бұта
Солтүстік жарты шардың сал­қын және қоңыржай белдем­де­­рінде кездесетін 10 түрі белгілі.
Бұлар шымтезекті бат­пақтарда, ылғалы мол орманды жерлерде өседі
Қазақстанда тек Алтай тауларының мүкті-батпақты жерлерінде, ылғалы мол қылқанды ормандарда өсетін – саз Қазанақы бар
Оның биіктігі 40-100 сантиметр (кейде 125), қоңыр көк қабықты
Жас бұтақшаларын қалың безді түк басқан
Ұзынша келген жапырақтары сабаққа кезектесе орналасады
Ұсақ гүлдері ақ, кейде қызғылт түсті болады, олар бұтақтарының ұшына шоқталып, шоғырланып өседі
Мамыр-шілде айларында гүлдеп, шілде-тамызда жемісі піседі
Жемісі – сопақша келген қауашақ, оның сыртын безді түк басқан
Тұқымы ұсақ келеді
Қазанақ – дәрілік өсімдік, оның құрамында өткір иісті эфир майы (кетон мен ледолдан тұратын) болады
Осы майдың аса күшті түршіктіргіш қасиеті бар
Ол теріге сіңгеннен кейін орта жүйке жүйесін салдандырады
Қазанақтың шөбінен жасалған препаратты басқа да дәрілік өсімдіктермен қосып, бронх (қолқа) демікпесін, көкжөтелді, шеменді және ревматизм ауруларын емдеуге қолданады
Қазанақ жапырақтарының ұнтағын немесе бұтақтарын киім арасына салып қойса, күйе түспейді.
