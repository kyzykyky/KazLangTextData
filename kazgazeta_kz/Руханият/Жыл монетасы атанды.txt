ҚР Ұлттық Банкінің номиналы 500 теңгелік «Ана» ескерткіш күміс монетасы Ресейдегі жалғыз «Монета жұлдыздары – 2015» ескерткіш монеталар конкурсында «Жыл монетасы» номинациясында жеңіске жетті.
«Ана» монетасының бет жағында орталық бөлігінде ішіне ою-өрнек салынған жүректің стильдендірілген бейнесі, монетаның номиналын білдіретін «500 ТЕҢГЕ» деген жазба, монета дайындалған металды, оның сынамы мен массасын білдіретін «Ag 925 31,1 g» деген жазба және Қазақстан теңге сарайының тауар белгісі орналасқан
Монетаны айналдыра жалпақ күңгірт жиек жүргізілген, оның үстінде мемлекеттік тілде «ҚАЗАҚСТАН ҰЛТТЫҚ БАНКІ» және ағылшын тілінде «NATIONAL BANK OF KAZAKHSTAN» деген жазу бар.
Конкурсқа әлемнің 29 елінің өкілдері қатысты
Барлығы 240-тан астам ескерткіш монета және 23 монета сериясы байқауға ұсынылды.
Әсет Абылов
