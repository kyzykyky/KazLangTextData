Әбекеңмен таныстық уақыт ұзақтығымен өлшенбейді, тұрмыстық қатынаспен анықталынбайды
Десем де әріптестік, ағалық қарым-қатынастың қанға қалай сіңіп кеткенін байқамаппын
Сыйластық жеке оқиғамен шектелмейді
Арамыздағы тартылыс күші Әбекеңнің шығармашылық дүниесінен, соғыс кезіндегі ұрпақтардың өмірлік жолының болмысынан, шынайы әдебінен, жылы шырайынан қуат алғандай
Көз қиығынан түсіністік
Шығармашылық сырымен қысқа да нұсқа бөлісетін
Кітаптарын сыйлап тұрды
Кейде нақты тақырыпқа мақала жазуды ұсынатын
Бірде ыңғайын ұғып орыстілді кітабына рецензия жаздым
Разылығы әлі есімде.
Әбдеш Қалмырзаұлы – шы­ныққан ұрпақтың өзекжарды өкілі, кәсіби қызметінің туын тік ұстаған беделді тұлғасы, елжанды азаматы, ұлағатты ұстанымның толық иегері
Кездесудегі ұққаным:  қоғамдық қатынасқа ерте және белсенді араласқан жас ұрпақ өзінің өмірлік тірегін ерте ұғады, өз бетінше өмірлік мүмкіндіктерін теңестіреді, тиянақты және тұрақты тұлға­ланады
Мәдениетті жаңғырт­қан, жалғастыра білген  бұрынғы ұрпаққа қатысты бұл ойды арнайы ширатқан артық болмас
Әбекең сияқты зиялы ағартушылар өз елінің үлгісі, жаңалықтың ұйытқысы бола білді,  идеяларын – нақты тәсілге, тәсілді – әлеуметті жаңалыққа ұластырды.
Сұхбаттасу барысында түлғаның жүйелік қасиеттері туралы ойымыз біртіндеп үйлес жалғасын тапты
Уақыт өте, «Әбекеңнің азаматтық, әлеуметтік, кәсіби келбеті неден құралады?» деген сауал еске оралады
Жауап жалқы емес
Кісі қасиеті қыры мен сыры мол құбылыстан, келбет жетістіктерінен, тұтас та мекем көзқарастан көзге түседі, іргелі де іріктеулі ізденісімен көңілден шығады.  Зиялылардың өмірлік сабағынан туындаған бұл тоқтам – ортақ өлшем.
Әбдеш Қалмырзаұлының бе­делді бейнесі патриоттық сезім, ұлтжандылық, рухани кемелділік, ішкі тәуелсіздік сипаттарымен өр­нектелінеді
Мұндай рухани қа­зыналар тұлғалық түсініктің тұғырына лайықты
Оның тұлғалық түсінігі – патриоттық сезімде, жаңа көңіл күйдің нұсқасында, жақсы бастаманың қан тамырында, жетісті қимыл-әрекеттің серпілісінде, жүйелі жұғымдылықтың нәрінде.
Азамат Әбекеңнің өресі – адам­гер­шілік күшінде, ар-жігерінің ісінде, асқақ көңіл мен қомақты талпы­ныс­тың тұсында, адамның және елі­нің болашағына деген сенімінде, сол үшін үнемі ізденісте болуын­да, алған әлеуметтік-мәдени бағдарынан іркіл­меуде
Бұл үрдістің үлгі-ұлағаты мол.
Әбекеңнің туған ел мен жерге деген ыстық ілтипаты Отанға деген түсі­нік­тен, мемлекеттік мүддені  жақтау қажетінен, қоғамдық қатынас­тың сұранысынан, азаматтық еркін­дікті реттеу тәсілдерінен туын­дай­ды
Оның шығармасынан туған жерге бас ию, табыну –әркімнің тіршілік тынысы әрі ырысы деген түйін үнемі жалғасын тапты.
Ғалым-публицист тәуелсіз елдің патриотизмін қабылдау әрі қолдану өнеріне, идеялық сенімнің, адамгершіл сезімнің кәмелеттігі мен ықпалдастығын өзара үйлестіруге, әлеуметтік мәселені әділеттілік тұрғысынан шешуге, іс-шараларды сол үшін ұйымдастыруға ерекше мән берді
Ұрпақ пен ұлттың патриоттық үлгілерін ұқпай, жаңаша сабақтап бағаламай, ел бірлігі мен бітімі жаңа дәрежеге көтерілмейтініне күмәнданбады
Оның патриоттық ұстанымы халықтың әлеуметтік мәртебесі мен адамдық әлеуетін және  заманның әлеуметтік-мәдени үйлестігін жаңғыртуға ұйытқы болды
Отансүйгіштік ізденіс­тері мемлекеттің ұлттық бірлік сая­сатының сенімді тірегін нығайтуға бағытталған.
Тәуелсіздігін алған елге дәстүрге де, сөзге, іске  берік күшті де сергек сезім, әлеуметтік тәжірибенің жаңа түріне лайықты  патриоттық тәрбие өте қажет болды.  Патриоттарды тәрбиелеу – ұлттық идеяның да, мемлекеттік саясаттың да басты мақсаты
Ұлттық идея маңызды әлеуметтік мәселеге айналды.  Өйткені ұлттық идея арқылы тәрбиелік дәстүрді мемлекеттік деңгейге көтеруге, әр азамат  өзінің ұлттық тұтастығын айқын түсінуге жол ашылды.
Әбекең нағыз елжанды, ұлтжан­ды азаматтың бірі еді
Оның шынайы­лығы ешкімге ұқсамайды
Оның ой-талғамдары  ізгі сезімді оятатын, азаматтың намысын қозғайтын, жүрек отын үрлейтін толғанысқа арқау болары хақ
Оның діттегені – ұлттық идеяны ел санасына сіңіру, елдік дәстүрмен ұштастыру;   ұлттық идеяны жүзеге асырудың тың жолдары мен жаңа мүмкіндіктерін кеңейту; ұлттық ұстанымы берік азаматтарды тәрбиелеу және өзара жақындастыру.  Мұндағы қажеттілік– елді біріктіретін күш-қуатты іске асыру, осы бағыттағы патриоттық, рухани, ұлттық тәрбиені жетілдіру екенін Әбекең терең ұққандай.
Әлемдік интеллектің бағасы ұлттық интеллигенцияның бағамдауымен үйлес, үндес
Ендігі жасампаздық бейбіт те ынтымақ өмірде, келісті бітімде, тұлғалық белсенділікте күш алмақ
Заманмен бірге адам да қайта жаңғыруда
Жаңару аясында адамның жасам­паздық күш-қабілетіне деген сұраныстың артуы кең өріс алды.
Елдік пен ерліктың тоғысын­да қазақи қасиет қалыптасты
Тірі рух арқылы адамның бойында ұлттық, халықтық, елдік, мемлекетшілдік қан ойнады
Осындай күш-жігердің ілгері басуына септік тигізу – бүгінгі әлеуметтілік қажеттілікті мойындаушылық әрі құп­таушылық екенін ескерсек, бұл өзара ықпалдас­тық­қа бет бұ­рыс
Ал  өзара ықпалдастық: а) рухани және ұлттық тәрбиеден тыс толық жүзеге аспайтыны; ә) тек тарихи және әлеуметтік-мәдени жағдай орныққанда, жасалғанда ғана жетілетіні даусыз
Ынтымақтың тетігі – рухани тәрбиеде, яғни  патриотизм мен имандылықта, ал ырысы – рухани кемелділікте, тәптішдесек,  тұтастық пен татулық көзінде
Адамның ішкі тәуелсіздігі, рухани кемелдігі үшін құнды да қымбат айналымдар.
Рухани кемелділік қоғамға бағыт-бағдар көрсетеді, қоғам мен ұрпақты біріктіреді, мәдени  ұғымды қоғамға телиді, тұлғаның мүдделерін қорғайды.
Күреспен бірге келген, жалғасын тапқан жетістіктер
Ал іштей тәуел­сiз­дiк дегеніміз   – парызға лайық тұрмыс, рухани тазаруға жұғыс;  нәзiк тал­ғамның жиынтығы, адам еркiне негiзделген ақыл-ес, ақыл-парасатты нәрлендiрудiң шарты мен парқы
Әбекең шығармасынан осы ұлттық рухты, кемелді әрекетті сезінеміз.
Ендігі егемендікті қорғау – елді­гімізді арттыру, ұлттық рухымызды көтеру, салт-дәстүріміз бен мәде­ниеті­мізді, тарихымыз бен тату­лы­ғы­мызды сақтау екенін ұмытпалық
Осы тұғырларда ғана халқымыз тәуел­сіздігін уысынан шығармайды, мемле­кетіміздің мызғымас бірлігі мен бүтіндігі нығаймақ
Сол мықты­лығы­мыз Әбдеш Қалмырзаұлы насихаттаған патриоттық сезімде, сенімде, серпілісте күш алсын, тамырын жая берсін.
Жақан Молдабеков, 
әл-Фараби атындағы 
Қазақ ұлттық университетінің профессоры
