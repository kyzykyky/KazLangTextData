Әлем аясындағының бәрін бір-біріне тәуелді етіп қойған Жаратқанның шеберлігінде шек жоқ
Тәуелділік дегеніңіз айналып келгенде – тұнып тұрған үндестік
Ең қарапайым мысал: біз өзімізді ауа райы­на бағынышты емеспіз дей аламыз ба? Таңертең үйден шығасың, алыс-жақын сапарларға дайындаласың, сол екі арада қанша кездейсоқ оқиғаларға ұшырайсың
Міне, осының бәрі адамның түс көруіне әрқилы әсер етеді
Қандай ай, күн, жыл мезгілі, ауа райының көрінісі, үп деген самал лебіне шейін түс көрудің мазмұнын бағыттап отырады
Мұны тереңірек ұғыну үшін әлем оқиғалары мен заттарының энергетикалық өзара ұдайы сабақтасып жататынын мойындау қажет
Аспан, ғарыш денелерінің жерге ерсілі-қарсылы тасыған күш-қуатынан әрқайсымыздың ішкі ағзамызда, сыртқы ортада түрлі өзгерістер, күтпеген жаңалықтар өтеді
Жер бетіндегілер кеңістіктен құйылған ғаламат күш, қуаттың арқасында тыпыр-тыпыр тірлік жасайды
Ауасыз, демсіз ештеңе де емеспіз
Пенде атаулы ғарышпен, табиғатпен тікелей өзектес
Тіпті небір керемет ұғым туғызып, Аллалық күштің құрметіне бөленгеннің өзінде адам баласы, әсіресе көзі тірісінде әулие емес
Жаратқан иенің, қарапайым ғана құлы
Шын мәнінде: «…Тек қана бір Алла пәк
Мұңсыз, жалғыз Алла пәк
Көкті тірексіз көтерген Алла пәк
Мұздаған судың үстіне жерді төсеген Алла пәк
Жаратылысты жаратып, олардың санын білген Алла пәк
Ешкімді ұмытпай несібе үлестірген Алла пәк
Әйелі, баласы болмаған Алла пәк
Тумаған, туылмаған және ешбір теңдесі болмаған Алла пәк
Мені көретін, орнымды білетін және мені ұмытпай ризық беретін Алла пәк».
Жаратқанын мойындап, әрбір іс-әрекеттің жауапкершілігін түсінгенге не жетсін! Адамның бағы мен сорын құрайтын, ішкі ағзасының энергетикалық ахуалын жасайтын жайттар қаншама десеңізші
Соның қай-қайсы да жоғарыда айтқан тәуелділік-үндестікпен тікелей тамырлас.
Әрқайсымыздың жағдайымыз туған жердің, ауа райының сипатына қарай қалыптасады
Күнделікті көңіл күйге ауа райы өз әмірін жүргізіп отырады.
Түс көріп, жорудың маңызы да соған орайластырыла дамиды
Көңіліміздің мың құбылып, мың түрленетіні рас қой
Ренжиміз, уайымдаймыз, ашуланамыз, қуанамыз, шаттанамыз, толғанамыз
Қоршаған орта да дәл солай, жан иесінің сан алуан тебіренісін, сезіну түрлерін қайталайды
Адам мен табиғаттың түйсінуі, қабылдап сезінуі өзара тығыз байланыста
Ауа райының тигізер ықпалы зор, біз оған сәт сайын бағыныштымыз
Ашық, шуақты күн еріксіз қуанышқа жетелейді, түрлі энергетикалық мазмұн құрап, төңірегін нұрға бөлейді
Мұндай кезді ағзаны сауықтыруға, ұзаққа созылған дертті емдеу­ге, тағдырды бөлек арнаға бұрып жіберуге пайдаланады
Көтеріңкі көңіл, шуақты күннің әсері сыртқы хал-ахуалды бақылауға мүмкіндік туғызбай, ұйқы барысында ағза тек өз ішіндегі жай-жапсармен ғана әлек
Сондықтан бұл кездегі түс денсаулықтың сипатынан хабар береді.
Әдетте түнді жын, шайтан, қара күш­термен байланыстырады
Алайда жарық, жұлдызды түндердің орны бөлек
Талай аңғарған шығарсыз, жұлдыздар жарқыраған түнгі аспанның өзіңізге қалай әсер ететінін
Неткен керемет көрініс! Жұлдыздар жымың-жымың, түрлі өрнектер, әріптер, сандар, сызбалар, суреттер салтанаты қиялыңа қанат бітіргендей
Кеңістік пен екі ортада жүрек тебірентер бір алтын көпір орналасқандай
Қас-қаққанша аспаннан бір-ақ шығып, жұлдыздар­мен сырласқандайсың, алақаныңмен уыстағандайсың
Түнгі әлем саған құшағын айқара ашады
Түн және сен, тып-тыныш
Жұлдыздар тіл қатады, түсіне алсаң, түнгі аспанның ою-өрнегі өзгеше тылсымнан, бәлкім мүлдем бөлек ендік, ғарыштардан өз әліппесін жеткізетіндей.
Жұлдызды түндердің ақжарқын, адал, әділ жандарға берері көп
Бір-біріне құшақ жайған ғашықтардай, ғарыш пен екі аралықта таңғажайып үндестік орнайды
Үнсіз ұғынысу, үнсіз тілдесу
Мұндай түндер болжауға, көріпкелдікке өте қолайлы
Ағза тұтастай тазарып, күш-қуаты артады
Жұлдызды түн жеке бастың бақытын табуға, түрлі аурудан, мәселен, бедеуліктен жазылуға пайдасын тигізеді
Жұлдыздар жарқыраған түнгі аспаннан төгілер қуаттың біз білмейтін сыры жетерлік.
Жел, нөсер, қар, дауыл, бұлт па, қай-қайсының да сезімді жанға тигізер ықпалы мол
Табиғаттың, ауа райының әрбір көрінісі ішкі сезімді байытады, ағзаны тазартады, ауруды емдейді
Көшпенділердің ауа райы ыңғайымен кешкен тірлік салтымен қоса санаға, ойға, сезімге, түйсікке, қорғанып-сақтануға, түс көріп, жоруға қатысты қанша рухани қазына жоғалғанын еміс-еміс елестетуге ғана болады
Қазір жаңалық ретінде қабылданып жүрген иридодиагностика, Су – Джок-терапия, суық сумен шомылу, басқа да сансыз емдеу амалдарын ата-бабаларымыз көне замандарда қолданған.
Ұдайы бір қалыптылық жалықтырады, Тәңір бұйыртқан қандай күнге, қандай ауа райына да ризашылық
Оның ұдайы алмасып тұрар сыр-сипатын ықылас­пен қабылдаймыз
Үздіксіз жалғасар езгерісіндегі үндестікті есте сақтап, жерден, көктен лықсыған толқындарды игілігімізге айналдырғанға не жетсін! Табиғаттың қандай құбылысы болсын, адамға жағымды, жанына жақын
Екпіндей соққан жел, май боран – көңілді лезде сергітіп, денені жеңілдетіп, пиғылды тазартады
Мінез-құлқына байланысты әркімге ауа райы әрқилы әсер етеді
Десек те, жел, жауын, бұлт, қар, тағы басқаларының әбден қалыптасқан қағидасына үңілгеннің артығы жоқ
Мәселен, жел біздің санамызды тазартады
Назар салыңызшы, желдің өтінде өнбойыңыз буырқанып, кенеттен шымырлық, жинақылық пайда болады
Ұзақ уақыт еңсені езген зілбатпаннан құтылғандайсың, мұң, уайымыңды жел әлдеқайда ұшырып жоғалтқандай.
Еріксіз жаңалыққа ұмтыласыз, ақыл-ойың жаңғырып шыға келеді
Тән де жасарып, әсіресе қимыл-қозғалыс, тыныс мүшелерінің ауырғаны жеңілдейді
Желдің көмегімен дуадан, сиқырлағаннан, түрлі дерттен айығып, тұтастай тағдыр­ды өзгертуге болады
Осы сипаттардың негізінде түстегі жел, дауылдың нені меңзейтінін болжай беріңіз…
Мағира Қожахметова,
жазушы, «Балбұлақ», «Дертке дауа» басылымдарының бас редакторы
