Сағатбек Медеубекұлы, 
әл-Фараби атындағы ҚазҰУ 
Журналистика факультеті, Баспа ісі және дизайн кафедрасының меңгерушісі, филология ғылымдарының кандидаты, доцент
Баспа ісі және дизайн кафедрасының оқытушы-профессорларының 2013-2014 оқу жылында жарық көрген 15 оқу-әдістемелік және оқу құралдары баспа ісінің қыр-сырын оқытуға тікелей қатысы бар мәселелерге арналған.
Баспа ісінің қазақ жерінде бастау алғанына екі ғасырдан асса да оның мамандық ретінде оқытыла бастағалы және сол мамандыққа баулитын пәндердің бағыт-бағдары қалыптаса бастағалы он бес жылдан жаңа асты.
Пән оқыту амалдары мен тәсілдерінің іс жүзінде қолданысқа ену үдерісі, кәсіби тіл түзілімі және құзыреттілік ұғымдары мағынасының ғылыми негізде тұрақталуы үшін бұл – көп уақыт емес
Десек те, кафедра оқытушы-профессорлары мемлекеттік тілде әлі де қалыптаса қоймаған баспа және полиграфия аталымдары мен терминдерінің тізбесін, олардың түсіндірілімін, анықта­масын, айқындамасын жасауды алдымен қолға алды
Бұл мақсатта «Сөздік – Словарь» баспасымен өзара келісімшартқа отырып, А.Байтұрсынов атындағы Тіл білімі институтының ғылыми сараптамасынан кейін баспа ісінің және полиграфия аталымдары және терминдерінің түсіндірме сөздігін жарыққа шығарды (Медеубекұлы С., Омарова Б., Әбдиева Р
«Баспа және поли­графия терминдерінің түсіндірме сөздігі» А., «Сөздік – Словарь» 2013 ж., 12-бет.).
Баспа және полиграфия жұмысы өндіріспен тікелей байланысты болатын­дықтан, жалпыға ортақ ережелерге, қағида­ларға, нормаларға бағына отырып әрекет етеді
Ондай талаптар мемлекеттік және ұлттық мүддеге сай жасалады да жүзеге асады
Баспа ісі де, полиграфия да қоғамдық-әлеуметтік, қоғамдық-саяси, қоғамдық-эко­номикалық, қоғамдық-руханияттық жүйелердің бәріне тікелей араласады, нақ­тырақ айтқанда, соларға қызмет етеді.
Мемлекеттік, ұлттық мүдде тұрғысынан қарағанда да, әр саланың өз мұрат-мақ­са­ты тарапынан келгенде де жалпыға ор­­тақ стандартты түзу, шығару, тарату және соған бағына отырып жұмыс істеу басты міндет болып қалыптасқан
Еліміз тәуелсіздік алғаннан кейін баспа, полиграфия және кітапхана ісіндегі бұрынғы ұлттық стандарттарға да, халықаралық стан­дарттарға да қайта қарау керек болды
Ка­федра ғалымдары Қазақстан Республикасы Ұлттық Мемлекеттік Кітап палатасымен бір­лесе отырып, жаңа стандарттарды жасауға атсалысты
Осы сала бойынша екі бірдей оқу құралын жарыққа шығарды (Мұқатаева Қ
Баспа ісіндегі стандарттар
Оқу құралы
А
«Қазақ университеті», 2012
210-бет және Майлықұтова М
Баспа басылымдарының стандарттары
Оқу құралы
А.,«Қазақ уни­верситеті», 2013
161-бет).
Әрине, баспа ісінің не екендігін жалпы­лама бажайлағанымызбен, оның ат­қа­ратын құрылымы (функциясы), кәсіби машықтары, салалық ерекшеліктері, ма­мандардың қызметтік құзыреттері, әрекет етудің құқықтық негіздері туралы нақты біле бермейміз
Осы мәселенің орнын толтыру мақсатында «Баспа ісінің негіздері» деген пән бойынша да оқу құралын дайындап, жариялады (Омарова Бәтиш
Основы издательского дела
Учебное пособие
А., «Қазақ университеті», 2013
100 стр.).
Баспа ісінің тарихы да, табиғаты да ғылыми негізде танылуы, оқылуы қажет
Кафедра ғалымдары бұл тұрғыда үздіксіз ізденіс үстінде
Кітап шығару тарихы жа­зылғанымен, оның қандай жолдармен, қа­лай шығарылғаны, кімдердің қандай күш жұмсағаны, қандай амал-тәсілдерді қолданғаны, қандай заңнамалық-құқық­тық нормативтерге жүгінгені әлі толық зерттеліп болған жоқ
Алғашқы қазақ баспагерлері мен редакторлары дегенде кімдерді атап-атап айтатындығымыз да әлі анықталу үс­тінде
Біз өткенді іздеп жүргенде, бүгін­гі­нің өзі тарихқа айналып кетуі әбден мүм­кін
Сондықтан уақыт оздырмай заманауи талаптар нәтижесінде дүниеге келген жаңарымдық (инновациялық) технологияларды дер кезінде тану, таныту, оқытуды алдымен қолға алдық
Сол талпыныс барысында қазіргі баспа ісі туралы алғашқы оқу құралы жарық көріп үлгірді (Әбдиева Роза
Қазіргі баспа ісі
Оқу құралы
А., «Қазақ университеті», 2013
130-бет).
Баспа ісін ұйымдастыру, жүргізу, басқа­ру, жарнамалау, насихаттау, пайда табу, нәтижеге жету мәселелерінің отандық және шетелдік тәжірибелері бар
Қазіргі тіл­мен қысқартып айтқанда, баспа ісінің менеджменті мен маркетингін, дәстүрлі әрі заманауи талғамдар мен танымдарды, тәжірибелерді студенттің білуі, ұтымды қолдануды үйренуі қажет
Осы қажеттілікті өтеу мақсатында кафедра ғалымдары бас­па ісіндегі менеджмент пен маркетингті оқытуды қолға алды
Бірнеше жылдық оқыту, зерттеу тәжірибелерінен кейін мем­лекеттік тілде оқу құралы студенттердің қолына тиді (Әсембаева Б
«Баспа ісінің менеджменті мен маркетингі», Оқу құралы
А., «Қазақ университеті», 2011
105-бет).
Баспа және полиграфия өнімдерін даяр­лау, шығару, шыққан өнімді сұрыптау, іріктеу, топтау, тиісті орындарға жіберу, одан кейін тұтынушының қолына тигі­зу ағымдарының ақпараттық, қаржы­лық, экономикалық, қызметтік қажетті­ліктерінің барлығын алдын ала жоспарлап, ең тиімді жолдарын қарастыру, аз шығын жұмсай отырып ұтымды үйлестіру шеберліктерінің тарихи тәжірибелері мен заманауи талаптарын үйрететін логистика пәні де оқу бағдарламасында бар
Бұл пән бойынша оқу әдістемелік кешен жасалып, жа­рыққа шығарылды (Логистика в книжнем деле
Учебно-методический комплекс
Құрастырған Мергенбаева Қ., А
«Қазақ уни­верситеті», 2012).
«Кітап мәдениеті» деген халықаралық ұғым бар
Мұның астарында кітапқа қа­тысты таным мен түсініктің, талғам мен талаптың, тәжірибе мен тағылымның, дәстүршілдік пен жаңашылдықтың мәні мен мағынасы тоғысқан
Алғашқы кітаптан бастап қазіргі электрондық кітапқа дейін қалыптасқан үрдістердің тағылымдық тұстарын анықтау, айту, үйрету – оқу үдерісінде ұмыт қалдыруға болмайтын ұлағатты іс
Кітап мәдениеті артқан тұста кітап сыны да бой түзейді
Мұнда қандай кітапты қалай және кімге арнап шығару және оны қалай оқу әдебі мен әдеттерінің әлемдік тәжірибелерінен сабақ ала отырып, ұлттық ерекшеліктерімізді дамыту үдерісіне атсалысу да болашақ маманның еншісіне тиесілі болса керек
Бұл тарапта да кафедра оқытушылары үлкен ізденісте (Әбдиева Р.С
Кітап мәдениеті
Монография
А., «Қазақ университеті», 2013).
Баспа ісі шығармашылықпен де, өндіріспен де тікелей байланысты жүзеге асады
Өндіріссіз бірде-бір басылым жарыққа шықпайды
Баспа өнімді жос­парлайды, ұйымдастырады, ұлттық және халықаралық стандарттарға сай әзірлейді, редакторлық, түзеткерлік, техникалық, безендік дайындықтардың барлығын полиграфия мүмкіндіктері мен талаптарына сай және ондағы технология ережелеріне сәйкес дайындайды
Болашақ баспагер-редактор полиграфия өндірісінің технологиясын да біліп шыққанда ғана өз мамандығына құзыретті болады
Демек, ол бұл жөнінде де тыңғылықты білім алып шығуы тиіс
Осы талаптардың үдесінен шығу мақсатында қажетті оқу құралдары дайындалды (Омарова Б.Ә., Әбдиева Р.С
Полиграфия өндірісінің технологиясы
Оқу құралы
А., «Қазақ универ­ситеті», 2013).
Мәтінді әдеби редакциялаудың бас­ты әдіс-тәсілдерін үйрету ең басты міндетіміз деп білеміз
Онсыз, яғни әдеби редакциялау үдерісінен өтпей бірде-бір басылым жарыққа шыға алмайды
Көркем әдебиет мәтінін саралау бір басқа да, ғылыми-танымдық ба­сылымдар мәтінін редакциялау өзгеше, ал балаларға арнал­ған кітаптарды өңдеу бір басқа да, оқулық­тарды сарапшы сүзгісінен өткізу де бөлек
Сондықтан бұ­лардың кәсіби ерекшелігі және салалық бағыты өздеріне тән редакциялау амалдарын талап етеді
Соларды оқытып-үйре­ту оқытушылардың басты міндеті бол­ғандықтан, бұл бағытта да арнайы оқу құралдарын дайындады (Мухамадиева Л.И
Теория и методика редактирования
Учебно-методическое пособие
А., «Қазақ университеті», 2013
Медеубекұлы С.М
Басылымды редакторлық әзірлеу
Оқу құралы
А., «Қазақ университеті», 2013).
Біз тек баспадағы әдеби редактор ма­шық­тарын үйретіп қана қоймаймыз
Тех­никалық редактордың да, жоспарлаушы мамандардың да кәсіби ерекшеліктерін білдіруге тырысамыз
Авторлық баспа та­бақты есептеу тәсілдерін, авторлық қалам­ақыны есептеу жолдарын, есептік табақты, шартты баспа табақты, болашақ кітап өл­шемін, қағаз, қатырмақағаз, картон, бояу, шығындарын есептеу амалдарын да оқы­тамыз
Кітап өндірісінде мұның бәрі – ре­дактордың жадында болатын кәсіби ма­шық талаптары
Сондықтан да баспадағы және полиграфиядағы шығын түрлерін алдына ала біліп, оларды болдырмауды үйрену керек
Бұл мүддеге сәйкес оқу-әдіс­темелік құрал студенттердің пайдалануына берілді (Омарова Б.Ә., Әбдиева Р.С
Бас­па-полиграфия шығындарын есептеу
Оқу құралы
А., «Қазақ университеті»,2013).
Тағы үш кітап жөнінде айта кеткен орын­ды
Олардың екеуі профессорымыз А-Х.Ф.Мархабаевтың екі томдық моногра­фиясы
Баспа полиграфия саласында ғы­лыми-танымдық басылымдарды даярлау, зерттеу әдіс-амалдарын оқытумен айналысатын ұстаз бұл монографияларын ғылыми- танымдық басылымдарды шығару және олардың өзіндік сипаттарын оқыту үшін пайдалануға арнады (Мархабаев А-Х.Ф
Фантастика негіздері Екі томдық Монография 1-2-томдар
А., «Қазақ университеті», 2013).
Факультеттің 80 жылдық мерейтойына арналған энциклопедиялық-анықтамалық сипатындағы шежіре-кітап та кафедра оқы­тушыларының қомақты еңбегі деп бі­ле­міз (Ұлт сөзгерлері ұшқан ұя
Құраст
С.Медеубекұлы
А
«Қазақ университеті», 2014
228-бет).
Баспа ісінің шетелдік тәжірибелерін отандық баспа ісіндегі жетістіктермен са­лыстыра отырып, келешекке қажетті қо­­рытындылар жасау да маңызды
Осы мұ­ратты жүзеге асыру үшін де оқытушылар аз еңбектенген жоқ (Мухамадиева Л.И
Отечественное и зарубежное издатьельское дело
Курс лекций
А
«Қазақ университеті», 2013).
Қорыта келгенде, әл-Фараби атын­дағы Қазақ ұлттық университеті Журналистика факультеті Баспа ісі және дизайн кафедрасы республикамызда «баспа ісі» және «дизайн» мамандықтары бойынша ғылыми-зерттеу және оқу-әдістемелік орталық екендігін осындай нәтижелі жұмыстарымен дәлелдеп келеді
Кафедра шығарған оқу құралдары өзге ЖОО-дан сұранысқа ие
Оған бір дәлел жақында жоғарыда аталған оқу құралдарына Л.Гумилев атындағы Евразия ұлттық уни­верситетінен әр аталымға 25 данадан тапсырыс келді
Демек, кафедраның бас­па ісі саласын зерттеу және оқыту ісінде атқарып жатқан істері дұрыс бағытта деп білеміз.
