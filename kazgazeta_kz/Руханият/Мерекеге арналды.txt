Қазақстан халқының бірлігі күні мерекесі жылдағы дәстүр бойынша кең көлемде аталып өтілді
Осы қуанышты күнге орай, Павлодар қаласында да бірқатар мәдени шаралар ұйымдастырылды
Солардың бірі Қазақстан Республикасы ІІМ Қылмыстық атқару комитетіне қарасты Павлодар заң колледжінде болып өтті

Павлодар заң колледжі  осы ай­мақ­та­ғы бірден-бір оқу орыны бо­лып табылады
Мұнда ел игілігіне, қоғам­ның қауіпсіздігіне қызмет ете­тін мамандар даярланады
Бұл оқу орыны қазіргі күннің өзінде мың­даған кадрларды дайындап, олар­дың әрқайсы­сы өз саласында табыс­ты еңбек етуде
Кол­ледждің ма­териал­дық-техника­лық жаб­­­дық­­талуы, бі­лік­ті ұстаздар, жаңа за­ман­­ғы білім беру технологиялары­ның көп­­теп ен­ді­рулі курсанттардың сапалы бі­лім алуларына зор мүмкіндіктер туғы­зып отыр

Мерекелік жиынды оқу орнының басшысы, полиция полковнигі Мақсат Абылқасымов құттықтау сөзімен ашты
Одан кейін сөз алған басшының орын­басары, полиция подполковнигі Дастан Дәулетияров колледж ұстаздары мен шәкірттеріне мол жақсылық, береке-бірлік, толағай табыстар тіледі
Қазақ­стандағы әртүрлі диаспоралардың дос­тығы мен атқарып отырған қызметі туралы мемлекеттік-құқықтық пәндер кафедрасының бастығы, әділет капитаны, филология ғылымдарының кандидаты Елдос Сарбалаев баяндама жасады
Ол халқымыздың бірлігі мен достығын, бір-біріне деген риясыз сенімін нығайта беру жолында, сондай-ақ, тәуелсіз мемлекетіміздің тұғырын бұдан да биік дәрежеге жеткізу үшін аянбай қызмет етіп, бірлігімізді сақтап, дамыта түсуге атсалыса беруіміздің маңыздылығын айтты
Салтанатты жиын Павлодар қаласы «Достық» үйінің әртүрлі ұлт өкілдерінің әртістері әзірлеген думанды концертпен аяқталды.
Айгүл Сыздықова
Павлодар
