
Жердің тартылыс күші! Оның ірілі-ұсақты белгілерін ойын баласы кезімізден көріп өссек те, ғылыми термин ретінде мектеп қабырғасынан бастап құлаққа сіңісті болғаны белгілі
Кезінде мұғаліміміз жердің тартылыс күші массаның салмағына тура пропорционалды деп түсіндіретін
 «Дененің салмағы оның ауыр­лық күшін құрайды»
«Ал заттың жерге еркін түсуі оның ауырлық күшіне тікелей байланысты»
«Физикалық дененің орынын анықтау үшін оның салмағы мен жылдамдығын білу керек» деген сияқты бірінен бірі туындайтын, толып жатқан теорияларды алдымызға көлденең тартатын.
Сөйтетін де «механиканың негізгі есебі мен кері есебі» деген формулаларды тақтаға жазып қойып, әй-й-да-а кеп са­тыр­латып есептер шығартушы еді.
Осын­шалықты тосын құбылыстар, құпия жай­ттар дегендей… Сондықтан болар, фи­зика сабағының маған қызық бір пәндей көрінгені есімде
Сөйтіп, жылдар өте келе бағамдап қарасақ, мектеп қабырғасында ғана емес, тұтас қоғамымызда «жердің тартылыс күші және ол құрамдас бір бөлігі боп табылатын бүкіләлемдік тартылыс заңы қалай әрекет етеді?» деген сауалға ғана жауап беріп келген екенбіз ғой
Үйдегі ата-әжелеріміз ғана: «Бәрін жаратқан – бір Алла» деп сыбырлай жауап берісетін
Бірақ «не үшін жаратты?» деген сауалға жауап алу да, беру де ойымызға келмепті.
Шүкір Аллаға! Сөйтіп жүргенімізде тәуелсіздігімізбен бірге дініміз келді жар­қырай
Алты тарапқа көзіміз ашылғандай болды
Қасиетті Құранның қа­зақ­ша мағыналарына ден қоя бастаған едік
Жаратушымыз «Назиғат» сүресінің 30-аятында: «Сосын (Алла) жерді төседі» деген екен
Ал  «Зәрят» сүресінің 48-аятында Алла: «Сондай-ақ, жерді төседік
Не деген жақсы төсеушіміз» деп айтады
Одан әрі оқи түскен едік: «Аса Қамқор Иеміз жер мен көктегі жә­не олардың арасындағыларды адамзат игілі­гі үшін, оның «өмір сүруіне қолайлы болсын» деп жаратқан екен
Көңіл көзіміз біртіндеп ашылып, көкірегімізді кере кәусар ауадан жұта бастағандаймыз
Міне ғажап! Кеңес өкіметі кезінде, негізінен тек механикалық тұрғыда қарастырып, «біршама таныдық» деп ойлаған ұғымдарымыз жай бір жартыкеш дүниелер болып шықты
Сөйтсе-е-ек, мына жұмыр жер беті ғана емес, тұтас ғарыш әлемі адамзат баласының рахаттана өмір сүруіне қолайластыра жаратылған екен ғой
Соның ең бастыларының бірі – жердің тартылыс күшіне иелігі
Олай болмаған жағдайда көзді ашып-жұмғанша шексіз ғарыштың бір құрдымына жұтылып тынар едіңіз
Мынау шексіз ғаламда тозаң құрлы салмақсыз болудан сақтап, біздің табанымызды қасиетті қара жеріне нық бастырып қойған Аллаға сансыз шүкір! Жерді жеті қат етіп жаратқан аса Қамқор Иеміз оның дәл орталығына тартылыс күшін яғни нүктесін орнатқан
«Жер бетіндегі толып жатқан тіршілік иелері сона-а-ау көк әлемінің құрдымына кетіп қалмасын, тартылып тұрсын» деп әрине
Ғалымдардың дәлелдеуінше, ол орталық нүкте ерітілген металдардың қоспасынан тұрады
Цельсий өлшемі бойынша олардың қызуы 7500 градусты құрайды екен
Ал, судың қайнау температурасы дәл сол өлшеммен 100 градус екенін ескерсек, аталған қызудың адам өмірі үшін қаншалықты қатерлі екені өз-өзінен түсінікті болса керек
Иеміз бізді мұндай қатерден қорғау үшін жерді жеті қат етіп сондықтан да жаратқан ғой
Олардың әр қабатындағы, түрлі құрамдағы ағыстар бір-біріне қарсы бағытта үнемі жылжып отыратындықтан, осы қозғалыс-ағыстардың нәтижесінде жер бетінде магниттік өріс пайда болады.
Мына терең үйлесімділікті қараңыз, әлгі жеті қат жер асты ағыстары осылайша өздерінің тынбастан қозғалыста болу­ларының арқасында біздей әлсіз жара­тылған тіршілік иелерін жердің орталық нүктесіндегі, гүжілдеп қайнап жатқан 7500 градустық ерітілген мета­лдардың және де басқа заттардың кесірлерінен қорғаса, екінші жағынан дәл сол ағыстардың «төл перзенті» магниттік өрістер Күн жүйесінің сан қилы түкпірлерінен келіп соғуы мүмкін толып жатқан сәулелер мен басқа да зиянды құбылыстарды кері шағылыстырып, жер шарын сыртқы әлемнен келетін кері әсерлерден қорғап тұратын көрінеді
Неткен таңғажайып шеберлік әрі Өзі жаратқан тіршілік иелеріне деген шексіз қамқорлық десеңізші! Сонымен біз Жаратушымыздың берген қасиеті арқылы жер жарықтыққа тартыла жабысып әрі мығым қауіпсіздік ішінде тұрады екенбіз
Ал енді осы көгілдір шарымызды тартыла «құшақтаған» күйі­мізде күннің өзіне немесе басқадай ға­ламшарларға барып соқтығысып қал­мастан, қалай аман жүр екенбіз?! Осы жайлы сәл ойлана түссек…
Ғалымдардың дәлелде­уінше, жер ға­лам­шары күннен кейінгі үшінші орында орналасқан
Ал, көлемінің үлкендігі жағы­нан – төртінші орында
Жара­тылыс­та­ну ілімінің дәлел­деуіндегі күнді айнала қоз­ғалатын тоғыз ғаламшар біздің Иеміз­­дің нақты тәртіп және өте дәлдікпен орнатқан тепе-теңдігінде өмір сүруде
Ол айтылған дәлдіктен қылдай ғана ауытқушылық болса, ол бірден жердегі тіршілік иелеріне табиғи қолайсыздықтар түрінде әсер етеді екен
Бүкіләлемдік тартылыс заңы әлгі ғаламшарлардың бір-бірімен тартылысқа түсе отырып, өзара мығым байланыста болуларын, сондай-ақ, Алла өлшеп берген қажетті мөлшердегі бір-бірін кері тебу қасиеттеріне сәйкес, олардың орбиталық жолдарды бойлап қозғалысқа түсулерін қамтиды екен
Олар осы сипатта бір-бірімен ғана тартылып қоймай, әрқайсысы күннің өзімен де сондай байланыста болатын көрінеді
Осындай заттардың кісі таңғаларлық дәрежедегі мақсатты әрі саналы әрекеттері белгілі бір пәрменді күшке яғни Алланың құдіретіне олардың бағынып жүзеге асып жатқандығын көрсетеді
Аталған ғажайып үдерістерді «кездейсоқ пайда болды» деу қаншалықты  қаперсіздік болар еді десеңізші
Ұстаның ұсталығы оның жаса­ған затымен баға­ланатыны сияқты, Жа­ра­тушының қаді­ріне оның жаратқан нәр­селерінің ға­жап­тығын тану арқылы жететініміз анық.
Ғылыми деректерге қарағанда, ғалым Исаак Ньютон  осыдан үш ғасырдан аса уа­қыт бұрын әлемдік тартылыс күшінің ма­тематикалық формуласын жасап шығар­ған
Ал қасиетті Құранның «Әт-Таквир» сүресінің 15,16-аяттарында бұдан он төрт ғасырдан астам уақыт бұрын: «Жоқ! Кері шегінуші, ілгері жылжушы, ғайып болушы аспан денелерімен серт!» деп айқын көрсетілген еді
«Теп-тегіс жер өгіздің қос мүйізіне орнатылған
Өгіз мүйізін шайқаса, жер сілкінісі болады» деген түсініктегі адам баласы үшін бұл – аса Қамқор Иеміз тарапынан жіберілген жанашыр жолдау, мейірімді түсіндірме еді
Қасиетті Кітапта аспан денелерінің кері шегінуі мен ілгері жылжуларының сипатталуы арқылы, ғылым тілімен айтқанда: бәлкім, сол әрекеттердің нәтижесінде орбиталық қозғалыстардың пайда  болатыны, ғаламшарлардың бір-біріне кері пропорционалды күшпен тартылатыны мегзелді ме екен.
Енді осынау аса қатаң тәртіп пен өте дәл тепе-теңдікті сақтай отырып, тынымсыз қозғалыста болушы Күн жүйесіндегі ғаламшарлардың біздің «Жер» атты тұрақ-мекенімізге әсер-ықпалдарына біраз ой тоқтатып көрейікші
Күн – жердегі тір­шілік атаулының өмір сүру көзі
Бірақ Жаратушымыздың өлшеп қойған мөлшері тұрғысында ғана! Асып кетсе де, кем болса да – зиян
Яғни, жердегі тіршілік атаулы күн­нің нұры және ауа мен сусыз мүмкін емес
Күнге ең жақын тұрған меркурий, содан кейін шолпан, үшінші орында – жер
Жерден кейін марс, содан кейінгі орында – юпитер
Марс жайлы көп айтылып жүр
Ал енді іргелес болмаса да «бір үйден кейінгі көршіміз» юпитер жайлы сөз қозғай кетсек
Аталған ғаламшар көлемінің ең ірілігі және ғарыштық серіктерін өзіне айрықша тарту күшіне орай метеориттер мен кометаларды ықпалына тез «көндіре алатын» көрінеді
Сондықтан, осындай бейсауат аспан дене­лерінің жерге жетіп, оның тұрғындарын мазаламауларына ол өз «қолқабысын» бір­шама тигізетін боп шықты
Жердің серігі ай жөнінде және оның жер тұрғындары өміріне әсері туралы да қасиетті Құранда өте көп айтылған
Ай – жеке ғаламшар болмаса да, жердің «ізінен қалмайтын» серігі ретінде, біздің өмірімізге әрбір қимыл-қозғалысымен тікелей әсер ететін аспан денелерінің бірі
Сондай құбылыстардың айнымас дәлелі ретінде «Әл-Имран» сүресінің 190-аятында: «Көктер мен жердің жаратылысында, түн мен күннің ауысуында ақыл иелері үшін әлбетте белгі-дәлелдер бар» делінген.
Енді ғарыштағы ғаламшарлардың өз­ара әсерлерін бір сәтке болса да «жайына қоя тұрып», жердің тартылыс заңының өзге де қырларына тағы бір зер салу үшін оның бетіне қайта оралсақ
Мысалы, жердің көлемін алайықшы
Егер жер қазіргі көлемінен сәл ғана шағындау бола қалса, ондағы тартылыс күші азаяды екен де, нәтижесінде атмосфера қабатын қажетінше ұстап тұра алмастай халге түсетін көрінеді
Ал, атмосфера дегеніңіз жердің нағыз «скафандрасы», яғни, ғарыштан келетін бүкіл зиянды заттар мен қажетсіз құбылыстардың бетін кері қайырып тұрушы емес пе?! Екіншіден, атмосфера құра­мындағы адамдарға қажет оттегі мен өсімдіктер әлеміне керек көмірқышқыл газы да онымен бірге күрт азайып кетері анық
Демек, жердің көлемі қазіргісінен кіші болғанында, онда бүкіл тіршілік иелері ауа жетпестен тұншығар еді
Тағы да сол адам баласы үшін Алла тарапынан жасалып қойылған сөзбен айтып жеткізгісіз қамқорлық, жүрегіңді уылжытар мейірім ізі! Әлқисса, енді жер шарын қазіргісінен үлкейте елестетейікші
Сонда не болар екен?! Ондай жағдайда жердің салмағы артып, нәтижесінде тарту күші де көбейер еді
Мұғаліміміз айтқандай, «жердің тартылыс күші массаның салмағына тура пропорционалды»
Демек, күшейіп алып, не болса соны өзіне тарта беретін жер қарап отырмай, айналасына аммиак, метан сияқты улы газдарды да жинап алатын көрінеді
Сондықтан да, жердің дәл қазіргі көлемі мен салмағы Ұлық Иеміз тарапынан, адам және басқа да тіршілік иелері үшін, қайталанбас даналықпен дәл өлшеніп жаратылғаны ғылым тілінде де айқын болып отыр.
Ардақты ағайын, енді бір сәт ойы­мызды жинақтап, жоғарыда баян­дал­ған жайттар­ға тағы да бір зер салып қарайық
Алла Тағала жерді жаратып және «ол Қияметке дейін адамдарға құт-мекен болсын» деп жердің ішкі-сыртқы қыртыстарынан келуі мүмкін жамандықтардан оны қорғап қана қоймай, осынау ғаламшар «өз үстіндегі тіршілік иелерімен қоса бағытынан жа­ңылып, шетсіз-шексіз ғарышта құрдымға кетіп қалмасын» деп, Күн жүйесінің өзін, түптеп келгенде, адамзат баласының жайлы тіршілігі үшін қызмет еткізіп қойған
Егер осынау дөңгеленген мекеніміз Күн жүйесіндегі қазіргі орнынан күнге қарай бір-екі миллиметрге ғана жылжыр болса, онда тіршілік иелері ыстыққа шыдамастан, күйіп кетер еді
Ал марс пен юпитерлер жаққа қарай дәл солай ауытқыр болса, суықтан үсіп өлері кәдік
Демек, өте шебер Жаратушымыз жердің дәл қазіргі қозғалу орбитасын да сіз бен біздің өмірімізге қолайластыра белгілеген
Осыншама құді­ретке толы қамқорлығы үшін бізден бір түйір ақы сұрамастан, біздің арымыз бен жанымызды, тәніміз бен әрімізді, мал-дүниемізді күндіз-түні қорғап келе жатқан осынау жақсылық жасаушы Иемізге алғыс айтуға келгенде неге сонша сараңбыз, еріншек тартамыз?!
Алла мейірімінің 99 бөлігін өз жанында қалдырып, бір бөлігін ғана жер бетіндегі барлық тіршілік иелеріне тиесілі етіп түсірген екен
Ендеше, ерекше Қамқоршы Иеміздің берген мейірімін мейлінше кең тұрғыда пайдалана отырып, туыс-туған, дос-жарандарыңызбен араңыздағы тар­тылыс күшін сіз де қолыңыздан келгенінше күшейткейсіз
«Сондай-ақ, жерді төседік
Не де­ген жақсы төсеушіміз» деп «Зәрят» сүресі­нің 48-аятында Хақ тағаланың өзі айтқандай, «не деген жақсы төсеуші», неткен шебер, не деген мейірімді десеңізші! Жаратылғандар­дың бойындағы тек көңіл көзіңізбен ғана түйсінбесеңіз, тәни көзбен көріп болмас осыншалықты сұлулық пен терең мағыналар Жаратушының шын мәніндегі қайталанбас құдіретіне меңзесе керек
Бір сәт жан-жағыңызға қараңызшы, бауырым! Сізді жоқтан бар етіп жаратқан Иеміздің сізге деген қамқорлығына, махаббатына айналаңыз тұнып тұр емес пе!
Нұрлытай Үркімбай
