«Кеңістік – барлық нәрсенің, ал уақыт – бүкіл оқиғаның өлшемі
Уақыт пен кеңістіктің көкжиегі тоғысқан кезде ұлт тарихы басталады
Бұл – жай ғана әдемі афоризм емес» деп Елбасымыз «Ұлы даланың жеті қыры» мақаласында атап өткен болатын
Осы орайда, Алматы облысы дін істері басқармасы, Дін саласындағы мәселелерді зерттеу орталығының ұйымдастыруымен «Ұлт тарихындағы уақыт пен кеңістік: дін, дәуір, дәстүр» атты діни бірлестік жетекшілерінің X-шы клуб отырысын өткізді.
Клуб отырысының мақсаты – «Жастар жылы» аясында өркениетаралық және дінаралық ынтымақтастықтың жаңа идеяларын ілгерілету, қоғамдағы бейбітшілік пен қауіпсіздікті нығайту, жергілікті діни бірлестік жетекшілерінің өзара пікір алмасуына мүмкіндік туғызу және бірлесіп іс-қимыл жасау кезінде орын алатын мәселелерге қатысты ортақ көзқарастарын қалыптастыру.
Қазақ халқының тарихы өте тереңде жатыр
Десек те, бүгінгі күнге дейін өз құндылығын жоймаған салт-дәстүрлер жоқ емес
Сол қазақы дәстүрді танытып, өзге ұлт өкілдеріне қазақтың қонақжайлылығын көрсетумен қатар, ұлттық құндылықтарды дәріптеуді мақсат еткен жиын, алдымен, «Ата салты – асыл қазынам» атты көрмеден бастау алды
Қазақы бұйымдар мен ат әбзелдерінің көркемдігіне қызыққан діни бірлестік өкілдері мен қонақтар, Алматы облысы дін істері басқармасының басшысы Рахмет Есдәулетовтың төрағалық етуімен өткен жиынға қатысты.
Қазақтың қонақжайлылығы, көңілінің мырзалығы дәстүр мен діннің біте қайнасып, бөлінбес дүниеге айналғандығының бір мысалы
Ар-ұжданның ақ туын көтерген ата-бабаларымыз кейінгі ұрпағына ең басты байлық – дін дәстүрлерімен өрілген теңдессіз ділімізді, ұлттық болмысымызды, салт-сана, әдет-ғұрпымызды атаның батасымен, ананың ақ сүтімен бойымызға дарытып кетті
Осы қасиетті дәріптеген шараның жалғасы жиын қонақтарын қазақтың қара домбырасын жырға қосқан концерттік бағдарламаға ұластырды
Артынша қазақтың молшылығына тәнті болған діни бірлестік өкілдерін ақ дастарқан басына шақырып, ұлттық тағамдармен сый-сияпат көрсетті.
А.Досжанқызы
Алматы облысы
