Жақында аудан орталығы Шетпедегі орталық көшелердің біріне еңбек және соғыс ардагері, ауданға белгілі бас­шы, көзі тірі кезінде елге сыйлы ел ағасы болған Сансызбай Нұрбаты­ров­тың есімі беріліп, салтанатты жағ­дайда көшенің ашылу рәсімі өткізілді.
Жиынға аудан әкімі Ж.Айтуаров бастаған аудан басшылары мен С.Нұрбатыровтың замандастары, іні-туыстары мен ағайындары жиналды
Жиынды ауыл әкімі М.Мүталлапов құттықтау сөзімен ашты
Ол алдымен ардақты аза­мат­тың өмір жолы мен ел үшін жасаған қызметіне тоқталды
Бұдан соң сөз аудан әкімі Ж.Айтуаров­қа берілді
«Бүгінгі күні ел жадында өзінің еңбекқорлығымен, талапшылдығымен мәңгі қалған Сансызбай Нұрбатыров атындағы көшенің ашылуы ол ұрпаққа қалар ұлағатты іс болмақ
Биылғы жылы аудандық мәслихат шешімімен 38 елге еңбегі сіңген ардагерлеріміздің есімімен көше атауларын бердік
Олардың әрқайсысы да ауданның әлеуметтік экономикалық дамуы­на үлес қосып, ұрпақ үшін еңбек еткен елеулі есімдер» деп атап өтті Ж.Айтуаров.
Жиында туыстары атынан Ауғанбай Қалиұлы, әріптестері Аралбай Қуанбаев, Сұлтан Жұбаевтар сөз алып, естеліктерін айтты.
Жиын ардагердің өзі тұрған үйіне ескерткіш тақта орнатумен жалғасты
Бұл шарада аудандық ардагерлер ұйымының төрағасы Аманқос Ертілеуов сөз алып, Сансызбай атаның жақсы қасиеттеріне тоқталды
«Мен өткен жылы осы Сәкең туралы кітап жазған едім
Бұл кісі тұнып тұрған тәртіптің адамы
Өз заманында еңбек десе ішкен асын жерге қояр қастерлі адам болған
Мен ол кісіні 1965 жылдан бері танимын
Кісі көңілін жықпайтын, бойында артық міні жоқ адам еді
Кітапты жазу барысында ол кісінің кісілік келбеті анық аңғарылды
Оған куә қалың оқырман дегім келеді» дейді «Аңыз тұлға, абыз тұлға Сансызбай ата» кітабының авторы Әзірбайжан Қонарбаев.
Алдаш Шоңай
Маңғыстау облысы
Маңғыстау ауданы
