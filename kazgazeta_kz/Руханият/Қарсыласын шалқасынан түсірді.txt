Қазақстандық кәсіпқой боксшы ­Геннадий Голов­кин АҚШ-тың Калифорния шта­тындағы Карсон қаласының «StubHub Center» аренасында мексикалық Марко Антони Рубиомен жекпе-жекке шығып, қарсыласын 2-раундта нокаутпен жеңді.
Г.Головкин орта салмақта WBA (Super) және IBO тұжырымдамалары бойынша әлем чемпионы атағын сақтап қалу және WBC нұсқасының осы салмағындағы уақытша чемпиондығына қол жеткізу үшін шайқасты
Жекпе-жек М.Рубионың шабуылымен басталды
Дегенмен, жерлесіміз көп ұзамай белсенділікті өз қолына алды
Ол соның ыңғайында бірнеше ауыр соққы жасап үлгерді
Бұған қарсыласы да ара-тұра жауап қайтарумен болды
Айналып келгенде, раунд біздің бағланның басымдығымен аяқталды.
Ал екінші раундта бәрі көзді ашып-жұмғандай болды
Кезекті жұдырықтасудың нәтижесінде ол қарсыласын шалқасынан түсірді
Сол жатқаннан тұруы қиын болған М.Рубионың жағдайын көріп, төреші ойынды тоқтату туралы шешім қабылдады.
Бұл 32 жастағы Г.Головкиннің биылғы, 2014 жылғы өткізген үшінші, ал жалпы кәсіпқойлар рингіндегі 31-шайқасы болды
Мұның барлығында жеңіске жеткен Геннадий олардың 28-ін, соның ішінде қатарынан 18-ін мерзімінен бұрын аяқтады
Ал 34 жастағы Марко Антонио Рубио үшін бұл 67-шайқасындағы жетінші жеңілісі екен.
Еске сала кетейік, Г.Головкин үстіміздегі жылғы 1-ақпанда ганалық Осуману ­Адаманы, 26-шілдеде австралиялық Дэниел Гилді мерзімінен бұрын жеңіп шыққан болатын.
Нұрлан ҚҰМАР
