Кітап – жан азығы, рухани шам­шырақ
Даныш­пан Абайдың: «Артық білім – кітапта» деуі сон­дықтан
Жақсылыққа, ізгілікке ша­қы­ратын кі­тапты жа­рыққа шыға­рудың жөні де, сауабы да бөлек
Осы орайда, Бас мүфти ­Ержан қажы ­Мал­ға­жыұлының «Таным тұ­ғыры» атты жаңа кітабы қалың оқырманға жол тартты.
Кітаптың ерекшелігі сол, тілі жатық әрі сенімге селкеу түсіретін сауалдарға нақты жауап жазылған
Ол сүннет жолын ұстанған үмбеттің санасында таcқа басылғандай таңбаланған таным тұғырларын талдап, тұғырлап берген бірегей дүние
Қаншама ғасырлар өтсе де алға қарай ұласуынан жаңылмайтын ұстынды ұстанымдар қазіргі ұрпаққа алдыңғы толқыннан жеткен аманат
Пайғамбарлардан қалған өсиеттердің өзектері
Ендеше намаздың алдында тұратын иман парызының негіздерін нығырлап, мұсылманның ғұмырлық ұстанымын нақтылап беретін еңбектің игілігін исі мүміннің бәрі көрсе игі, сол арқылы ұмытылған құндылықтарын құнттап, ұлықтай білсе игі
Сонда ғана санада сарсыған талай сауалдардың, шайтанның шатастыруынан шыққан шүбә-шәктердің шешімі оп-оңай табылары хақ.
