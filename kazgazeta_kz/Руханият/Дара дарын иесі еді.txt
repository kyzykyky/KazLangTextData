КСРО және Қазақ КСР халық артисі, Мем­лекеттік сыйлықтың лауреаты, профессор Шамғон Сағаддинұлы Қажығалиев 88 жасында өмірден озды.
Ш.Қажығалиев 1951 жылдан бастап Құр­манғазы атындағы мем­ле­­кеттік халық аспаптар оркестрінің бас дирижері болды
Екі жыл өтпей жатып-ақ өнер ұжымы Бухарест қаласында өткен жастар мен студенттердің дүниежүзілік фестивалінде алтын медаль жеңіп алды
Кейін оркестрге республиканың еңбек сіңірген ұжымы, академиялық атақтары берілді
Қазақстан Респуб­ликасы мемлекеттік симфониялық оркестрінің көркемдік жетекшісі және бас дирижері болды
Құрман­ғазы атындағы Алматы консерва­ториясының профессоры міндетін атқарды
Қарағанды облысы әкім­дігінің шақыруымен Тәт­тімбет атын­дағы ака­демиялық халық аспаптар ор­кестрінің көр­кемдік жетекшісі болды.
Ол жетекшілік жа­са­ған халық аспаптар оркестрі көптеген ха­лықара­лық және рес­публикалық фестивальдер мен конкурстарға қатысты
Көптеген елдер­де өнер көрсетіп, жұртшылықтың көңі­лінен шықты.
Қазақтың тұңғыш кәсіби дирижері дара дарын иесі болатын
Шынайы талант иесі өзінің бүкіл ғұмырын өнер саласына арнады
Ұлттық өнеріміздің өркендеуіне өлшеусіз үлес қосты.
Ғибратты өмір сүрген абзал аза­маттың, ұлттық өнер жанашы­ры­ның, көрнекті өнер иесінің жарқын бейнесі әрдайым да ел жадында болады.

«Қазақ газеттері» ЖШС 
және Серіктестікке қарасты 
басылымдардың еңбек ұжымдары
