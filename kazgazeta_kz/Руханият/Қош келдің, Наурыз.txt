Ұлыстың Ұлы күні қарсаңында Алматы қаласында «Бақытты елдің ұрпағы» қоғамдық қорының қолдауымен «Қош келдің, Наурыз» атты республикалық байқау өтті
Балабақша мен мектеп жасындағы балалардың өнерге деген сүйіспеншілігін оятып, шығармашылық белсенділігін дамыту, қазақ халқының рухани-мәдени мұрасын насихаттау, сондай-ақ ұстаздардың бір-бірімен тәжірибе алмасуына ықпал ету мақсатында ұйымдастырылған байқауға еліміздің түкпір-түкпірінен келген 150 бала қатысты.
Байқауға төрешілік еткен өнер майталмандары арасында Қазақстан Республикасының халық әртісі ­Айжан Нұрмағамбетова, Қазақстан Республикасының мәдениет қайрат­кері Сәуле Қаниева, А.Жұбанов атын­дағы дарынды балаларға арналған мектеп-интернат ұстазы Арай Мұқашева және қор директоры Ұлмекен Ғинятқызы бар
Сайыс нәти­жесінде қазылар алқасының шешімімен «Бейнелеу және қолөнер» аталымы бойынша Батыс Қазақстан облысы Жалпақтал өнер мектебінің оқушысы Қайнеш Арухан, Жамбыл ауданынан келген Жәнібек Махат, Гүлім Қанатқали (Батыс Қазақстан облысы) Бас жүлдені иеленді
Ал көркем сөз сайысында Қарасай ауданының балабақша тәрбиеленушісі Балауса Сейсенғазы, Алматы қаласындағы №84 мектеп оқушысы Медина Төлеген, Шынар Құдасова (Ақтөбе облысы Шалқар ауданы), Аружан Сағымжан (ШҚО Қабанбай ауылы), Ақтөбе облысы Шалқар ауданы Қарашоқат орта мектебінің оқушысы Амангүл Жәмекова Бас жүлдеге лайық деп танылды.
Аспаптық ансамбльдер арасында Алматы қаласындағы №83 мектептің «Ақжелең» тобы, №67 мектептің «Атадан мұра» ансамблі, Ақтөбе облысы Қандыағаш қаласынан келген «Ерке наз» қобызшылар ансамблі үздік шықты.
Жеке аспапта ойнауда Зарема Кабулсикова, Аида Кадын, Балерке Жақиянова және Елеу Елжан топ жарса, «Вокал» номинациясы ­бойынша Ажар Жасұланқызы, Балым Болат, Мәдина Құттыбай Бас жүлдені иеленді
Дәстүрлі ән орындаушылары Айсұлу Бақтыберген, Гүлнәз Несіпбек, Жанерке Сағымжан және Аружан Тастанқұлованың өнері көпшілік көңілінен шықты.
Театрландырылған қойылым ұсынған Алматы қаласы №7 Оқу­шы­лар үйі бас жүлдемен марапатталды
Өнерлі өрендерді дайындаған ұстаздар мен мекеме басшыларына алғыс хаттар тапсырылды
Байқауды ұйымдастырушылар келесі сайыстың биылғы 17-18 мамыр аралығында өтетінін мәлімдеді.
Айтуған ДӘУЛЕТ
