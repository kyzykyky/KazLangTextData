Раушанбек Әбсаттаров, 
Абай атындағы ҚазҰПУ-дың саясаттану және әлеуметтік-философиялық пәндер кафедрасының меңгерушісі, Қазақстан Республикасы Ұлттық ғылым академиясының корреспондент-мүшесі, философия ғылымдарының докторы, профессор
Қазақстан Республикасы­ның Президенті Нұрсұлтан Назарбаевтың «Қазақстан – 2050» Стратегиясы – қалыптасқан мемлекеттің жаңа саяси бағыты» деп аталатын өз халқына арналған биылғы Жолдауында адамдардың дұрыс мінез-құлқының дамуына баса назар аударды
Бүгінгі күнде әлеуметтік, саяси нормалар саласы үлкен өзгерістерге ұшырауда.
Әр қоғамның әлеуметтік, саяси норма туралы өз түсінігі бар, демек, девиация туралы да өз түсінігі бар деген сөз
Сонымен бірге әлеуметтік, саяси нормалардың сол қоғамдағы әртүрлі таптар мен топтарға тән айырмашылығы да баршылық.
Сонымен, мінез-құлық, қоғамдық пікірден қолдау таппайтын, девианттық деп аталады
Бұл: билетсіз жол жүруден бас­тап адам өлтіруге, отанын сатуға дейінгіні қамтитын мейлінше кең құбылыстар тобы
Девиант кең мағынасында – жолдан тайған немесе нормадан ауытқыған кез келген адам
Мәселені осылай қойған кезде ауытқудың түрлері мен көлемдері туралы да айту жөн
Девианттық мінез-құлықтың түрлеріне қылмыс, алкоголизм, нашақорлық, жезөкшелік, гомосексуализм, құмар ойындар, психикалық бұзылу, өзіне-өзі қол салу (суицид) жатады.
Тар мағынада девианттық мінез-құлыққа қылмыстық жауапқа тартылмайтын ауытқушылықтар түсініледі
Басқаша айтқанда, бұлар заңға қайшы келмейтін ауытқушылықтар
Заңға қарсы қылықтар немесе қылмыстар жиынтығы әлеуметтануда – делинквенттік (сөзбе-сөз – қылмыстық) мінез-құлық деген ерекше атқа ие болды.
Девианттық мінез-құлық – бұл көпшілік таныған құқық, саясат, мораль, әдет-ғұрып, салт-дәстүр нормаларынан ауытқу, көпшілік мойындаған нормаларды, ережелерді бұзуға жеткізетін және әлеуметтік топтар, халық немесе қоғам тарапынан оған басқаша жауап беру қажеттігін тудыратын адамдардың немесе олардың топтарының әлеуметтік-саяси әрекеті, қылығы.
Әлеуметтік, саяси нормалар мен ережелерді бұзу маңызды және маңызсыз, саналы және санасыз болуы мүмкін
Қоғамдық нормалар мен ережелердің бұзушылығының барлығы девианттық мінез-құлыққа жатады
Осыдан кейін девианттық мінез-құлық әртүрлі формаларға бөлінеді
Қазіргі жағдайда девианттық мінез-құлықтың негізгі формаларына, қылмысты, ішімдікке салынуды, нашақорлықты, өзіне-өзі қол салуды, психологиялық ауытқуды жатқызуға болады
Девиацияның әрбір формасының өз ерекшелігі бар
Енді халық арасындағы девианттық мінез-құлықтың негізгі формаларына жеке-жеке тоқталайық.
Қылмыс
Қылмыс деп жалпылама түрде заңдарды бұзу түсініледі
Қылмыскерлерге сот айыптаған адамдар жатады
Бұл жағдайда сот таңбалау функциясын атқарады, яғни оны қылмыскер деп жариялап, адамға мемлекеттің өзіндік «таңбасын» жапсырады.
Қылмыс проблемаларын зерттеген сайын зерттеушілердің назарына оның динамикасына ықпал ететін барынша көп факторлар түседі
Бұған мыналарды: әлеуметтік жағдайды, жұмыс түрін, білімді, қайырымдылықты жатқызуға болады
Соңғыны өз алдына жеке фактор ретінде де қарастыруға болады
Сонымен қатар таптығынан айырылудың, яғни индивид пен әлеуметтік топ арасындағы байланыстың қирауының немесе әлсіреуінің ерекше маңыздылығы да анықталған
ХХ ғасырдың 30-шы жылдарындағы зерттеулер, әлеуметтануда Чикаго мектебі деп аталған мектептің өкілдері жүргізген, қалалар ішіндегі қылмыстың әртүрлі деңгейін анықтаған: ең «қылмысты аудандар» деп әлеуметтік тәртіп бұзудың жоғары дәрежесі бар аудандар айқындалған
Десек те, бүгінге дейін қылмыстық мінез-құлықтың қалыптасуындағы биологиялық пен әлеуметтіктің арақатынасы пікірсайыстық проблема болып қалып отыр.
Зерттеушілердің атап көрсеткеніндей, негізгі сапалық көрсеткіштері бойынша біздің еліміздегі қылмыстың өрістеуі жалпы әлемдік тенденцияларға жақындау
Индустриалды елдерге қарағанда әзірге бізде қылмысты тіркеу деңгейі төмен, бірақ қылмыс санының арту қарқыны өте жоғары
Осымен байланысты қылмыстың сандық және сапалық шынықтыру табалдырығының бар екенін ескеру қажет, бұның сыртында ол қылмыстық, заң қорғау проблемаларынан саяси мәселеге айналып кетеді.
Қазақстандағы қылмыстық жағдайға нарықтық қатынастарға көшу және бәсеке, жұмыссыздық, инфляция сияқты феномендердің пайда болуы үлкен ықпал етті
Мамандар біздің еліміздегі қылмыстың сипатын әлі де болса «патриархалдық» ретінде анықтауға болатынын айтып отыр, бірақ девианттықтың «индустриалануын» білдіретін үрдістер де байқалуда.
Ұйымдасқан қылмыс қазіргі қоғамда ерекше қауіпті
Мысалы, Ресейдегі қылмыстық тұрақты топтардың жалпы саны 200 мыңға жетті
Олар нарықтарды, өндірістік құрылымдарды, депутаттарды, банктерді бақылайды, әскери қоймалардан қару-жарақты ұрлайды, «лас» ақшаларды жуады, адамдарды өлтіреді, адамдарды ұрлайды, тонау, бопса, зорлық-зомбылық, қауіп-қатерді жүзеге асырады
Ресейде татарлардың (Қазан, Набережные Челны, Альметьевск), Мәскеу түбіндегі (Солнцево, Подольск), тамбовтік, шешендердің, ростовтықтардың және басқа жерлердің қылмыстық топтары аса танымал
Ұйымдасқан қылмыс үлкен қаржыны иеленген, әрбір қылмыстық ұйым касса, қор құрады («общак» деп аталатын), бұлар қылмысты қаржымен қамтамасыз ету үшін, полицияны және әкімшілікті сатып алу үшін, айыпталған подельниктер мен олардың отбасына көмек көрсету үшін қару-жарақ, есірткі, ішімдік сатып алу үшін қызмет етеді.
Қазіргі заманда өткір әлеуметтік, ­саяси күйзеліс тұсындағы келеңсіз ауытқулар, соның ішінде қылмыс барынша кең тараған
Қылмыстың жаңа ерекше қауіпті формасы пайда болды немесе тарап отыр
Соның ішінде мемлекет ішкі және халықаралық деңгейлердегі қылмыстар (трансұлттық монополиялардың қылмы­сы), қызметкерлердің сыбайлас жем­қорлығы, өнер туындыларын ұрлау, есірт­кімен байланысты қылмыс, халықара­лық лаңкестік, тұтынушыларға қарсы қылмыстар (жасанды өнімдер), экология­лық қылмыс, экономикалық бопса және т.б
атап айтуға болады.
Біздің еліміздегі қылмыстың формалары мен келеңсіз ауытқудың типтері өзгерді
Жеке кәсіпкерліктің, кооперацияның дамуы өмірге сұғанақ қол – рэкет сияқты формасын алып келді
Ұйымдасқан қылмыс, балалар қылмысы, жезөкшелік дамыды.
Қазіргі әлеуметтанушылар мен криминалистер қылмысты толықтай жою мүмкін емес деп санайды, өйткені оны тек әлеуметтік орта ғана емес, адамдардың қылмыстық типтерінің биологиялық және психологиялық табиғаты таратады
Осыдан мемлекеттің басты міндеті – қылмысты қоғам үшін қанағаттандырарлық деңгейде ұстап тұруы келіп шығады.
Қылмыс – адамзат кеселінің көрінісі
Бүгінге дейін бірде-бір қоғам оны жоюға қол жеткізе алмады
Қазіргі кезде шынайы міндетке – қылмыстың өсу қарқынын төмендетуді және оны белгілі бір деңгейде ұстап тұруды әлеуметтік, ­саяси шыдамдылықпен бақылауға алуға жұмылдыру қажет.
Ішімдікке салыну (алкоголизм)
Бұл девианттық мінез-құлықтың келесі формасы
Ежелгі қоғамдарда ішімдік және кейбір есірткілер (мысалы, улы саңырауқұлақтар), наным-сенімдер мақсаттарында қолданылған
Ежелгі гректер мен римдіктерде тіптен шарап Құдайы (Вакх және Либер) болған
Антикада шарапты ішудің алдында оның жартысына су қосқан
Ішімдікті ішуге тек 30 жастан асқан ер адамдарға рұқсат етілген.
Орта ғасырда күшті ішімдіктер байлар­дың иелігінде болған
Шаруалар мен қолөнер­шілер негізінен мейрамдарда іше­тін еді
Этил спиртін өндіру ашылғаннан кейін (ХVІІІ ғ.) дамыған елдердің төменгі топ­тары ішімдікті жиі тұтынуға мүмкіндік алды
Осы кезден бастап ішімдікке салыну проб­лемасы қоғамдық маңыздылыққа ие болды.
Ішімдікті тұтыну деңгейінің көрсеткіші тұтыну құрылымы туралы мәліметтермен үйлестіргенде ғана мағынаға ие болады
Сондай-ақ мысалы, тұтынудың жиілігі, ұзақтығы, ас қабылдаумен байланысы сияқты бірқатар сипаттамаларды да ескеру қажет
Халық арасында ішімдіктің жалпы көлемін бөлу ерекшеліктері де: ішетіндердің, ішпейтіндердің, орынды ішетіндердің саны мен құрамы; ер адамдар мен әйел адамдардың арасында, жасына қарай және басқа да әлеуметтік-демографиялық белгілері бойынша ішімдікті тұтынуды бөлу де маңызды.
Бір дәрежеде мас болудағы мінез-құлықты және осы мінез-құлықты бағалауда социомәдени және этникалық топтарда мәнді айырмашылықтар бар
Жоғарыда айтылған барлық сипаттамалар ішімдікті тұтыну моделі ұғымына кіреді.
Қоғамның ішімдікпен күресі тарихынан оның екі бағытта жүргізілгенін байқауға болады
Біріншіден, ішімдікке қол жеткілікті шектеу, оларды сатуды және өндіруді қысқарту, бағаны арттыру, тыйым салулар мен шектеулерді бұзған үшін жазалау шараларын күшейту
Екіншіден, ішімдікті тұтынуды азайту бағытына күш салу, өмірдің әлеуметтік және экономикалық жағдайын жақсарту, жалпы мәдениет пен руханиятты арттыру, ішімдіктің зияндығы туралы байыпты, салмақты ақпарат тарату, халықта ішімдіксіз мінез-құлық стереотиптерін қалыптастыру.
Ішкіштікпен күрес тарихы кейбір елдердің аумағында (Англия, АҚШ, Финляндия, Ресей) «құрғақ заңды» енгізуге тырысудың болғанын да біледі
Олардың бәрі де өз мақсаттарына жетпеді, өйткені ішімдіктің болуы ішімдікке салынудың бір ғана және басты себебі ғана емес
Маскүнемдік пен ішімдікке салынуды жою проблемасы аса күрделі болып табылады, ол экономикалық, әлеуметтік, саяси, мәдени, психологиялық, демографиялық, заңдық және медициналық аспектілерді қамтиды
Тек қана барлық аспектілерді есепке алып, оны табысты шешудің мүмкіндігі бар.
Осылайша, ішімдікке салынумен күресті мемлекеттік құрылымдар, қоғам­дық және медициналық ұйымдар жүр­гізеді
Ішкіштерге олардың туыстары мен жақындары үлкен ықпал ете алады
Өзін-өзі тежеу өте маңызды
Оған ішімдіктің ден­саулық үшін зияны туралы және мас­күнемдіктің әлеуметтік салдарлары жө­ніндегі дер кезіндегі ақпаратта ықпал етеді.
Есірткі
Есірткі тұтыну девианттық мінез-құлықтың келесі бір формасы болып табылады
Наркомания термині гректің «narke» – естен айырылып қалушылық және «mania» – «құтыру, есалаңдық» сөзінен шыққан.
Есірткіні өсіру мен тұтыну дәстүрінің кем дегенде 2,5 мың жылға жететінін айту керек
Скифтердің шарап сияқты «жемістер түтініне» мас болғаны жөнінде кезінде Геродот та жазып кетті
Есірткіні тұтыну мәдениеті Шығыста – Үндістан, Қытайда, Араб елдерінде көбірек тараған
Еуропа мен Америкада есірткі заттарын тұтыну отарлық дәуірде тез тараған еді
Бұған химияның, көліктің дамуы, адамдардың көші-қоны, медицинадағы табыстар ықпал етті
Қазіргі кезде есірткі заттарын өсірудің ірі орталықтары Үндіқытайда, Колумбияда, Ауғанстанда жұмыс істейді.
Дамыған және дамушы елдердегі он миллиондаған адамдар есірткіні тұтынады
АҚШ-та, мысалы, олар 30 млн
адамнан асады
Есірткі проблемасы Ресейді де айналып өтпеді
Сарапшылардың бағалауы бойынша 2002 жылдың соңына қарай нашақорлардың саны 3-3,5 млн
адамға артқан, ал есірткінің дәмін алғаш татқандардың жас мөлшері 11 жасқа дейін төмендеген
Бұл ұлттың денсаулығы мен генофонына өте қауіпті
Есірткі проблемасы балалар өлімі, жаңа туған балалардан бас тарту, білім деңгейінің төмендеуі, есірткі саудагерлерінің енуіне мемлекеттер шекараларының ашықтығы, заңнаманың жетілдірілмеуі, полицияның, кеденнің есірткі заттарын өсіруге, тасымалдауға, сатуға, таратуға жұмысының әлсіздігі сияқты әлеуметтік және саяси проблемалармен байланысқан.
ХХ ғасырдың соңы ХХІ ғасырдың басында есірткі проблемасы Қазақстанда жалпы ұлттық масштабқа айналды
Есірткіні тұтыну нашар қамтамасыз етілген және қамтамасыз етілмеген отбасыларынан шыққан жасөспірімдерде, жұмыс істейтін және оқитын жастарда, балаларда (әсіресе үйсіз-күйсіз), жұмыссыздар мен бомждарда айтарлықтай кеңінен тарады.
Есірткіні тұтыну мен СПИД, гепатит С вирусының жұғуы, антитазалық пен қауіпсіздік шараларын сақтамау жағдайында тамыр іші инъекция арқылы берілу арасында тығыз байланыс бар.
Қазіргі кезде ғылымда есірткіні тарату мен тұтыну проблемаларын зерттеудің алуан түрлі амалдары қалыптасқан
Әлеуметтану амалы тұрғысынан әлеуметтік факторлар анықтаушы болып табылады: әлеуметтік жағдайлар (кедейшілік, жұмыссыздық), әлеуметтік орындар (мәртебесінің төмендігі, баюға тырысу), мәдени және діни дәстүрлер
Психологиялық амалды жақтаушылар индивидуалдық факторларды басты назарға алған: көңіл көтеру, ләззат алу, жан рахатына тырысу, шынайы проблемалардан кетуге ұмтылу.
Есірткінің биологиялық тұжырым­дамасы бұл құбылысты адам организмінің физиологиялық негізде және оның тұлғаның мінез-құлқына ықпалы негізде түсіндіреді.
Осылайша есірткі – бұл ең алдымен жастардың әлеуметтік-саяси проб­лемасы
Нашақорлардың айтарлықтай бөлігі, әсіресе «радикальді» (опийлық мак өндіретін) есірткі деп аталатын есірткіні тұтынатындардың өмірі кемел жасқа жетпейді.
Бүгінде нашақорлыққа қарсы әрекеттің басты бағыттары болып саяси шаралар (есірткіні таратуға қарсы күрестің ұлттық бағдарламасын жасау, қажетті заңдарды қабылдау, бюджеттен қаражат бөлу және т.б.), құқықтық және әкімшілік шаралар (есірткі заттарын өсірумен, өндірушімен, сатумен және солармен жалғасатын қылмыстармен күрес), денсаулық сақтау шаралары (психологиялық және медициналық ақтау, есірткіге тәуелділерді емдеу, салауатты өмір салтын насихаттау).
Суицид
Суицид (өзіне-өзінің қол салуы) – бұл өз өмірінен саналы түрде айырылатын девиантты мінез-құлықтың формасы
Бұл саналы түрде өз өмірін тоқтату, сондықтан 5 жасқа дейінгі балалардың өз өмірлерін тоқтатуы ес-түсін білмейтін күйдегі суицид деп мойындалмайды.
Өзіне-өзі қол салуды индивидуалдық әрекет ретінде, яғни нақты адамның суи­циді ретінде түсіндірумен қатар, белгілі бір қоғам өмірінде орны бар статистикалық тұ­рақты әлеуметтік құбылыс та түсіндіріледі.
Осылайша, суицид – өз өмірін саналы түрде тоқтату, өзін өлтіруге жасалған артықша тәуекел
Енжар типті ауытқыған мінез-құлықтың бұл формасы шешілмейтін проблемалардан, өмірдің өзінен кетудің тәсілі болып табылады.
Әр дәуірдің және әр мәдениеттің бұл құбылысқа берген өз бағалары болды: өзіне-өзі қол салуды жиі айыптады (христиан моралі тұрғысынан өзін-өзі өлтіру ауыр күнә саналған), кейде белгілі бір жағдайларда оған жол берді, оны міндетті деп санады (мысалы, Үндістанда жесірлердің өзін-өзі өртеуі сати салты немесе самурайлардың харакириі)
Нақты суицидтік актілерді бағалау тұлғаның ерекшеліктеріне, уәждер мен жағдайға байланысты
Зерттеудің көрсеткеніндей, суицидтік мінез-құлықты арандататын фактор болып саналатын ерекшелікті қисындастыруға: жыныс, жас, білім, әлеу­меттік және отбасылық жағдай сияқтылар жатады
Өзіне-өзінің қол салуын зерттеудің әлемдік тәжірибесі суицидтік мінез-құлықтың негізгі заңдылықтарын анықтаған
Суицидтер көп жағдайда жоғары дамыған елдер үшін тән және бүгін де олардың санының арту тенденциясы орын алып отыр
Суицидтік белсенділіктің белгілі бір уақыт циклы бар
Көктемгі-жазғы үдеме фактісін және оның күз бен қыста төмендейтін кезінде Э.Дюркгейм атап көрсеткен
Өзіне-өзі қол салу саны сейсенбі күні артады, ал сәрсенбі-бейсенбі күндері төмендейді
Аптаның соңы ер адамдар үшін «қауіпті»
Өзін-өзі өлтіру іске асқанда ерлер мен әйелдер арасындағы ара салмақ шамамен 4:1 және 4:2 талаптан көрінеді, яғни ер адамдардың суицидтік мінез-құлқы трагедиямен жиі аяқталады
Ауытқудың бұл формасының көріну ықтималдығы жас тобына байланысты атап өтілген
Өзін-өзі өлтіру 55 жастан кейін және 20 жасқа дейін жиі жасалады, бүгінде тіптен 10-12 жастағы балалар да өзін-өзі өлтіретін болды
Әлемдік статистика суицидтік мінез-құлықтың қалаларда, жалғыз бастылардың арасында және қоғамдық иерархияның соңғы полюстерінде жиі болатындығын дәлелдеп отыр.
Революцияға дейінгі Ресей мен Қазақстан да өзіне-өзі қол салу деңгейі төмен елдердің қатарына жатты
Отбасылық қатаң байланыстар, үлкен отбасында өмір сүру дәстүрі, деревня, ауыл қауымдастықтары, олардың сыбайластығы, балаларға тұрақты қамқорлық жасау, отбасын асырау – осының бәрі қоғамның ынтымақтастығын нығайтты.
Сонымен бірге индустриаландыру және урбанизация үрдісі, мәдени және әлеуметтік жіктелу қоғамдағы ынты­мақтастықтың төмендеуіне жеткізді, бірте-бірте өзін-өзі өлтіру деңгейін арттырды.
Бұрынғы КСРО аумағындағы суи­цид мінез-құлқын зерттеу бірқатар ерекшеліктерді анықтады
Кеңес Одағының бұрынғы барлық республикаларын шартты түрде екі топқа бөлуге болады: бірінші – бұрынғы КСРО Еуропалық бөлігіндегі республикалар, Ресей, Грузия бұларда қала халқы арасындағы өзін-өзі өлтіру деңгей селолықпен салыстырғанда төмен және ол шамамен 70 % құрайды; екінші – Орта Азия, Закавказья (Грузиядан басқасы), Қазақстан Республикалары, мұнда селолық жерлермен салыстырғанда қалаларда өзіне-өзі қол салу деңгейі орта есеппен 2 есеге артық
Бірінші арақатынасты еуропалық деп айтуға болады, ал екінші – өзін-өзі өлтірудің тараған азиялық типі
Өзіне-өзі қол салудың азияттық типінің тарауы ұлттық-діни дәстүрлермен түсіндіріледі, тұлғааралық қатынастар ерекшеліктерімен, көп балалы отбасының санының көптігімен, урбанизациямен айқындалады; еуропалық-селодағы әлеуметтік-экономикалық жағдайдың қолайсыздығымен, деревня­лық өмірдің тұралауымен, еңбекке қабілетті селолықтардың қалаға кетуімен, село тұрғындарының жас ұлғаюымен түсіндіріледі
Осы себептермен қалалар арасында өзін-өзі өлтіру бойынша шағын және орташа қалалар көш бастап келеді.
Суицид проблемасына, жоғарыда атап өтілгеніндей, қоғам жағдайымен қатар басқа да факторлар ықпал етеді
Мысалы, ХХ ғасырда білім деңгейі және әлеуметтік мәртебе суицидтік фактор саналған
Сонымен бірге қазіргі Қазақстанда білім және әлеуметтік орын деңгейі төмен әлеуметтік топтарда (жұмысшылар, жұмыссыздар, тұтқындар) суицид тәуекелдігі жоғары
Суицид тәуекелдігі жоғары топқа, сонымен қатар әскери қызметкерлерді (әсіресе мерзімді қызметтегі), өздерінің қоршағандармен байланысын жоғалтқан адамдарды жатқызуға болады.
Егерде өзін-өзі өлтірудің басты себебі қоршағандармен байланысын жоғалтудан тұрса, онда суицидті емдеу және ескерту ең алдымен индивидке өзінің нақты адамдарға, жалпы қоғамға қажеттілігі мен пайдалығын көрсету арқылы оның әлеуметтік топпен байланысын қалпына келтіруден, нығайтудан тұруы тиіс
Әсіресе мұндай көмекті психикасы тұрақсыз, эмоционалды адамдар, көңілшек кісілер, ортақ істен қол үзген, саясатқа қызықпайтын, елімен бірге өмір сүрмейтін адамдар қажетсінеді.
Психопатологиялық девиацияларды емдеу оларға дер кезінде медициналық көмек беруден және одан кейін девианттың медициналық-психологиялық және әлеу­меттік ақталуынан (реабилитациядан) тұрады
Психикалық ауру адамдардың емделуі мен ауруының алдын алуды рет­тейтін қазіргі ізгі заңнаманың болуы аса маңызды.
Әлеуметтану ғылымында бүгінгі күнге дейін аддикция проблемасы аз зерттеліп отырғанын айтуымыз қажет (аддикция – бірдемеге зиян жасауға бейімділік)
Бұл құбылыстың пайда болу және өту механизмін түсінбейінше, менің көзқарасымша, ішімдікке салынуға, нашақорлыққа және басқа да девианттық, деструктивтік мінез-құлық формаларына талдау жасау қиын.
Аддиктивтік мінез-құлықтың мәні белгілі бір нәрселерге немесе қызмет түрлеріне кейбір заттарды қабылдау арқылы немесе назар тоқтату арқылы өзінің психикалық жай-күйін өзгертуге ұмтылуға саяды
Мұндай заттарды тұтыну, нәрсеге немесе әрекетке байланып қалу үрдісі эмоцияның интенсивті дамуымен қоса жүреді және адам өмірін басқара бас­тайтындай, аддикцияға қарсы әрекет ететін оның ерік-жігерінен жоятындай шамаға жетеді
Мінез-құлықтың мұндай формасы психологиялық қиындықтарды көтеруі төмен, өмір жағдайларының тез ауысуларына нашар бейімделетін, осымен байланысты психофизиологиялық комфортқа жылдам және оңай жетуге ұмтылатын адамдар үшін тән
Аддикция олар үшін шынайы өмірден қашудың әмбебап құралына айналады
Аддиктивтік мінез-құлық типіндегі адамдар өздерін қорғау үшін психологияда «қалауынша ойлау» деп аталған механизмді пайдаланады: себеп-салдар байланыстары логикасына қарамастан олар шынайы деп тек өздерінің қалауына сәйкес келетіндерді есептейді
Нәтижесінде тұлғааралық қатынастар бұзылады, адам қоғамнан қол үзеді
Қандай заттар, нәрселер немесе әрекеттер аддиктивтік мінез-құлық формасындағы адамдар үшін құрал бола алады? Бұл есірткілер, ішімдіктер, шылым, құмар ойын­дар (компьютерлікті қоса есептегенде), ырғақты музыканы ұзақ тыңдау, сондай-ақ адамның өмірлік маңызды міндеттерінен бас тартып, қызметтің қандай да бір түріне толықтай батуы.
Аддиктивті мінез-құлық бірте-бірте қалыптасады
Ауытқудың басталуы белгілі бір затты қабылдауға немесе белгілі бір әрекеттерге адамның интенсивті өткір психикалық жай-күйінің өзгеруімен, әсерленушілігімен байланысқан және ол өзінің психологиялық жай-күйін өзгер­тудің белгілі бір тәсілінің барлығын түсі­нумен, сезімнің көтерілуін, қуанышты, экстазды бастан кешудің пайда болуымен байланысқан.
Бұдан әрі аддикция құралдарына табанды түрде тұрақты жүгіну қалыптасады
Күрделі өмірлік жағдай, психологиялық дискомфорттық жай-күй аддиктивтік реак­цияны арандатады
Бірте-бірте мұндай мінез-құлық шынайы өмір талаптарына жауап қайтарудың үйреншікті типіне айналады
Тұлғаның интегралды бөлімі ретінде аддиктивті мінез-құлықтың қалыптасуы жүреді, яғни бұрынғыны ығыстыратын және қирататын өзге тұлға пайда болады.
Осылайша, біз қоғамға аса проблемалы өте қорқынышты девианттық мінез-құлықтың формаларын қарастырдық: қылмыстық, нашақорлық, ішімдікке салыну, суицид, психикалық аурулар
Аддиктивтік мінез-құлық туралы да айтып өттік
Девианттық мінез-құлықтың қоршаған адамдар үшін қауіпі шамалы басқа да формалары мен түрлері бар: кезбелік, сөзі мен ісінде өрескелдікті, әдепсіздікті білдіретін агрессивтік мінез-құлық (психикалық аурудан туындаған); деконструктивтік мінез-құлық немесе вандализм (урналарды, ағаштарды өртеу, қоршауларды, ағаштарды, орындықтарды, лифттерді қирату, көгал алаңдарды таптау, қабырғаларды сызғылау және т.б.); сексуалдық девиация және т.б.
Қазіргі әлеуметтік-саяси үрдістерді зерттеушілер өтпелі кезеңді басынан кешіріп жатқан қоғамдарда девианттық мінез-құлықтың пайда болу заңдылығына көңіл аударады
Сонымен бірге қоғамның жан-жақты дағдарыс жағдайында ол жаппай сипат алуы мүмкін
Дағдарыстық құбылыстардың күшеюі кезінде өзінің орнына, жағдайына қанағаттанбау артады
Жаппай әлеуметтік қанағатсыздық, қажетсіздік қоғамнан қол үзуге әкеледі, тынышсыздықты өршітеді
Пессимистік көңіл күйдің артуы, тіптен халықта азғындаудың көрінуі (рухы түсу, сасып, абыржу) әлеуметтік қанағатсыздықтың бір салдары болып табылады.
Осылайша, тақырыптың нәтижесін қорытындылай келіп, нормаға сәйкес келмейтін әлеуметтік мінез-құлық, қоғам мүшелерінің көпшілігі үшін ұят, айыптауға тұратын және кешірілмейтін қылық ретінде қаралады, оны нормадан ауытқыған немесе девиантты мінез-құлық деп атауға болады.
