Жалпы, қазақ халқы дене тәрбиесiн ерте замандарда-ақ қолға алған
Бұл сөзімізге ел аумағынан табылған археологиялық деректер дәлел бола алады
Атап айтқанда, 1970  жылы Тараз қаласынан 30 шақырым жерде археологтар тоғызқұмалақ тақтасының тасқа қашап салынған суретiн тапты
Түрiк қағандығы дәуiрiнде Қазақстан жерiнде көптеген қалалар салынып, мәдени орталықтар бой көтердi
Сол тұстарда көне Таразда әншi-күйшiлер, шабандоздар, садақ тартушылар, балуандар, басқа да күш өнерiн көрсетушiлер бас қосып отырған
VII ғасырда Орта Азия мен Қазақстан жерiн жаулап алған Араб халифаты ислам дiнiн уағыздаумен қатар, шахмат (шатрандж) ойынының таралуына, оның дамуына айтарлықтай ықпал еттi
Сөйтiп, көшпендi деп аталып келген қазақ халқы дене тәрбиесiн, оның iшiнде спортты дамытуға көңiл бөлгенi байқалады
Ежелден садақ тарту, бәйге, сайыс, күрес, аударыспақ сияқты спорт түрлерiмен айналысқан қазақ халқы басқа да спорт түрлерiмен айналысу арқылы өздерiнiң рухани байлықтарын жетiлдiрiп, толықтырып отырған
Халық өзiне лайықты деп санаған ұлттық спорт түрлерiн, әртүрлi дене жаттығуларын үнемi жетiлдiрiп келген
Әр рудың, әр жүздiң, әрбiр хан мен бай-манаптың, болыс-бектiң өз балуаны, өз мергенi, өз сәйгүлiгi болған
Олар бәйге жарыстарда ел намысын қорғаған.
Кеңестік кезең тұсында да жамбылдық спортшылар намысты қолдан берген жоқ
Әулие-Ата өңірінен түлеп ұшып, қазақ спортын дүйім елге танытқан атақты да, даңқты спортшыларымыз Жақсылық Үшкемпіров, Серік Қонақбаев, Евгений Яровенко, Кәрімжан Әбдірахманов, Алмас Мұсабеков тағы басқалардың есімдерін мақтанышпен айта аламыз.
Ағалары салған сара жолды Тәуелсіздік алып, азаттықтың таңы арайлап атқан жылдардан бүгінгі күнге дейін – Олимпиада, Азия ойындары мен Әлем, Азия чемпионаттарында Ермахан Ыбрайымов, Болат Жұмаділов, Болат Ниязымбетов, Ислам Байрамуков, Бахтияр Артаев, Тахир Мамашев, Евгений Зайцев, Бахтияр Тілегенов, Оксана Борисюк, Әсел Жақаева, Наталья Галкина, Ғалым Жылгелдиев, Ермек Әлжанов, Алмас Бейсен, Руслан Мұ­хаметқалиев, Мария Тканова, Ирина Шипунова, Ермек Нысанов, Еркебұлан Жұманбаев, Нұрлан Абдраимов, Айжан Ақылбаева, Замира Мырзабекова, Нигора Нурматова, Дулатбек Құсбеков, Арман Сұлтанбеков, Ахмед Алиев, Мамед Джусупов, Антонина Захарченко, Рахат Еділбаев тағы да басқа саңлақтар лайықты жалғап келеді
Осы тұста 2010 жылы Сингапурде өткен І-ші жасөспірімдер арасындағы Олимпиада ойындарының грек-рим күресінен жеңімпазы Жәнібек Қандыбаевтың спорттық жетістігін мақтанышпен атап айтуға болады
Ал күні кеше Астанада қазақ күресінен өткен  «Қазақстан барысы» бәсекесінде тараздық палуан Бейбіт Ыстыбаев жүлделі екінші орыннан көрінді
Ал алдағы Олимпиада ойындарына үміткер спортшылар қатарында Олжас Сәттібаев, Ғани Жайлауов, Бейбіт Ыстыбаев, Ленария Мингазова, Елдос Сметов, Эльмира Айғалиева, Аслан Батықұлов, Екатерина Дмит­риева, Тахир Мамашаевтарды атауға болады.
Спорттың материалдық-техникалық базасын нығайту, спортшыларды дайындау сапасын арттыру және бұқарлық спортты дамыту бойынша атқарылатын ауқымды жұмыстар облыс спортының әлемдік деңгейдегі бәсе­кеге қабілеттілігін көтеруге және облыстағы бұқаралық спортты ілгері жылжытуға ба­ғытталған
Облыс спортының тарихы көр­сетіп отырғандай, жақсы жабдықталған спорт ғимараттарының болуы спорттың дамуына игі ықпалын тигізіп, халықаралық спорттық ареналарда ірі жетістіктерге қол жеткізуімізге дәнекер болады.
Бүгінгі таңда бұқаралық спортты дамыту – мемлекеттік саясаттың маңызды салаларының бірі болып отыр
Бұқаралық спорт дегеніміздің өзі – спортпен жүйелі шұғылданатын адамдар мен спорт түрлерінің дамуы
Осы тұрғыда облыс көлемінде бірқатар игі істер атқарылуда
 «Бітер істің басына, жақсы келер қасына» демекші Жамбыл спорты облысқа Қанат Бозымбаев әкім болып келген тұста жаңаша белеске көтерілді десек те болады
Облыс басшысының спортқа деген жанашырлығы салаға тың серпін берді
Атап айтқанда,  былтыр облыста 180,0 млн
теңгеге 19 спорт нысаны жөндеуден өткізілді
Биылғы жөндеу жұмыстарына 156,0 млн
теңге бөлінді.
Жастар мен жасөспірімдердің тұрақты түрде бокспен шұғылдануы үшін жаңадан 20 бокс залы ашылды
Үстіміздегі жылы осындай жұмыстар жалғасын табатын болады.
Сондай-ақ 2010 жылы Тараз қаласында арнайы қоршалған голландиялық жасанды төсенішпен 4 футбол алаңшасы ашылса, ағымдағы жылы Тараз қаласында 2 алаңша, аудандарда екі алаңша ашылды
Жыл соңына дейін 1 алаңша Тараз қаласында және қалған барлық аудандарда да осындай игі істер орындалатын болады, барлығы 13 арнайы қоршалған голландиялық жасанды төсеніш­пен футбол алаңшасы іске қосылады.
Ағымдағы жылдың мамыр айында халықаралық стандарттарға сай спорттың 18 түрін қамтитын спорт сарайының іргетасы қаланды
Оның іргетасын қалау салтанатына облыс әкімі Қанат Бозымбаевтың өзі қатысып, құрылыс жұмыстарын ұдайы қа­дағалап отырады
Жалпы аталмыш спорт сарайының құрылыс жұмыстарына 4,9 млрд
теңге жұмсалатын болады.
Бұл шаралар ел спортын, сонымен бірге өңірдегі спорт жетістіктерін жаңа деңгейге көтеретініне сенім мол
Халықаралық спорт ареналарында ірі жетістіктерге қол жеткізуге жол ашады.
Ағымдағы жылдың жарты жылдығы бойынша саламатты өмір салтын насихаттау үшін 718 спорттық іс-шара атқарылып, 161224 адам қамтылды
Сонымен қатар Қазақстан Республикасы кәсіби мерекелер күндеріне орай, облысымызда баспасөз, металлургия, салық, құрылыс, байланыс тағы басқа және қарттар үйі мен мүгедектерге арналған интернаттар қызметкерлері арасында бұқаралық-спорттық іс-шаралар өтті.
Сондай-ақ Қазақстан Республикасы Тәуелсіздігінің 20 жылдығына арналған бұ­қаралық-ақпарат қызметкерлері арасында және мемлекеттік қызметкерлер арасында облыстық спартакиадалар өткізілді.
Облыс спортшылары жыл басынан бері әртүрлі дәрежедегі 273 медальға қол жеткізіп, 43 спортшы «Қазақстан Республикасы­ның спорт шебері», 4 спортшы «Қазақстан Республикасының халықаралық дәрежедегі спорт шебері» атанды
Қысқасы, әулиеаталық спортшылар әлемдік додаларда еліміздің Әнұранын әлі талай шырқатады деген сенімдеміз.
Г.Қайырбеков,
Жамбыл облыстық Туризм,
дене тәрбиесі және спорт
басқармасының бастығы
