Биыл Кеңес әскерлері шектеулі контингентінің Ауғанстан жерінен шығарылғанына 29 жыл толып отыр
Осыған орай атаулы күн қарсаңында Қазақстан Республикасы Ұлттық ұланы «Оңтүстік» өңірлік қолбасшылығының қолбасшысы генерал-майор Қ.Ақтанов Ауған соғысының ардагерлерін қабылдады.  
Олардың ішінде ауған жерінде аса маңызды 9 жауынгерлік операцияға қатысқан, жеке құрамын соғыс іс-қимылдарынан еш шығынсыз алып шыққан және тәуекелшіл әрекеттері үшін «Қызыл Жұлдыз» орденімен марапатталған, «Оңтүстік» өңірлік қолбасшылығы ардагерлер кеңесінің төрағасы, отставкадағы полковник Геннадий Фалеев, 5-гвардиялық дивизия қатарында әскери дәрігер болып қызмет атқарған, жаралылар мен науқастарға және Ауғанстанның жергілікті халқына медициналық білікті көмек көрсетіп, сауабы мол іс атқарған, «Жауынгерлік еңбегі үшін» медалінің иегері отставкадағы Сәбит Аймағанбетов, ауған жеріндегі соғыс қимылдарында ерекше ерлігімен көзге түскен, Кандагар қаласында мотоатқыштар взводының командирі қызметін атқарып жүріп ауыр жарақат алған «Қызыл Жұлдыз», «Ерлігі үшін», «Жауынгерлік Қызыл Ту» ордендерінің иегері запастағы Асқар Қожабергенов, ауған жерінде бір жарым жылға жуық қызмет етіп, ерлік үлгілерін көрсеткен, жеке құрам ішінде ерекше абыройға ие болған, «Ауған халқының интернационалист жауынгерге алғысы» медалімен марапатталған Павел Семенюк, түрлі жауынгерлік іс-қимылдарды сапалы байланыспен қамтамасыз еткен, Ауғанстанның қатерлі жолымен 18 рет автомобиль легін алып жүрген жаужүрек жауынгер «Жауынгерлік еңбегі үшін», «Ауған халқының интернационалист жауынгерге алғысы» медальдарының иегерлері Виктор ­Линок және «Ұлттық ұлан» қатарынан жақында ғана зейнетке шыққан Қалыбек Бұралхиев бар
«Мен ­Кабул қаласындағы кеңес әскерлеріне арналған аэродромды күзеткен 29761 дала почтасында қызмет еттім
Қызмет аса жауапты болды
Себебі аэродромға шабуыл жасалу қаупі өте жоғары еді
Әрі аэродромның жанында оқ-дәрілер қоймасы бар болатын
Бір күні сол қауіп шынға айналды
Аэродромға қарулы ­шабуыл жасалды
Снарядтар қоймасына қарай оқ атыла ­басталды
Мен күзетте тұрғанмын
Взводты дереу көтеріп, ашық ұрысқа көштік
Бұл ұрыстан біздің жауынгерлер еш шығынсыз аман шықтық және аэродромның талқандалуына жол бермедік
Осы қызметім үшін мен «Жауынгерлік еңбегі үшін» медалімен марапатталдым» деп әңгімесін сабақтады әскердегі мерзімдік қызметін есіне түсірген Қалыбек Бұралхиев
Ол оқ пен оттың ортасында 1 жыл 3 ай жүрген.
Қолбасшы ардагер жауынгерлерді жылы қабылдап, атаулы күнмен құттықтады
Олардың жеке құрамды тәрбиелеу ісіне қосар үлестерінің зор екендігіне баса назар аударып, алдағы уақытта да бірлесіп қызмет ете беретіндіктеріне тілек білдірді.
Алды егде тарта бастаған, соңы жігіт ағасы болып қалған Ауған соғысының ардагерлері қолбасшы тарапынан марапатталды
Кездесу ерекше емен-жарқын күйде өтті
Өмір сүре білудің қадірін бір білсе, бейбіт күнде соғыс отын көріп келген осы жандар білер! Сондықтан олар достықты, туыстықты – жалпы тірліктің мәнін жоғары қояды
Олардың әрбір сөзі, әрбір іс-әрекеті – кейінгі ұрпаққа үлгі.
Осы мақсатта да Ауған соғысының ардагерлері әрдайым жеке құраммен кездесу өткізіп, жауынгерлік жылдарынан естелік айтып отырады, Отанды сүюге, оған адал болуға үйретеді
Сондай-ақ ардагерлер қала мектептерінің жоғары сынып оқушыларымен де кездесулерге барып тұрады
Оның бір мысалы, 5571 әскери бөлімі алған №95 жалпы білім беретін мектептегі кездесу
Алғашқы әскери даярлық сабақтарынан аз болса да, әскер ­туралы мағлұмат алып қалған 10-11 сынып оқушыларымен кездесу кешін өткізген Геннадий Дмитриевич Ауған соғысындағы естеліктерінен бастап, Ішкі әскердегі қызмет жолынан біраз әңгіме тарқатты
Қарт жауынгердің әңгімесінен әсерленіп шыққан балалардың көзінен ерекше ұшқын байқалды
Бұл – ұйымдастырылған шараның мақсаты орындалды деген сөз
Жауынгер сөзі жас буынның санасына ой салды, жүрегіне жетті
Басты мақсат та сол еді.
Данара ТӘҢІРБЕРГЕНҚЫЗЫ
АЛМАТЫ
