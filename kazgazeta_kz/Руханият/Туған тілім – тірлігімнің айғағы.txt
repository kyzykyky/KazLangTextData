Отан! Отаншыл болу мемлекеттік тілді құрметтеуге бастайды
Осы орайда тіл жөніндегі өз ой-пікірімді ор­таға салсам деймін

Бұл сөзде терең мағына жатыр
Бұл адамның ең қым­­бат­, терең және күшті сезімін білдіретін сөз
Отанға деген сүйіспеншілік, Отан үшін барлық қиындыққа ­да­йын болу, қоғамның дамуын да рухтандыратын қайнар бұлақ іспетті.
Қоғамда тілдік орта болмайынша, тілдің өз деңгейінде дамуы екіталай
Сондықтан қазіргі уақытта іс қағаздары мемлекеттік тілде жүргізіліп отыр, ақпарат құралдары да жеткілікті, балабақшаларда қазақ топтары, мектептерде қазақ тілінде оқытатын сыныптар көбейді
Демек, тілдік орта жоқ дей алмаймыз.
Өзім екінші жыл орыс сыныптарына қазақ тілінен сабақ беремін
Алдыма қойған мақсатым – өзге ұлт балаларына тілді ғана үйрету емес, халқымның салты мен дәстүрін, жомарттығы мен парасатын ұғындыру, әр шәкірттің жүрегіне иман ұялатып, ниетіне ізгілік пен мейірім шапағатын себу
Қазақ тілінің маңызын, басқа ұлт балаларына сездіріп, тілге деген қызығушылығын арттыру.
Орыс мектептерінде оқытылатын қазақ тілі сабақта­рының мақсаты – оқушылардың сөздік қорын дамыту, оқу техникасын қалыптастыру, дұрыс сөйлеуге, сауат­ты жазуға үйрету, сөйлем құрылысын меңгерту, қа­зақ тіліне тән дыбыстарды анық, дұрыс айту болса, мен өз сабағымда қосымша ретінде халық әндерін, Абай атамыздың әндерін әуелетіп айтып, көр­некті жазушылардың шығармаларынан үзінділерді сахналағанды дұрыс көремін.
Мемлекетіміз өзінің тұғырында нық тұру үшін ол халықтың тілі сақталып, Әнұраны шырқалып, Туы желбіреп, Елтаңбасы айбарлы болуы шарт
Ана тілі – анамыздың ақ сүтімен бойымызға дарыған, жүректің терең сырларын, халықтың басынан кешкен дәуірлерін ұрпақтан-ұрпаққа жеткізіп, сақтап отыратын қазына.
Менің түсінігімде адамның Отаны оның бесігі тербетілген жерде
Менің Отаным – Қазақстан
Сондықтан да ана тілімді білу менің парызым.
Туған тілім – тірлігімнің айғағы,
Тілім барда айтылар сыр ойдағы
Өссе тілім, менде бірге өсемін,
Өшсе тілім, мен де бірге өшемін, – деп ақын Ә.Тәжібаев ағамыз жырлағандай, тіл қай елде болса да қастерлі, құдіретті
Ол достықтың кілті, ынты­мақ­тастықтың бастауы, ырыс-берекенің алды, ұлттың әрі жаны, әрі ары
Тіл жай сөз емес, өмірдің талай сынынан өткен, өскелең талаптарға сәйкес өрістей түскен толыққанды ақиқат десек жаңылыспаймыз.

Гүлзира Қылышбаева,
С.Бәйішев атындағы орта мектептің қазақ тілі мен қазақ әдебиеті пәнінің мұғалімі
Ақтөбе облысы
Темір ауданы
Темір қаласы
