Алматы қаласының әкімдігі Алматы қаласында ашаршылық құрбандарына қойылатын ескерткіштің таңдаулы жобасына республикалық ашық конкурс жария­лады. 
Конкурстың мақсаты – ­орнатылатын ескерткіштің тарихи бейнесін ашып, мүсіндік-көркемдік шешімін табу
Ұсынылатын жобалар жоғары идеялық және сәулеттік-көркемдік деңгейде орындалуы тиіс.
Байқау өтініштері 2016 жылдың 1 тамызы мен 1 қазаны аралығында қабылданады
Конкурстық жоба ұсыныс­тарының құрамы мен талаптарын Алматы қаласы, Республика алаңы, 4, Алматы қаласының Мәдениет басқармасынан (444-бөлме) және 8(727)272-11-09 телефоны арқылы білуге болады.
Конкурстың мақсаты – Қазақстан Рес­пуб­ликасында орнатылатын ескерткіштер мен монументтер жөніндегі мемлекеттік комиссияға ұсыныс енгізу мақсатында ашаршылық құрбандарына арналған ескерткіштің (мүсіннің) мүсіндік-көркемдік шешімін табу.
Ескерткіш жоғары көркемдік деңгейде, айналадағы сәулет және жергілікті көрініспен үйлесіп, идеялық мазмұндылығын ашуы тиіс
Жобада ұзақ мерзімге төзімді материалдар (мрамор, гранит, қола және т.б.) қарастырылуы керек.
Ескерткіштің (мүсіннің) орналасатын орны: Алматы қаласы, Алмалы ауданы, Қабанбай батыр мен Наурызбай батыр көшелерінің қиылысы.
Конкурстың қорытындысы бойынша Алматы қаласының тарих және мәдениет ескерткіштерін қорғау жөніндегі комиссия­сы шешім қабылдайды.
Конкурс шарттары сақталмаған жобалар конкурсқа жіберілмейді және комиссияда қаралмайды.
Қосымша ақпараттар мен анықтама­ларды 8 (727) 272-11-09 телефоны арқылы білуге болады.
Салтанат ЖАСБАТЫРҚЫЗЫ
