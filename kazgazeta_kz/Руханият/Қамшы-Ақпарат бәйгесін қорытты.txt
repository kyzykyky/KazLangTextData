Жуырда «Қамшы-Ақпарат» қоғамдық қоры жариялаған «Қазақ хандығына  550 жыл» шығармашылық бәйгесінің қорытындысы белгілі болып, жеңімпаздарды марапаттау рәсімі М.Әуезов атындағы Қазақ мемлекеттік академиялық драма театр­ын­да өтті.
 
Марапаттау рәсіміне зиялы қауым, жастар мен шығармашылық ұжым өкілдері қатысты
Мерекелік концерт Қазақстан Республикасының Мемлекеттік Әнұранымен ашылды
Естеріңізге сала кетсек, «Қамшы-Ақпарат» қоғамдық қоры жариялаған «Қазақ хандығына  550 жыл» шығармашылық бәйгесі поэзия, проза, публицистика аталымдары бойынша ұйымдастырылған болатын
Байқауға қатысқандардың арасында белгілі ғалымдар, жоғары оқу орындарының оқытушылары, журналистер болды.
Марапат иелеріне тоқталатын болсақ, «Үздік мақала» аталымы бойынша бас жүлде Б.Кәрібаевқа берілді
«Үздік поэ­зия» аталымы бойынша бас жүлдеге Ы.Ожай лайық деп танылды.  «Үздік проза» аталымы бойынша бас жүлде М.Алмасбекұлы, Е.Әбікенұлына берілді
Сонымен қатар әр аталым бо­йын­ша бірінші, екінші, үшінші орын алған жеңімпаздар да ақшалай сыйлықтармен марапатталды
Мере­келік кеште «Қамшы-Ақпарат» қоғам­дық қоры бір топ азаматтарға «Қазақ ханды­ғына  550 жыл» төсбелгісін табыс етті.
Салтанатты шарада қазақ өнерінің белгілі өкілдері Р.Стамғазиев, Жазира мен Жанболат, Ө.Айниязов, А.Тұрғынов, Б.Қилымхан,  «Алашұлы», «Қоңыр», «Тұран» топтары  ән мен жырдан шашу шашты.
Динара МАСАКОВА
