Қажылыққа бару құжаттарын қабылдау 10 тамызда аяқталады
Бұл туралы Қазақстан мұсылмандары діни басқармасы төрағасының орынбасары, наиб мүфти Серікбай қажы Ораз қажылық турфирмаларымен болған жиын­да мәлімдеді.
Биылғы қажылық маусымы тамыз айының 30-нан басталып, қазан айының 17-інде аяқталады
Ал 10 қыркүйекте ұлық мейрам Құрбан айт мерекесі басталады.
«Сауд Арабиясы Қажылық ­ми­­­нис­­тр­­­лігінің бекіткен ережелері ­бойын­­ша қа­жылық сапарына қатысты құжат­­тарды қабылдау 10 тамызда аяқталады
Отандастарымызды осы санаулы күндерді сәтті пайдалануға кеңес береміз
Елімізде қажылық парызын өтеуге мол мүмкіндіктер жасалған
Бұл Алланың халқымызға берген ұлы сыйы
Кейбір елдерде мұсылмандар қажылыққа бару үшін кезекке тұрады
Өйткені бөлінген квота саны шектеулі
Тіпті кезегі келмей, дүние салатын адамдар да бар
Ал елімізде мұсылмандар емін-еркін кезексіз қажылық парызын өтеп келуде
Бұл Алла Тағаланың халқымызға берген нығметі» деді Серікбай қажы Ораз.
Айта кетсек, қажылыққа баруға ниет білдірген азаматтар ҚМДБ қажылық бөліміне немесе Діни басқарма жариялаған конкурстан өткен қажылық компанияларына хабарласуына болады.
Айгүл Оразова
