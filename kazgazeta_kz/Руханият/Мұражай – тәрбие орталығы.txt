Бүгінде қазақ халқының орта ға­сырлық ғылымы мен білімі, мә­дениеті мен өнерінің кең тараған өлкесі Отырар даласының тарихи жәдігерлерін көздің қарашығын­дай сақтап келе жат­қан, республикада алғаш құрылған Отырар мемлекеттік археология­лық қорық-музейінің негізі 1967 жылы мектеп ұстазы, іскер ұйымдастырушы Әлімов Асантайдың басшылығымен Темір орта мектебінде ұйымдасқан мұражайдан бастау алды
Тарихшы, өлкетанушы А.Әлімов бұл мұражайды жас ұрпақты отаншылдыққа, туған өлкені сүюдің, жастарды тәрбиелеудің орталығына айналдыра алды
Келесі ұрпаққа мол мұра қалдырды
Төл тарихтың терең түкпіріндегі бағалы құндылықтар жарыққа шығып, зерттеліп-зерделеніп, мұражайдан орын алып, халық игілігіне айналды
Кейіннен бұл мұражай еліміздегі «Таңдаулы мектеп музейі» атанып, арнайы марапатталды.
Алғашқы кезде мектеп дәлізінің ең шетіне өлкенің тарихы мен өмірін айқындайтын бұйымдарды жинадық
Кейіннен мұражайға мектеп ішінен арнайы бір бөлме берілді
Мектебімізде мұражай жанынан оқушылардың «Жас өлкетанушылар клубы» жақсы жұмыс істеді
Оқушылар А.Үсембай, А.Исаев, Р.Жұмабаев, Ж.Қалжанова, ­Г.Бай­ғо­­танова, Ә.Батырбеков, т.б
ұстаз­дарына көмектескен белсенді еңбектері арқасында мұражайдың негізі қаланды.
Кейіннен мұражай қызметінің салалық және тақырыптық маңызы кеңеюіне байланысты аудан орталығы­нан ғимарат берілді
Халықтық мұражайға айналды
Облыстық өлкетану мұражайының филиалы ретінде аудандық өлкетану мұражайы, аудандық мемлекеттік өлкетану мұражайы Қазақстанда тұңғыш рет архео­ло­гиялық тарихи ескерткіштерді қорғау мекемесі болып құрылды
Қырық жеті жыл бұрын мектепте ұйымдасқан «Отырар Эрмитажы» қазіргі таңда елімізге белгілі үлкен археологиялық орталыққа, ғылым ордасына айналды.
Оқушылардың жинаған бағалы, құнды жәдігерлері жастардың ой өрісін кеңейтіп, олардың санасына еңбек, адамгершілік, патриоттық, эстетикалық дағдыларды қалыптастырды
Мұраны құрметтеу мен жәдігерлерді жинақтау – бізді отансүйгіштікке баулыды
Қы­­зығушылықтың арқасында өз еңбекте­рімізді қоғам талаптарымен үйлестіре отырып жазғы, қысқы демалыс күн­дерінде басқа аудандардан, елді мекендерден жәдігерлер жинай бастадық.
Мұражайды ұйымдастырушы ұс­таздар мен оқушылардың жұмысы тығыз байланыста болды
Мектеп директоры Ә.Қозыбақов, ұстаздар О.Дербісов, Қ.Жанбетов, И.Шынтереков, Ә.Құлым­бетов, Ә.Төлендиев мұражайдың қалып­тасуына көп үлес қосты
Мектеп түлектерінің еңбекті сүю, ұйым­шылдықтары, тәртібі арқасында ұстаздарының тапсырмасын уақытпен санаспай мүлтіксіз орындай білуі өз жемісін берді.
Ел тарихында мәңгі қалып, келер ұрпаққа өнеге болатын игі істерді наси­хаттау мақсатында әртүрлі тақырыпта ғылыми-практикалық конфе­ренциялар, семинар-тренингтер өткізіліп, оқушылардың Отан, өз елі – өз өлкесі туралы жинаған үздік ғылыми жұмыстарын, еңбектерін арнайы кітап шығарса, «Астана ­«ЭКСПО-2017» халықаралық көрмесінде ең үздік мектеп мұражайына көрмеден тегін орын беріліп, мұражай жәдігерлерін әлем халықтары алдында көрсетуге мүмкіндік берілсе деген тілегіміз бар.
Жергілікті өкілетті және атқарушы органдар, үкіметтік емес ұйымдар, бұқаралық ақпарат құралдары мектеп мұражайларының жұмыстарын жандандыруды қолға алып, жас ұрпақты ұлт­жандылыққа, патриоттыққа тәр­биелеуге белсенді түрде ­атсалысса, осы мақсаттарды орындау үшін мектеп мұражайларына, үкіметтік емес ұйымдарға арнайы гранттар тағайындалып, қаржы бөлінсе нұр үстіне нұр болар еді.
«Жас өлкетанушылар» үйірмесінің мүшелері атынан: Артықбай Үсембай, «Темір» ауыл округінің әкімі; Рүстем Жұмабаев, темір жол қызметкері; ­Рабаш Ахметова, еңбек ардагері, ардақты ана; Орынбек Дербісов, «Темір» ауыл округі ардагерлер кеңесінің төрағасы, Отырар ауданының Құрметті азаматы; Қашқынбек Жанбетов, еңбек ардагері, құрметті ұстаз
Оңтүстік Қазақстан облысы 
Отырар ауданы 
«Темір» стансасы
