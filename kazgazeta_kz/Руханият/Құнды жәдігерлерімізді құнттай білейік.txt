…Көшпелілерден мұра болып біздің заманымызға дейін жеткен тарихи қолөнердің киелі туындылары жөнінде тарихымыз бен дәстүрімізді терең зерттеген ғалым, марқұм Ақселеу Сейдімбек «Сонар» атты кітабында:
«Көпшілікке белгілі, 1714 жылы І Петр өте сирек ұшырасатын тарихи заттардың, бұйымдардың, өнер туындыларының және тіршілік құбылыстарының мұражайы Кунсткамераны ашып берді
1718 жылы арнайы жарлық шығарып, онда: «…кімде-кім жер бетінен, су түбінен көне зат тапса, ерекше жасалған ескілікті мылтық, ыдыс-аяқ сияқты таңғалдыратын бұйымдар тапса, әкелгені жөн, ол үшін заттың құндылығына орай сыйлықтар беріледі» деп жазды
Кешікпей-ақ, Сібірдің, Қазақстан мен Орта Азияның байтақ даласындағы қорған-төбелерден алынған бұйымдар Кунсткамераға жеткізілді
Тіптен аз уақыт ішінде Сібірдің, Қазақстан мен Орта Азияның аяқ жетер жеріндегі қорған-төбелер, көне бейіттер оңай олжа іздегендердің талауына түсті
Көне мүрделердегі екі-үш мың жыл бойы тұяқ серітпей жатқан алтын киімді мәйіттер бір-бір аунап түсті» деп жазған еді.
Ата-бабаларымыздан бізге жеткен құнды ­тарихи жәдігерлерімізді аяқасты етпей, кім көрінгеннің қолына ұстатпай, республикалық маңызы бар тарихи және мәдени ескерткіштер тізіміне енгізуіміз керек
Көшпелілер заманынан қалған тарихи ескерткіштер мен қазақ тарихына байланысты деректі жәдігерлерді зерттеуге мемлекет тарапынан қаржы бөлініп, жатса нұр үстіне нұр
Қазақ тарихы жөнінде кино өнерінде, көркем шығармаларда, мектеп оқулықтарында, теледидар хабарламаларында жиірек айтылғаны жөн
Мұның ұлтжанды, отаншыл ұрпақ тәрбиелеуде маңызы зор.
Ақылбек ЖОЛАЙ
Ақмола облысы
