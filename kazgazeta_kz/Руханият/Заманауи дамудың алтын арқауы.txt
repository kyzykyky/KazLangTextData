Бақытбек Смағұл,
Қазақстан Республикасы Парламенті Мәжілісінің депутаты
Елбасының «Болашаққа бағдар: рухани жаңғыру» атты бағдарламалық мақаласын қазақстандық қоғамның және Мәңгілік елдің «рухани даму концепциясы» деп атауға да болады.
Сол арқылы Қазақстанның мәдениеті жаһандық кеңістікке қанат қағады, ал білімі мен ғылымы инновациялар мен технология өрісіне өркен жаяды.
Елбасы қазақстандықтар алдында шын мәнінде шығармашылық еркіндік пен өмірлік мүмкіндіктер ашып отыр
Бұл – заманауи дамудың шарты, алтын арқауы
Оны дер уақытында пайдалана алуға, іске асыра білуге тиіспіз.
Ұлттық болмыс пен бірегейлікті сақтай отырып, сананы жаңғырту және білімділікке ұмтылу Елбасы мақаласының өн бойынан көрініс тапқан
 Тәуелсіздігімізді нығайтып, дамыған елге айналуымыз үшін алға батыл қадам басып, жоғары технологияларды меңгеріп, тұжырымдамалық жобаларды ілгерілету маңызды
Бұл Қазақстан көшбасшысы айтқан «бәсекеге қабілеттіліктің» бір шарты
Қазіргі заман қажырлы еңбекті, қайратты күресті талап етеді
Қазақстан көшбасшысы айтқанындай, біз ұлттық кодымызды сақтап, болмысымызды жат идеологиялардан қорғауымыз керек.
Тәуелсіздік ала отырып, қазақ елі «күрес кеңістігіне» аяқ басты
Бодандықтағы ел бәріне мойынсұнуы, көндігуі, ассимиляцияға ұшырап, жойылып кетуі мүмкін
Ал тәуелсіз елге ешқашан ертеңге енжарлық танытуға, саяси және экономикалық өмірге селқос қарауға болмайды
Оның үстіне жаһандық сын-қатерлер саны артқан сайын «күрес кеңістігі» де кеңеюде
Бүгінде әлем елдері үш басты аждаһадай анталаған экстремизммен, сепаратизммен, терроризммен күресуге мәжбүр
Бұл күрестен мемлекет ешқайда қаша алмайды
Қашса, тек тарихтың қойнауына, тұңғиығына ғана жол тартады
Сондықтан Мемлекет басшысы жат идеологияларға ұлттық құндылықтарымыз бен отаншылдығымыз арқылы төтеп беретінімізді атап көрсетті.
Тынымсыз күрестен қажыған, әлеуетін түгескен елдер өз тарихының соңына таяиды, жолының тұйығына тіреледі
Ал жасампаздық танытып, ұдайы жаңғыру жолынан таймаған мемлекеттер ғана кезекті даму белесіне көтеріледі.
Латын қарпіне көшу туралы айтар болсақ, Елбасының бұл ғаламат жобасы шын мәнінде, қазақ елінің Тәуелсіздігін нығайтуға бағытталған
Мұны біз дұрыс түсініп, көшбасшымызды толық қолдауға тиіспіз
Әлемдегі дамыған елдердің барлығы дерлік латын қарпін пайдаланады
Тіпті Жапония да өздерінің иероглифтеріне қосарлап, латын қарпін пайдаланады
Бір сөзбен айтқанда, Елбасы мақаласында айтылған мәселелер баршамызға үлкен ой салады.
