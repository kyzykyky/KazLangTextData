Елбасының «Болашаққа бағдар: рухани жаңғыру» мақаласы мақсат-мүдделерді тұрғындар арасында кеңінен насихаттау мақсатында  «Рухани керуен» жобасы іске асырылған болатын
Жетісу жерінің төрт өңірін аралап үлгерген «Рухани керуен» құрамындағы жұмыс тобы Сарқан ауданына ат басын тіреді
Алдымен, қазақтың аяулы тұлғасы, жерлесіміз М.Тынышбаевтың орталық алаңдағы еңселі ескерткішіне гүл шоғын қойып, рухына тағзым еткен меймандар аудан әкімдігінің үлкен мәжіліс залында аудан активімен жүздесті.
Жиынды аудан әкімі Ерғазы Қошанбеков ашып, жүргізді
Өзектілігін айқындап үлгерген «Рухани жаңғырудың» мән-маңызын шалғай өңірлерде тұрғындар арасында түсіндіру, ұлттық салт-санамызбен, болмысымызбен діннің үйле­сімде ғасырлар бойы бірге жасап келе жатқа­нын көпке жеткізу мақсатымен жан-жақты таныс­тырды.
Алғаш боп сөз алған топ жетекшісі облыстық дін істері басқармасының басшысы Рахмет Есдәулетов «Рухани керуен» аясында атқарған жұмыстарды тілге тиек етіп, түсіндіру ғана емес оңалту жұмыстары да жүзеге асатындығын айтты.Мұның барлығы да кемел келешек үшін жасалып жатқан оң істер екенін жеткізді
Топ құрамындағы Бейжің олимпиадасының жүлдегері Нұрбақыт Теңізбаев, ақын, сазгер, Талғар ауданының Құрметті азаматы Қамнұр Тәлімов, ҚМДБ Талдықорған өңірі бойынша өкіл имамы Серікхан Ахмадиев, облыстық «Жетісу» газеті бас редакторының орынбасары Жұматай Әміреев жұртшылықпен жүздесуде келелі ой, салмақты пікірлерін білдірді
Бұдан кейін белгілі өнер өкілдері шырқаған тағылымды терме, жақұт жырлар көптен бері шынайы дарын даусын естімеген көпшілік көкейіне ұялады.
Сан түрлі сала өкілдерінің басын қосқан рухани топтың түстен кейінгі жұмысы нақты бір тақырып аясында нысаналы жандармен жалғасты
Сол күні аудандық орталық ауруханада «Денсаулық болашақ кепілі» тақырыбында екпеден бас тартқандармен облыстан келген дінтанушы мамандар жеке кездесу өткізді
Олардың мұндай қадамға неге барғандығын және де оның адам денсаулығына айтарлықтай зиян тигізбейтіні айтылды.
«Рухани жаңғыру: ел ертеңінің бастауы» деп аталатын топ мүшелері Сарқан гуманитарлық колледжінде жастармен сұхбат өрбітті
Жалынды жастардың асыл дінімізге деген көзқарасы да талқыланды
Орталық мешітте «Ақпараттық түсіндіру жұмысы
Діни сауаттылықты арттырып, рухани байлығымызды дәріптейді» шарасы шеңберінде білікті дінтанушы ғалымдардың ақпараттық түсіндіру тобының мүшелері «дөңгелек үстел» және деструктифті діни ағым ық­палына түскен азаматтармен оңалту жұмыс­тарын жүргізді.
«Нұр Отан» партиясы Сарқан аудандық филиалының мәжіліс залында «Ұлттық рух – рухани жаңғырудың негізі» атауымен аудан ардагерлерімен кездесу өтті
«Рухани жаңғыру: туған жер – алтын бесік» тақырыбында орталық әмбебеп сауда орталығында сурет және кітап көрмесі ұйымдастырылып, әндер әуеледі
Шараны «Дін бірлестігі – ел тұтастығының кепілі» деген тақырыппен діни бірлестіктер жетек­ші­лерімен өткен шағын футбол түйіндеді
Тартыс­ты өткен аяқдоп бәсекесінде І орынды мешіт жама­ғатынан құралған топ жеңіп алса, ІІ орынға аудан­дық спорт мектебі, ІІІ орынға облыстан келген «Рухани керуен» командасы, ІV орынға Сарқан аудандық әкімшілігінен құралған топ жайғасты.
Сонымен қатар «Рухани жаңғыру: жарқын істердің бастамасы» тақырыбында деструктивке шалдыққан отбасы мүшелерін қоғамға бейімдеу бойынша әлеуметтік мәселелерін шешу жолдарын қарастыру мақсатында аудандық жұмыспен қамту және әлеуметтік бағдарламалар бөлімінде кездесу өтті
Аудандық жұмыспен қамту және әлеуметтік бағдарламалар бөлімінің басшысы О.Тертюбаев сөз сөйлеп, «Рухани керуен» жобасын толықтай түсіндіріп, өзі басқарып отырған мекемеде көрсетілетін мемлекеттік қызметтер туралы қысқаша тоқталды.
Облыстық дін істері басқармасының бөлім басшысы дінтанушы Д.Қазыкенов өз сөзінде ­деструтивтке шалдыққан отбасы мүшелерін қоғамға бейімдеу бойынша әлеуметтік мәселелерін шешу жолдарын қарастыру туралы түсіндіріп, адамдарды имандылыққа шақырды.
П.ЖЕҢІСХАН
Алматы облысы
