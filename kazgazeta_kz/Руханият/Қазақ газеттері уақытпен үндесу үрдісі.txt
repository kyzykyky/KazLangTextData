Кез келген елдің ақпарат саласы – мемлекеттік саясаттың маңызды құрамдас бөлігі болып табылады
Осы орайда еліміздің ақпарат айдынында өзіндік айшықты орны бар медиахолдинг бұл «Қазақ газеттері» Жауапкершілігі шектеулі серіктестігі екені белгілі
«Қазақ газеттері» ЖШС-нің шаңырағында алты іргелі басылым, атап айтқанда, «Ана тілі», «Экономика», «Уйғур авази» газеттері мен «Ақиқат», «Мысль», «Үркер» журналдары топтастырылған. 
«Қазақ газеттері» ЖШС-ін жазушы-публицист, Қазақстан Республикасы Президенті сыйлығының лауреаты, ҚР Мәдениет қайраткері Жұмабек Кенжалин басқарады
Уақыт пен заман талабына сай Серіктестік құрамындағы басылымдардың ғаламтордағы жеке сайттары жаңартылып, отандық және шетелдегі оқырмандарға күнделікті жедел ақпарат тарату, нөмір материалдарын уақытылы орналастыру бағытында маңызды шаралар жүзеге асырылуда
Оқырмандармен байланыс жақсы жолға қойылғанын да айта кеткеніміз орынды
Мұның барлығы Серіктестіктің кәсіби мамандарының, өз ісінің кәнігі шеберлерінің қолымен, іскерлігімен атқарылуда.
Әрине, уақыт бір орында тұрмайды
Ол өз арнасымен, өз заңдылығымен алға жылжиды
«Қазақ газеттері» ЖШС-на қарасты басылымдар да бүгінгі уақыт талабымен үндесе жұмыс істеп келеді
Ең басты мақсат – Елбасы саясатын жүзеге асыру, елдік асыл мұраттарға қызмет ету
Осы тұрғыдан келгенде ұжымдағы журналистер, қарымды қаламгерлер, көрнекті публицис­тер, жас толқын тілшілер қоғамдағы, мемлекетіміздегі күн тәртібінде тұрған толғаулы мәселелерді қозғап, қаламдарына арқау етіп келеді
Ұжым мүшелері мемлекеттік дәрежеде өткізіліп жатқан мерейтойлық кештерді, алқалы басқосулар мен жиындарды, маңызды шараларды назардан тыс қалдырып көрген емес
Мұның барлығы мемлекетіміздің мұрат-мақсатымен, алға қойған биік межелерімен біте қайнасқандықтың белгісі.
Жоғарыда айтқанымыздай, «Қазақ газеттері» ЖШС-на қарасты әр басылым­ның еліміздің ақпарат кеңістігінде өзіндік орны, салмақ-дәрежесі бар
Мәселен, мемлекеттік тілдің, сонымен қатар ұлттың өзекті мәселелерін көтеріп келе жатқан «Ана тілі» газеті республика оқырмандарына жақсы таныс
26 жылдан астам тарихы бар газеттің отандық баспасөз саласындағы орны ерекше
Басылым бетінде көтерілген мәдениет пен руханият, тарих пен әдебиет, этнография, ұлттық салт-дәстүр және өзге де маңызды тақырыптарға қатысты қадау-қадау мәселелер оқырман тарапынан жылы қабылдануда
«Сөзі жоғалған жұрттың өзі де жоғалады» деген Ахмет Байтұрсыновтың аталы сөзін басты ұстаным етіп алған іргелі басылым алдағы уақытта да мемлекеттік тілдің тұғыры биік болуына, елдік, ұлттық мәселелердің оңынан шешім табуына сүбелі үлесін қоса бермек.
«Экономика» газеті аты айтып тұр­ған­дай, еліміздегі экономика тақы­рыбын жүйелі жазып келе жатқан қазақ және орыс тілдеріндегі бірегей басылым
Басылым бетінде әр апта сайын нарықтық экономиканы дамыту, қаржылық дағдарысты еңсеру, ұлттық экономиканы әртараптандыру, жеке және шағын бизнесті қолдау, ұлттық валютаны нығайту, геосаясат пен геоэкономика және өзге маңызды тақырыптар бойынша жазылған материал­дар оқырмандарға жол тартады
«Уйғур авази» газеті еліміздегі ұлтаралық достық пен татулықты ту етіп ұстаған басылым болып табылады
Басылым бетінде еліміздегі ынтымақ пен береке-бірлік, әлеуметтік-экономикалық тақырыптар, руханият, мәдениет, тарих және өзге де маңызды дүниелер ұйғыр тілінде жарық көреді.
Қазақтілді зиялы қауымның сүйікті басылымына айналған «Ақиқат» журналы заман талабына сай жаңарып, бүгінгі уақыттың алға қойып отырған өзекті мәселелерді қозғауымен ерекше
Қоғамға ой салатын, жұртшылықтың көкейінде жүрген мәселелерге назар аудара отырып, журнал бетінде елімізге танымал ғалымдардың, саясаттанушылардың, философтардың, сарапшылардың мақалалары басылады
Республикалық қоғамдық-саяси «Мысль» журналында жарық көретін материалдар да зиялы қауымның назарынан тыс қалып көрген емес
Мемлекеттің, қоғамның өзекті мәселелерін арқау еткен мақалалар оқырман көңілінен шығып жүр
Жастардың әдеби-мәдени, қоғамдық-саяси «Үркер» журналының тұсауы 2008 жылы кесілді
Басылым әдебиетке қадам басқан жастардың тырнақалды туындыларын оқырман қауымға ұсынып келеді.
«Қазақ газеттері» ЖШС-нің басшы­лығы өз қызметкерлерінің шығармашылық әлеуетін шыңдау мақсатында әр жыл сайын «Алтын қалам», «Күміс қалам», «Қола қалам» жүлделерін тағайындап, байқау ұйымдастырып отырады
Ол бойынша үздік шығармашылығымен көзге түскен журналистер марапатталады
Дәстүрлі түрде «Ақиқат» журналының жүлдесі үшін журналистер арасында шахмат ойындарынан өткізілетін турнир де танымал бола түсуде
Серіктестікке қарасты ұжымдарда еңбек ететін журналистер арасында ҚР Мәдениет қайраткерлері, республикалық мерейтойлық төсбелгі­лердің, әртүрлі марапаттар мен грамоталардың, алғыс хаттардың иегерлері, республикалық байқаулардың жүлдегерлері бар.
Дәукен Жұматұлы
