Қазақ ұлттық өнер университетінің ректоры, Қазақстан Республикасының Халық артисі Айман Мұсақожаеваға Данкук Университетінің (Оңтүстік Корея) PhD құрметті ғылым докторы атағы берілді.
Танымал қазақстандық скрипкашы Құрметті PhD ғылым докторы дипломын Данкук Университетінің Президенті Хо-сунг Чангтың қолынан алды
Салтанатты түрде диплом тапсыру рәсімі Оңтүстік Кореяның жетекші университетінің түлектерін жыл сайынғы ресми марапаттау аясында өтті.
– Бүгін мен үшін ерекше күн
Данкук Университетінің құрметті докторы дәрежесін алу мен үшін үлкен мәртебе әрі екі елдің халықтары алдындағы үлкен жауапкершілік, – деп атап өтті Айман Мұсақожаева.
Есімі әлемге әйгілі скрипкашы уни­вер­ситеттің президенті мен жетекші топ-менеджерлеріне Данкук университетінің құрметті ғылым докторы атағын сеніп тапсырғандары үшін алғысын білдірді.
Данкук университеті Корей елінің ұлттық мұраты мен мүддесін жүзеге асыруға айрықша үлес қосып, мәдени дәстүрі мен бай тарихы негізінде дамып келе жатқан оқу орны ретінде белгілі.
Бірнеше даму кезеңдерінен өткен аталған университет мектептік білім беру жүйесінен бастап, бакалавриат, магистратура және докторантура сияқты халықаралық жоғары білім беру бағдарламаларына дейінгі жолды өтіп, Кореяның жетекші білім ордасына айналды.
Ақсұңқар ӘБІЛТАЕВА
