Алматы облысы Талдықорған қаласындағы Достық үйінде Журналистер клубы мен қоғам белсенділері қоғамдық рухани жаңғыру аясында 1930-1940 жылдардағы ашаршылық пен саяси қуғын-сүргін және т.б
оқиғаларды талқылауға арналған басқосу өткізді
  
Қанша жыл өтсе де тарих сахнасынан ашаршылық және саяси қуғын-сүргін зардаптары ешқашан өшпек емес.Демек, тәуелсіздік жылдары том-том тарих беттеріндегі қымбат әрі бағалы ақиқатты жариялап, өскелең ұрпақтың санасына сіңіру – ортақ парыз
Осыны алға тартқан, Журналистер клубының төрағасы, облыстық «Огни Алатау» газетінің бас редакторы Атсалим Идигов ата-бабаларымыздың тартқан тауқыметі тарихпен дәлелденгенін, олардың ерлігін үнемі жастарға айтып отыруды азаматтық парыз екенін тілге тиек етті.
Жиында қазақ еліне қоныс аударған тағдыр иелері жайлы арнайы дайындалған деректі фильм көрсетілді
Туындыда әр этнос өкілдері өздерінің аман-есен осы күнді көргендігі бауырмал, көпшіл қазақ елінің ерлігі екенін зор мақтанышпен білдірді
Шиеттей бала-шағамен отырса да, қуыстай үйінің бір бөлмесін босатып, ауыр жағдайда келген бауырларын құшақ жая қарсы алған қазақ отбасылары жайлы көздеріне жас алмай айтқан жан болмады.
Басқосудың маңыздылығын сөз еткен Атсалим Идигов тарих қойнауынан құнды дүниелерді тілге тиек етті.
– Біз өзіміздің тарихымызды жас ұрпаққа насихаттауымыз керек
Әртүрлі этнос өкілі болсақ та, Отанымыз, туған жеріміз – бір
Ол – Тәуелсіз Қазақстан
Қазақ даласында орын алған мұндай қиын-қыстау күндерді тек 31-мамыр қуғын-сүргін құрбандарын еске алғанда ғана айтылмауы тиіс
Ел тарихы жайлы біз кез келген ортада еркін талқылап жүруге міндеттіміз, – деді Журналистер клубының төрағасы.
Басқосуда облыстық Қазақстан халқы Ассамблеясы хатшылығының бас маманы Сәуле Сұрабалдинова, облыстық «Вайнах» шешен-ингуш этномәдени орталығы төрағасының орынбасары Амир Газалиев Қазақстанға қоныс аудару тақырыбында баяндама оқыды
Осы тақырып шеңберінде жиынға қатысушылар өз ойларын ортаға салды
Алдыңғы аға буын өкілдері тарих бетіне алтын әріппен жазылған құндылықтарымыз жастарға үлкен олжа екенін айтып, ақжарма тілектерін арнады.
Басқосу соңында облыстық Қазақстан халқы Ассамблеясы журналистер қауымын төл мерекелерімен құттықтап, облыстың Құрметті азаматы Оралбек Жақиянов арнайы диплом мен бағалы сыйлықтарды тапсырды.
Еңлік КЕНЕБАЕВА
Алматы облысы
