Белгілі ғалым Көбей Хұсайын тіл білімі саласында айшықты қолтаңбасымен дараланған тұлға
Соңына қалдырған қазыналы мұрасы тілімізді одан әрі дамытуға үлес қоса берері хақ. 
Көбей Хұсайын университет бітірген соң институтымызға кіші ғылыми қызметкер болып келді
Тез араласып кеттік
Қазақша таза сөйлейтін, мінезді жігіт еді…
Кейін жасымыздың ұлғаюына байланысты мен бөлім меңгерушісі қызметінен кеттім, Ә.Қайдар директорлықтан кетті
Директор болғысы келіп, өтініш бергендер көп болды.
Ол кезде ҚР Ғылым академиясының президенті Кенжеғали Сағадиев болатын
Бір жолы мені К.Сағадиев шақыртты
Ол кісі директор болу үшін бірнеше адам өтініш бергенін айта келіп, институтта 1957 жылдан бері жұмыс істеп жүргеніме байланысты менің пікірімді білгісі келетінін жеткізді
Мен бірден өзіміздің институтымызда жұмыс істейтін, ұжыммен тіл табыса алатын адамның – Көбей Хұсайынның болғанын дұрыс көретінімді айттым
К.Сағадиев: «Ол орыс мектебінде оқыған, ағылшын тілі факультетін бітірген, қазақша жөнді білмейді» деп естіп жатырмыз» деді
Мен: «Көбей Хұсайын қазақша баяндама жасай алады, мақала жазып жүр
Ойын еркін жеткізе алады
Қазіргі кезде институтты сақтап қалатын, ұжымды дұрыс басқаратын адам керек» дедім.
Он шақты күннен кейін тағы шақыртып алып: «Көбей Хұсайынның кандидатурасын қолдайтын он шақты кісіні ертіп келіңіз» деді.
Көбейдің директор болғанын қа­лай­тын он-он бес адам барып, өз уә­жімізді айттық
Сөйтіп, көп кешікпей Көбей институтымыздың директоры болды.
Ол ұжыммен тіл табыса білді, ­институтымыз жүктелген міндеттің бәрін абырой­мен атқарып жүрді
Көбей директор ре­тінде зерттеу бағыттарына қатысты ой­ла­рын айтып, ұсыныстарын білдіріп отыратын.
Бірнеше еңбекті бірге жаздық
«Қазақша-орысша сөздікті» құрастыруға 6 жылдай уақытымыз кетті
Бірнеше мақаланы да бірге жаздық
Павлодар университетінен шыққан «Қазақ тіл білімінің антологиясы» деп аталатын елу шақты кітапқа пікірімізді білдірдік.
Көбейді баламдай көретінмін, ол да маған: «Анам сияқтысыз» дейтін
Және әрдайым қамқорлық танытып жүретін
3-4 рет Түркияның Анкара қаласында өткен халықаралық жиындарға бардық
2001 жылы Пекин, Душанбе қалаларында өткен конференцияларға қатыстық
Сонда жасымның келгенінен бе, денсаулығыма алаңдай ма қолтығымнан демеп, әрдайым көмектесіп жүретін
Сондай сәттерде адамгершілігіне, кішіпейілділігіне, тектілігіне сүйсінетінмін.
Сөзге шешен, тапқыр еді
Бір жолы бір шетелдік әріптесіміз: «Қазақтар дінге онша көңіл бөлмейді» деді
Сонда Көбей: «Жоқ, қазақтар дінге ерекше көңіл бөледі
Сол себепті ҚР Діни басқармасының басшысы, бас мүфти әйтеуір діннен хабары бар молда ғана емес, араб, парсы тілдерін жетік білетін, діни әдебиетті жан-жақты зерттеп жүрген ғалым, филология ғылымының докторы, профессор Әбсаттар Дербісәлі» деп ­жауап берді
Сол сөзі арқылы бүкіл қазақтың мәртебесін арттырып, қазақ ғылымының да, Діни басқарманың да беделін көтеріп тастаған еді
Көбей сондай тапқыр, ұтқыр ойлы азамат болатын.
Көбейдің әке-шешесін де бұрыннан білетінмін
1945 жылы Алматыға оқуға келгенімде алғаш көрген жазушы, драматургтерімнің бірі – Көбейдің әкесі Шахмет Құсайынов болды
Ол кезде ақын-жазушы, ғалымдар қатысатын жиналыстарға жиі барып тұратынбыз
Сондай басқосулардың бірінде ұзын бойлы, аққұба, әдеміше келген кісіні көрдім
Әзіл-қалжыңымен ортасын баурап алатын
Сонда ол кісіні қасымдағылар: «Солтүстік жақтан келген, Шахмет Хұсайынов деген жазушы, бірнеше пъесаның авторы» деп таныстырды
Маған ол кісі сондай бір ақжарқын, мәдениетті, ғаламат адам болып көрінді…
Балам сегізге келгенде П.И.Чай­ковский атындағы қаладағы музыка мектебіне бергем
Сонда бір қыз баланы жетектеп жүрген әйелді көрдім
Сөйт­сем, драмтеатрдың ­актрисасы екен
Бұрынырақта бір спектакльде сахнадан ғана көргенім болмаса, былай көрмеген адамым еді
Екеуіміз бірден тіл табысып, шүйіркелесіп кеттік
Балаларымыз 1-2 жылдай сол мектепте оқыды
Сонда ылғи амандасып, хал-жағдайымызды сұрасып тұратынбыз
Бикен Римова жай актриса ғана емес, жақсы жазушы, драматург те бол­ды
Екі жазушы, драматург, өнер қайраткерінің ұлы – Көбей де тегін ғалым болмады
Әнді тебіреніп, керемет орындайтын
Қолынан келмейтіні жоқ еді
Көп уақыты басқарумен, ұйымдастырумен кетті
А.Байтұрсынұлы атындағы Тіл білімі институтын он бес жылдай басқару оңай емес
Әрі елде жағдай қиындап, көп мекеме жалақы ала алмай, сергелдеңге түскен кезде басқарды
Институттың жабылып қалмауына, керісінше, инсти­туты­мыздың жандануына, қазақ тіл білімінің жаңа салаларының қалыптасуына мұрындық болды
Бүкіл күш-қайратын Тіл білімі ­институты үшін жұмсады
Ұйымдастыра жүріп, өзі де біраз еңбек жазды
Жақсы еңбектер жазды.
Көбей басқарған кезде институтымызда диссертациялық кеңес жұмыс істейтін
Көбей сол кеңесті де басқарды
Республикамыздың ғана емес, туыстас түркі мемлекеттерден келген көп ғалым біздің институттың диссертациялық кеңесінде қорғады
Еліміздегі, алыс-жақын шетелдегі қазақ тілін, түркі тілдерін зерттеуші мамандардың көбі, жасы ұлғайғандары, докторлар, академиктер – бәрі біздің институтта қорғады.
Қазіргі кезде, жаңа жүйеге көшкелі бері институтымыздағы кеңестің жұмысы тоқтады
А.Байтұрсынұлы атын­дағы Тіл білімі институты – бүкіл дүниежүзінде қазақ тілін зерттейтін бірден-бір мекеме
Елбасы: «Қазақ­стан­ның болашағы – қазақ тілінде» деді ғой
Қазақ тілін дамыту үшін, алдымен, А.Байтұрсынұлы атындағы Тіл білімі институты сияқты ұлттық институттарды қолдау керек
Қазақ тілін арнайы зерттейтін киелі шаңырақта диссертациялық кеңес ашылуы керек.
Көбей 60 жасқа келгенде «Кісілік» деген мақала жазып едім
Шын мәнінде, кісілігі бар, текті азамат еді
Айналасына сыйлы, тіл табыса білетін, ұжымды басқара алатын, үлкенге ізет, кішіге ілтипат көрсете білетін
«Кісілік» сөзі М.Әуезов, С
Бегалин, Ғ.Мүсірепов сынды жазушылардың тілінде де кездеседі
Ол кішіпейіл, адамгершілігі мол, парасатты адамға қатысты қолданылады
Көбей – шын мәнінде кісілігі мол жан еді
Сондай жанның арамыздан кеткеніне де бір айға жуықтапты
Жатқан жері жайлы, иманы жолдас болсын!
Рабиға Сыздық
