Н.Байғанин атындағы облыстық балалар кітапханасында Исатай Тайманұлының 225 жылдығына орай «Тарихи тұлға, қолбасшы И.Тайманұлы» атты тарихи-танымдық кеш өтті
Шара Ақтөбе гуманитарлық колледжінің оқытушысы Айнұр Жүсіпованың орындауындағы Махамбеттің «Жұмыр қылыш» атты күйімен ашылды.
Филология ғылымының кандидаты, Қ.Жұбанов атындағы Ақтөбе мемлекеттік университеті­нің доценті Болат Баймұханов, ҚР мәдениет қайраткері, профессор Еркін Құрманбеков, Қалиолла Сағындықов тарихи тұлға жөнінде әңгімеледі
Т.Ахтанов атындағы облыстық драма театрдың актері, мәдениет саласының үздігі Әсет Оразалин Махамбеттің рухты өлеңдерін оқып, көпшілікті өнерімен тәнті етті
Оқушылар «Ереуіл атқа ер салмай», «Соғыс», «Махамбеттің соңғы сөзі» атты өлеңдерді мәнерлеп оқыды
Ал кітапхана директоры Г.Қалдина шараға белсене атсалысқан қо­нақ­тарға, тұрақты оқырмандарына алғыс айтып, «Махамбеттің монологын» тарту етті.
Б.Исатаева, 
Н.Байғанин атындағы облыстық балалар кітапханасының
бөлім меңгерушісі 
Ақтөбе облысы
