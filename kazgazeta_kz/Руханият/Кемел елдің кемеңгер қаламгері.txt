Жуырда Халел Досмұхамедов атындағы Атырау мемлекеттік университетінде  Қазақстанның халық жазушысы, мемлекет және қоғам қайраткері, Еңбек Ері Әбіш Кекілбаевті еске алуға арналған әдеби-өнер кеші өтті
Шараға кемеңгер тұлғаның жары Клара Жұмабаева, ұлы Дәулет пен қызы Сәулет, мемлекет және қоғам қайраткерлері Өмірбек Бәйгелді, Кенжеғали Сағадиев, Зейнолла Алшымбаев, Бақтықожа Ізмұхамбетов, Өмірзақ Озғанбаев, Мәжіліс депутаты Абай Тасболатов, жазушылар мен ақындар, елге белгілі азаматтар қатысты.
Қонақтар алдымен Х.Досмұхамедов атын­дағы Атырау мемлекеттік универси­те­тінде халық жазушысы Әбіш Кекілбаевтың әдеби мұрасын ғылыми-зерттеу орталығының ашылуында болды
Орталықтың лентасын қаламгердің жары Клара Жұмабаева мен Атырау облысының әкімі Нұрлан Ноғаев қиды
Мұнда жазушының әдеби туындылары, әр кезеңдердегі фотосуреттері қойылған.
Одан әрі университеттің мәжіліс залында «Кемел елдің кемеңгер қаламгері» атты әдеби-кеш өз жалғасын тауып, Әбіш Кекілбаевтың шығармашылық еңбегі туралы мазмұнды да маңызды баяндамаларға кезек берілді
Алдымен сөз алған облыс әкімі Нұрлан Ноғаев Әбіш есімінің мәңгілік тарихқа енгенін, уақыт мінберінде мәңгілік салтанат құратынын айрықша атап өтті
Академик Кенжеғали Сағадиев Әбіш Кекілбаевтың қазақ халқының рухани дамуына айшықты қолтаңбасын қалдырған ұлт перзенті екенін жеткізді
Ұлт перзенті ретінде қазақ халқының рухани дамуына айшықты қолтаңбасын қалдырғанын тілге тиек етті.
Композитор Илья Жақанов «Жазушының суреткерлік болмысы зерттелуі қажет» дей келе, шешендік қабілетіне байланысты бірнеше мысалдар келтірді
Мемлекет және қоғам қайраткері, экономика ғылымының докторы Өмірбек Бәйгелді өз сөзінде Әбішпен шынайы достық өмірінен сыр шертіп, Сұңқарға теңеп, туған бауырымдай болды деп естеліктерін айтты.
Сонымен қатар белгілі қаламгерлер, ақындар мен қоғам қайраткерлері – Қажығали Мұхамбетқалиев, Роллан Сейсенбаев, Мереке Құлкенов, Ақұштап Бақтыгереева және т.б
сөз сөйледі.
Р.НҰРАЛИН
