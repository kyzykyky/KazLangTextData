Қазір түрлі салада термин сөздерді аудару, қалыптастыру, бір жүйеге келтіру ісі жүріп жатыр
Болмаса бұл күндері кейбір заңдар мәтінінің өзін қолыңызға сөздік алып отырып оқымасаңыз, түсіну қиынға айналып барады
Бұл саладағы күрделі мәселелерді тілге тиек етуді кейінге қалдыра тұрып, «том» сөзі төңірегінде аз ғана сөз қозғағымыз, өз ойымызды көпшілік ортасына салғымыз келеді.
Соңғы кездері Қарулы Күш­теріміз де қазақ тіліне бет бұра бастағаны, соған орай түрлі әскери терминдерді қазақ тіліне аудару ісі қолға алынып, алғашқы адымдар жасалғаны белгілі
Ата-бабаларымыздың жеңімпаз жасақтары тек өз тілімізде сөй­ле­генін еске алсақ, бүгінгі және болашақ ұрпақтар заман ерекшеліктеріне мән бере отырып, бұл қиын істің де қиюын табар деп ойлаймыз.
Халқымызда «Қолдың томы болмасаң да, соңы болма» деген мақал бар
Жігерді, намысты жанитын мақал
Осы мақалда «Том» сөзін ата-бабаларымыз авангард сөзі орайында қолданғаны айқын көрініп тұрған жоқ па?!
Ендеше, мемлекеттік терминология комитеті тілімізде осындай тамаша баламасы бар сөздерді екшей түссе дегіміз келеді
Бұдан тіліміз ұтпаса, ұтылмайды.
Қорыта айтқанда, ежелгі түркі сөзі «том» сөзін тосырқамайық.
Алтай ҮСЕНОВ.
Қызылорда облысы,
Қармақшы аудандық «Қармақшы таңы» газетінің бас редакторы
