Алматы облысына қарасты Жамбыл ауданының Ұзынағаш ауылында жыр алыбы Жамбыл Жабаевтың 170 жылдық мерейтойына арналған дәстүрлі «Жамбыл күні» өтті.
Дәстүрлі шараның басты мақсаты – өскелең ұрпақты сөз мәйегін кие тұтқан Жамбыл бабамыздың шығармаларымен сусындату, мол мұрасын насихаттау болып табылады
Салтанатты жиынға облыс әкімі Амандық Баталов бастаған зия­лы қауым өкілдері, еліміздің түкпір-түкпірінен келген ақын-жазушылар, жамбылта­нушы ғалымдар және аудан жұрт­шылығы қатысты
Жиылған жұрт зират басына барып, Жамбыл рухына тағзым етті.
Бұдан кейін шара Мәдениет үйінде жалғасын тапты
Алматы облысының әкімі А.Баталов биыл аймақта жыр дүлдүлінің мерейтойлық мерекесіне байланысты атқарылған жұмыстарға тоқталды
Облыс әкімі жиынды ашып берген соң, Қазақстан Жазушылар одағы басқармасының төрағасы, сенатор Нұрлан Оразалин мінберге шығып, ақын мұрасы хақында өз пікірін білдірді
«Жамбыл жырына ден қойған сайын Абай, Махамбет, Жамбыл, Сүйінбай сынды ұлы тұлғаларымызды жадымызда жаңғырту арқылы халықтың санасын, халықтың ойындағы ұлттық рухты тәрбиелеудің үлкен үлгісін қалыптастырамыз
Жамбылдың 170 жылдық мерейтойына байланысты халықарылық симпозиум өтіп, «Жамбыл» фильмі мен «Жамбыл әлемі» атты басылым жарыққа шықты
Бірнеше жинақтарын іргелі оқу орындары қайта басып шығарды
Ақын ауылындағы дәстүрлі шараға Грузия мен Жапониядан әдебиет зерттеушілері қатысты
«Жамбыл мұрасы – мәңгі өшпес өнеге» деді ол.
Қазақтан Жазушылар одағы Алматы облыстық филиалының директоры, Халықаралық Алаш сыйлығының лауреаты, жазушы Нағашыбек Қапалбекұлы Жамбыл жырлары – отаншылдыққа, бірлікке үндеудің асқақ үлгісі екенін, бұл Елбасы айтқан Мәңгілік Ел идеясымен жалғасып жатқандығын, Мәңгілік Ел – қазақ елі барда Жамбыл жасай беретінін атап өтті
«Қазақ әдебиеті» газетінің бас редакторы Жұмабай Шаштайұлы ақынның шығармашылығы мен адамгершілік қасиеттері жайлы өз ойын ортаға салды.
Салтанатты жиын соңы «Сүйінбай сазы» этно-фольклор­лық ансамблінің орындауында мерекелік концертке ұласты
Соңынан Жамбыл атамыздың құрметіне арнайы ас беріліп, рухына құран бағышталды.
Ақынның 170 жылдық мерейтойына дайындық өткен жылы басталған
Алматы ­облысы әкімдігі тарапынан ауылдағы мұражай мен мектеп күрделі жөндеуден өтті
Сондай-ақ биыл балабақшаның құрылысы басталмақ
Бабаға деген құрмет мұнымен шектелмейді, таяуда Сербияның астанасы Белградта Алматы облысы мен Жамбыл облысының ұйымдастыруымен Жамбыл Жабаевтың ескерткішін орнату жоспарланып отыр.
Нұрлан ҚҰМАР
Алматы облысы
