Медеуде дәстүрлі XXVII «Баспалдақ» жарысы өтті
Қазақ хандығының 550 жылдығына арналған сайысты Алматы қалалық әкімдігі, «Вечерний Алматы» газеті, қалалық Дене тәрбиесі және спорт басқармасы ұйымдастырды.
Жарыс әртүрлі жас санат­тағылар арасында 100, 200, 300 және 841 баспалдаққа жүгіру бойынша өткізілді
Бұқаралық ақпарат құралдарының өкілдері арасында өткізілген сайыс­та ерлер арасында «Ана тілі» газетінің Әлеумет және ақпарат бөлімінің редакторы Нұрлан Құмар мәре сызығын бірінші болып кессе, ал қыздар арасында Алматы қаласы Алмалы аудандық әкімдігінің Мәдениет және тілдерді дамыту бөлімінің бас маманы Ақсұңқар Әбілтаева үздік атанды
Ардагер спортшылар арасында Азия ойындарының 6-дүркін чемпионы, таяуда Шу-Қарағанды бағытына жүгірген марафоншылар арасында капитан болған Марат Балтабаев ешкімге дес бермей, бірінші орынды иеленді.
С.ЖАСБАТЫРҚЫЗЫ
