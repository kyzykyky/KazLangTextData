Алматыдағы 28 гвардияшы-панфиловшылар саябағында Ұлы Жеңістің 69 жылдығы кең көлемде аталып өтті
Саябаққа жиналғандар әуелі Мәңгілік алау алдына гүл шоқтарын қойып, ардагерлер ерлігін ұлықтап, оларға тағзым етті
Ал мектеп оқушылары мен студенттер Ұлы Отан соғысы ардагерлерін айтулы күнмен құттықтап, жылы лебіздерін білдірді
Гүл қою шарасына қала басшысы Ахметжан Есімов бастаған ресми тұлғалар, Ұлы Отан соғысының ардагерлері, ҚР СІМ және Алматыда орналасқан дипломатиялық корпустың өкілдері, ҚР Генералдар Кеңесі, ҚР Қарулы Күштері  ардагерлерінің кеңесі, ҚР Ауған соғысы ардагерлерінің кеңесі, Чернобыльдағы апаттың зардабын жоюға қатысқан ардагерлердің кеңесі, саяси партиялар мен қоғамдық ұйымдардың өкілдері, этномәдени бірлестіктердің өкілдері, қала тұрғындары қатысты.
Қала басшысы өз кезегінде «Бүгін біз тойлап отырған Жеңіс мерекесі – қаһармандық пен отансүйгіштіктің куәсі
Бүгінгі ұрпақтың өсіп-өркендеуі жолында Ұлы Отан соғысы майданында  қаншама адам қан төкті
Сонау сұрапыл соғыстан Жеңіс туын желбіретіп жеткен ардагерлеріміз қазір жанымызда
Осындай тұлғалардың жанкешті ерлігін кейінгі ұрпаққа үлгі ету – біздің басты міндетіміз
Солардың арқасында еркіндік пен бейбітшілікте өмір сүріп келеміз
Тыл еңбеккерлерінің де жеңісті жақындатуға үлесі мол
Соғыстан кейінгі ауыр жылдарда бел жазбай еңбек етіп, ел экономикасын көтеруге олардың қосқан үлесі ұшан-теңіз
Ұлы Отан соғысындағы қасиетті жеңіске қазақстандық майдангерлердің қосқан үлесі зор
Елімізден 1 млн
800 мыңға жуық  жауынгер қатысты
Солардың жартысы оралған жоқ
Олардың арасында өз еркімен аттанғандар да болды
Ұлы Отан соғысының өшпес даңқында қазақ­стандықтардың ерлігі мәңгілік жасай береді» деп алаңға жиналғандарды мерекемен құттықтады
Мереке қар­саңын­да 14 ардагер баспаналы болғанын айта кету керек.
Мерекенің ерекшелігі қаланың барлық аудандарында «Майданнан хат» науқаны өткізілді
Көпшіліктің назарына Ұлы Отан соғысы кезіндегі тарихи құжаттар мен майданнан келген хаттар ұсынылды
Ұйымдастырушылардың айтуынша, жиналған хаттар мен материалдар негізінде деректі фильм түсірілмек.
Бүгінгі күндері Алматыда 1033 Ұлы Отан соғысы ардагері, 20835 тыл еңбеккерлері тұрады
Сондықтан саны жылдан-жылға сиреп бара жатқан ардагерлерге құрмет артып, өскелең ұрпақ үшін олардың ерлігі үлгі болуы керек.
Ақбота ИСЛӘМБЕК
