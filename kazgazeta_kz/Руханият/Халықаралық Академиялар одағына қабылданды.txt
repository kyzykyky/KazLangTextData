Халықаралық Академиялар одағы Бас Ассамблеясының Брюссельде өткен кезекті сессиясында Халықаралық Түркі академиясын мүшелікке қабылдау туралы шешім қабылданды.
Халықаралық Түркі академиясы бұл мәртебелі одақтың Орталық Азия өңірі бойынша тұңғыш мүшесі болып отыр
Бұл былтыр халықаралық ұйым мәртебесін алған Академияның кең танылып, халықаралық қауым­дас­тықтағы беделінің өсіп келе жат­қанының айқын айғағы
Сессияда Түркия, Моңғолия, Венгрия ұлттық академиялары өкілдері Халықаралық Түркі академиясын мүшелікке қабылдауды қолдап, пікір білдірді.
Айта кетелік, ғылым саласы бойынша әлемдегі ең жоғарғы құрылым саналатын Халықаралық Академиялар одағы 1919 жылы құрылған
Дүниежүзілік ғы­лыми қауымдастықтағы зерттеу ұйым­да­рының жұмысын үйлес­тіріп, ынты­мақ­тастықтың артуына ықпал ететін аталмыш одақ алғашқыда Бельгия, Дания, Франция, Ұлыбритания, Грекия, Италия, Жапония, Голландия, Польша, Ресей, АҚШ тәрізді 11 елдің ұлттық ғылым академияларын мүшелікке қабылдаған еді
Бүгінде Халықаралық Академиялар одағына 61 мемлекеттен 100-ден астам ғылыми мекеме мүше болып отыр.

Р.НҰРАЛИН
