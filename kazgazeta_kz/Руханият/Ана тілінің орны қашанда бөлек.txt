Мен «Тіл орталығының» оқытушысымын
Тілдің маңыздылығын, өзектілігін дәйекті түрде ұғынықты етіп жеткізетін мақалалармен танысып отырудың пайдасы мол
Бұл тұрғыдан алғанда мен үшін еліміздегі тіл мәселесін жан-жақты көтеретін бірегей басылым «Ана тілі» ұлт газетінің орны қашанда бөлек.
«Ана тілінде» тіл және оның қалыптасу тарихы туралы, ономастика мен топонимика, емле ережелері, лингвистика, стилистика мәселелері, сондай-ақ тіл білімі саласындағы бүгінгі заман ағымына сай ендіріліп жатқан жаңалықтар зерттеу мақала, ақпарат пен хабарлама, сұхбат түрінде көптеп жарық көретіні қуантады
«Қазақ тілін үйренеміз – Изучаем казахский язык!» атты жаңа жобалар да қазақ тілін үйренемін деген оқырманды бейжай қалдырмайды.
Газеттен сөздің қасиетін сезіндіретін «Сөз­таным» арнаулы бетін үзбей оқимын
Тарих, ұлттық таным, салт-дәстүр, тұлғаларға арналған мақалалар да көңілге қонымды
Біз газетке жазылу арқылы жан дүниемізді байытып қана қоймай, білімімізді арттырып, парасат-пайымымызды да кеңейтеріміз сөзсіз.
