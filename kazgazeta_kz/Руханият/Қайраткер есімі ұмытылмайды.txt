Жуырда Алматыдағы Т.Қ
Жүргенов атындағы Қазақ Ұлттық өнер академиясының қабырғасына көрнекті мемлекет және қоғам қайраткері, Қазақ Орталық Атқару комитетінің төрағасы, саяси қуғын- сүргін құрбаны Ұзақбай Желдірбайұлы Құлымбетовке арналған ескерткіш тақта ілінді.
Ескерткіш тақтаның ашылу салтанатына зиялы қауым өкілдері, өнер қайраткерлері, еңбек ардагерлері, тарихшы ғалымдар, Алматы қаласы мен Ақтөбе облысы әкімшілігінің өкілдері, Т.Қ
Жүргенов атындағы өнер академиясының оқытушылары мен студенттері, сондай-ақ Ұзақбай Құлымбетовтің ұрпақтары қатысты.
Тақтайшаның ашылу рәсімін Өнер академиясының ректоры Бибігүл Нүсіпжанова және Ұ
Құлымбетовтің қызы, белгілі педагог Орынша Қарабалина-Қазыбаева атқарды.
Шарада Ақтөбе облысының әкімі Бердібек Сапарбаевтың құттықтау хатын оқыған өкіл алдағы уақытта Ақтөбе қаласындағы мектептердің біріне көрнекті қайраткердің есімі берілетінін жеткізді
Ұзақбай Құлымбетовтің ұрпақтары  Батыр Кәкімжанұлы Қазыбаев пен Сұңқар Болатұлы Қарабалин дайындатқан қайраткердің ескерткіш бюсті Алматыдан Ақтөбеге жеткізіліп, сол білім ордасының алдында орнығатын болады.
Құлымбетовтің құрметіне арналған тақта неге 
Өнер академиясы ғимаратына қойылды? 
Осы сұрақ әрбір көзі қарақты жанның көкейінде болары анық
Ұзақбай Құлымбетов 1927 жылы Қазақстан әкімшілік орталығын Қызылордадан Алматыға көшіру комиссиясының төрағасы болып, Алматының көркеюінің 3 жылдық, одан соң 10 жылдық жоспарын жасаған
Құлымбетовтің тікелей басшылығымен болашақ астанадағы негізгі нысаналар, оның ішінде бірінші кезекте Үкімет үйінің салынуы жоспарланған
Сөйтіп, ғимараттың жобасын жасау конкурсын өткізген
Сол Үкімет Үйі ретінде салынып, 1931 жылы пайдалануға берілген ғимаратта бүгінде Т.Қ
Жүргенов атындағы Қазақ Ұлттық өнер академиясы орналасқанын біреу білсе, біреу білмейді
Ескерткіш тақтаның бүгінгі Өнер академиясының қабырғасына қойылуының түп мәнісі осында.
Тақтаның ашылу салтанатында Ұзақбай Құлымбетовтің қызы, белгілі педагог Орынша Қарабалина-Қазыбаева: «Бұл тақтайшаның маңыздылығы сол – Өнер академиясына оқуға келген, ғимарат маңынан күнделікті ағылған әрбір студент жастың санасында Құлымбетовтің есімі қалатынына қуанып тұрмын
Ұзекең  осы ғимаратта 7 жыл қызмет еткен
Осында отырып Молотовқа хат жазды
1931 жылы халықтың жағдайы ауыр екенін, тұрғындардың басқа өңірге көшіп кеткеніне жаны ауыратынын айтты
Алым-салықтың көптігін жазды
Мұғалімдер тапшылығы мәселесін көтерді, соның нәтижесінде 6 облыста екі жылдық мұғалімдер институты бой көтерді
Осы ғимарат кеңсесінде, «АЛЖИР», «КАРЛАГ» сынды өлім лагерлеріне қарсы шықты
Осы ғимараттың есігінен Ұзақбай Құлымбетов шілде айының басында соңғы рет шыққан
Содан кейін қайтып келген жоқ
1937 жылы тамыздың басында түрмеге тоғытылды… Атылды…», – деді.
Бір айта кетерлігі, Орынша Қарабалина-Қазыбаева былтырғы жылы Қазақстан Республикасы Орталық мемлекеттік архивіне (ҚР ОМА) ресми өтінішпен келіп,  Алматы қаласы әкімшілігі жанындағы ономастика комиссиясына, сонымен қатар Т
Қ
Жүргенов атындағы Қазақ Ұлттық өнер академиясының басшылығына ҚР ОМА  қорларында сақтаулы көрнекті тұлғаның атқарған қызметін, сонымен қатар осы ғимараттың салынуына қосқан үлесін дәйектейтін деректер көшірмелерін сұраған болатын.
Нәтижесінде ҚР ОМА тарапынан аталған мекемелерге деректер көшірмелері ұсынылып, осы істің оңтайлы шешілуіне негіз болғанын айтқан жөн
Атап айтқанда, Ұзақбай Құлымбетовтің Қазақстан астанасының Қызылордадан Алматы қаласына көшірілуіне, жаңа астанада Үкімет үйінің, сондай-ақ басқа да тарихи нысаналардың салынуына тигізген ықпалын, атқарған қызметін көрсететін архивтік құжаттар мен ресми анықтамалар беріліп, Орынша апайымыздың неше жылдан бері қол жеткізе алмай жүрген іс-шарасы оң шешімін тауып, Т.Қ
Жүргенов атындағы өнер академиясының қабырғасына  естелік ескерткіш тақта орнатылды
Енді академияға өнер қуып келген әрбір буын өкілдері бұл ғимараттың бір кездері Үкімет үйі болғанын да біле жүретін болады деп үміттенеміз.
 Бүгінгі ұрпақ Құлымбетовті біле ме?
 «Халық жауы» деп танылып, 1958 жылға дейін ақталмаған, есімі айтылмай, өмірбаяны жіті зерттелмей келген қайраткерді бүгінгі ұрпақ тиісті дәрежеде біле ме?
1920-1930 жылдары Қазақстанда жүзеге асқан өзгерістер: ұжымдастыру мен индустрияландыру, мәдени революция мен әкімшілік-аудандастыру, әліпби реформасы мен астананы Қызылордадан Алматыға көшіру, денсаулық сақтау мен ағартушылық – осының бәрінің бел ортасында Ұ.Құлымбетов жүрген
Ол осы жылдарда атқарған Қазақ Орталық Халық шаруашылығы Кеңесінің төрағасы, Қазақ КСР Халық Комиссарлары Кеңесі төрағасының орынбасары, сонымен қатар Қазақ Орталық Атқару Комитетінің төрағасы қызметін қалтқысыз атқарған екен.
Мұны салтанатты шарада сөз алған зиялы қауым өкілдері бірінен соң бірі айтып жатты
Мәселен, белгілі алаштанушы ғалым, академик Мәмбет Құлжабайұлы Қойгелдиев халық алдында: «Ұзекеңнің тергелу материалдарымен танысқаным бар еді
Сонда үш нәрсені байқадым
Біріншіден, Ұзақбай Құлымбетов: «Жас кезімде А.Байтұрсыновтың «Қазақ» газеті қөзқарасымды, азаматтық ұстанымымды қалыптастырды», – дейді
Бұдан аңғаратынымыз, ол қазақ қоғамындағы сол кездегі алдыңғы идеяларды ұстанған
Екіншіден, Ұзекең күрделі уақыттың, күрделі заманның тұлғасы
20-30 жылдары Орталыққа (Мәскеуге) қазақ жерінің қазба байлығы қазақтарға бұйыруға тиіс деген ұстанымды бағыттаған азаматтың бірі.  Ол – қазақ қоғамын, мәдениетін, қазақтың өмірі мен шаруашылығын терең түсінген қайраткер
Үшіншіден, тергеу материалдарында «Мәскеуде қазақ ұлтшылдарының ұлтшылдар  ұйымын Тұрар Рысқұлов жүргізсе, Алматыда ұлтшылдардың ұйымдастырушысы – Ұзақбай Құлымбетов» деген тұжырым жасалған
Ұ
Құлымбетов еліміздің мүддесін сауатты қорғай білген, шындықты сүйген тұлғалардың бірі», – деді.
Сөз соңында М
Қойгелдиев «Құлымбетовке ескерткіш тақта қойылып, көрсетілген бүгінгі құрмет – тарихи тұрғыдан берілген әділетті құрмет» деп атап көрсетті.
Ш
Ш
Уәлиханов атындағы Тарих және этнология институтының директоры, тарих ғылымының докторы,  профессор Зиябек Қабылдинов: «Қазіргі тілмен айтқанда, Ұзақбай Құлымбетов – премьер-министрдің деңгейіндегі, Үкімет басқарған адам
Ел экономикасын, мал шаруашылығын дамыту үшін Моңғолиядан мыңдаған асылтұқымды мал әкелуге себепкер болған
Ашаршылық кезінде халықтың аман қалуына күш салған тұлғалардың бірі
Ол кісіге кезінде «астыртын жапон тыңшыларымен байланыс жасап, Қазақстанды Одақтан бөліп әкеткелі жүр» деген айып тағылды
Сондықтан көрнекті тұлғаның есімі көп жылдарға дейін ауызға алынбай келді», – деді.
Ұзақбай Желдірбайұлының қазақтың үш биінің бірі, Әйтеке биге анасы жағынынан туыстық жақындығы барын жиында сөйлеген ақсақалдардың бірінен естідік
Еңбек жолын ауыл мұғалімдігінен бастап, естелігінде «Әу баста саясатпен айналысуды ойламағанмын» деп жазған қайраткер халқының сол уақыттағы жағдайын көргендіктен, қоғамдық-саяси мәселелерге араласып, үлкен саясаткер дәрежесіне көтерілген.
Тарихшылар Ұ.Құлымбетовтің Нығмет Нұрмақовпен бірлесіп, халықтың тағдырына қатысты біраз мәселені жоғары орталық жаққа уақытында айта білген қайраткер екенін талмай айтып келеді
Өкініштісі, көрнекті мемлекет қайраткері 1937 жылы халық жауы ретінде тұтқындалды.  Жалған жаламен азап көріп, 1938 жылғы 22 наурызда атылды.
Рухани жаңғыруға бет алдық…
Биыл Елбасымыз Н.Ә
Назарбаевтың «Рухани жаңғыру: болашаққа бағдар» атты көлемді мақаласы жарияланып, онда көтерілген мәселенің бірі ұлт зиялыларын тануға күш салынуда.
Осы ретте Тарих және этнология институтының директоры Зиябек Қабылдинов: «Мемлекетіміздің қалыптасуына қызмет еткен Құлымбетовтей азаматтың құрметіне арналған тақтайша ашылуының үлкен символикалық мәні бар
Бұл  – біздің рухани жаңғыруға бет алғанымыздың көрінісі
Астанада Дін істері және азаматтық қоғам министрлігі жанынан құрылған арнайы орталықта Алаш зиялыларының, саяси қуғын-сүргінге ұшыраған  азаматтардың өмір жолын, қызметін халыққа түсіндіруге бағытталған арнайы жоба қолға алынды
Бұл да рухани жаңғырудың белесіне бағытталған шаруаның бірі», – деп атап көрсеткен болатын.
Ескерткіш тақтамен қоса бұл күні Ш
Ш
Уәлиханов атындағы Тарих және этнология институты қызметкерлері  дайындап шығарған Ұзақбай Құлымбетовтің құжаттар мен материалдар жинағының тұсауы кесілді.
Келесі жыл барысында осы жинақтың жалғасы болып табылатын Қазақстан Республикасы Орталық мемлекеттік архивінің деректері негізінде архивтің  Ғылыми-ақпарат жұмысы және ғылыми-анықтамалық аппараты бөлімі қызметкерлері жинақтап, құрастырған  Ұзақбай Құлымбетовтің өмірі мен қызмет жолының негізгі кезеңдерін толығымен дерлік дәйектейтін құжаттар жинағы жарық көрмек.
 
Қарлыға ИБРАГИМОВА,
Қазақстан Республикасы Орталық мемлекеттік архивінің 
ғылыми-ақпарат жұмысы және ғылыми-анықтамалық аппараты бөлімінің қызметкері
