Жуырда «Батыс Еуропа – ­Батыс Қытай» халықаралық көлік дә­лізінің жолында халық батыры Исатайға арнал­ған ескерткіш ашыл­ды
Ескерткіш Ақтөбе және Батыс Қазақстан облыстарының шекарасында орнатылды
Салтанатты рәсімге Атырау, Батыс Қазақстан облыстарынан қонақтар келді
Қобда ауданының әкімі Асқар Жүсібәлиев ша­раның мән-маңызына тоқталып, оның кейінгі ұрпаққа ұлағаты мол екенін жеткізді
Исатай батырға еңселі ескерткіш орнатқан «Қазақавтожол» АҚ облыстық филиалының директоры Бағлан Баймағамбетовке ризашылығын біл­дірді
Белгілі ақын Ақұштап Бақтыгереева, философия ғылымының док­торы Алтай Тайжанов бұл игілікті іс жастардың бойында еліне, жеріне, батыр бабаларына деген құрмет сезімін қа­лыптастыратынын атап өтті
Атырау­дан арнайы келген Исатайдың бесінші ұрпағы Ғазиз Шамақов осынау игілікті істің басы-қасында жүрген азаматтарға алғысын жеткізді
Туындының ­авторы – өңірге белгілі суретші-мүсінші ­Аяпберген Қарпықов.
Р.Нұралин
Ақтөбе облысы
