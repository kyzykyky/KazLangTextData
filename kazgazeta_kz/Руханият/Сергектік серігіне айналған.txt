Заң ғылымының докторы, профессор Амангелді Хамзин Павлодар облысы Железин ауылында көп балалы отбасында дүниеге келді
Шаңырақта жеті бала өсті
Амангелді ең үлкені болғандықтан оған жүктелер жауапкершілік мол болды
Еркелікті ысырып қойып, көбіне үй шаруасына қолғабыс жасады
Әке-шешесіне қолғанат бола білді
Соңынан ерген іні-қарындастарын қамқорлығына алды
Ол ҚазМУ-дің заң факультетіне түсер алдында бірқатар жауапты қызметтер  атқарды
Железин аудандық атқару комитетінің нұсқаушысы, аудандық комсомол комитеті ұйымдастыру бөлімінің меңгерушісі болды. 
Білімге деген құштарлық оны елі­міздің бас оқу орны ҚазМУ ор­наласқан Алматыға жетеледі
Алайда жолы болмады
Бірақ оқуға түсе алмадым деп мойыған жоқ
Алматы ауыр машина жасау зауытына жұмысқа орналасты
Ілезде ұжыммен тіл табысып, алғырлығымен, тиянақ­тылығымен көзге түсті
Негізгі жұмы­сымен қатар цех комсомол ұйымы­ның хатшысы, кәсіпорынның бас директоры жанындағы тұрақты жұмыс кеңесінің мүшесі қызметтерін қоса атқарды.
ҚазМУ-де оқыған жылдары бойға сіңген дағдымен оқу орнындағы қоғамдық жұмыстарға білек түре араласты
Оған студенттердің және оқытушылардың қолдауымен факультеттегі кәсіподақ комитетінің төрағасы, студенттік құрылыс отря­ды­ның жетекшілігі жүктелді.
Университеттің дипломы қолға тигеннен кейін заң саласындағы еңбек жолын туған өңірден бастады
Өз мамандығына берілгендігінің арқасында қызметінде құрметке бөленді
Павлодар облысындағы Успен, Ильичев аудандық сотта­рының, арбитраждық соттың, облыс­тық соттағы сот алқасының төра­ғасы болды
Торғай облыстық соты­ның төрағасы қызметін де абыройлы атқарды
Шығыс ­Қа­зақстан, Ақмола об­лыс­тарының, Астана қа­лалық Әділет депар­та­мент­теріне басшылық жасады
Бұдан әрі оған ҚР Әділет министрлігіндегі депар­та­ментті басқару, ҚР Президенті Әкімшілігінің мемлекеттік-құ­қықтық бөлімінің соттар және әділет органдары секторының меңге­рушілігі сеніп тапсырылды.
Амангелді Шәпиұлының өмірінде 90-жылдардың орны бөлек
Астанада қызмет істеп жүрген
Оның ұйымдастырушылық қабілетінен жақсы хабардар басшылық жауапты істі мойнына ілді
Әділет министрлігі орын тебетін жаңа ғимараттың құрылысына басшылық ету міндеті жүктелді
Ақырында құрылыс жұмысы табысты аяқталып, сенім үдесінен шыға білді.
Отыз жылдан астам судья болып істеген азамат осы жылдары ғылыммен айналы­суын да тоқтатқан емес
Жұртшы­лыққа жарық көріп жатқан заңдардың мән-маңызын түсіндірді
Нормативтік-құқық­тық актілердің жетістігі мен кем­ші­ліктерін ашып көрсеткен мақала­ларымен оқырмандар назарын ­аударды
Заң тақырыбына байланысты республикалық, халықаралық конференцияларда баяндама жасады
ҚР заңдарымен жұмыс жасаудағы мол тәжірибесі мен жинақталған теориялық ізденістері оған еңбек құқығы, әлеуметтік қамтамасыз ету құқығы бойынша ҚР Білім және ғылым министрлігінің келісімімен ЖОО-ларға ұсынылатын оқулықтар дайындап шығаруға мүмкіндік берді.
Осыдан алты жыл бұрын Инно­вация­лық Еуразия универси­теті­нің Қамқор­шы­лық кеңесінің төра­ғасы және осы оқу орнындағы «Құқық және тарих» кафедрасының мең­ге­рушісі болып тағайын­далды
«Менің ең жақсы жылдарым осында – сту­дент­тік ортада және ғы­лым­дағы әріп­тес­теріммен өтіп жатыр» дейді ол.
Бүгінгі таңда А.Хамзин Қазақ Білім академиясының академигі, қазақ, орыс, ағылшын тілдерінде шығарылған 120-дан астам ғылыми еңбектің авторы
Ол ұлттық та, халықаралық та негіздер шеңберінде еңбек құқығы және әлеуметтік қам­тамасыз ету құқығының теория­лық әрі практикалық проблемаларын зерделеу бойынша ғылыми мектеп құрды
Осы бағытта ізбасарлары – жас ғалымдар жұмыс жасап жүр.
Оның бастамасымен Инно­вациялық Еуразия университетінде «құқықтану» мамандығы бойынша магистратура, сосын докторантура ашылды
Бұл Павлодар өңірі және жалпы республика үшін біліктілігі жоғары кадрларды даярлауға мүмкіндік береді
Сондай-ақ ол – Павлодар облыстық сотының Соттармен өзара іс-қимыл жөніндегі кеңестің төрағасы, бірқатар ғылыми-зерттеу жобалардың жетекшісі және заңгерлерге арналған халықаралық конференциялар мен тренингтік се­ми­нарларды ұйымдастыру коми­тетінің төрағасы.
Егеменді Қазақстанның қалып­тасуы мен дамуына қосқан үлесі үшін оған «Қазақстан Республикасы Судьялар кеңесінің құрметті судьясы», «Қазақстан Республикасы сот жүйесінің еңбек сіңірген қызметкері» атағы берілді
Кезінде ҚР Президентінің, ҚР Жоғарғы соты төрағасының Алғыс хатымен, ҚР Әділет министрлігінің «Фемидаға адал қызметі үшін» белгісімен, «Қазақстан Республикасы сот жүйесінің ардагері» медалімен және басқа да Құрмет грамоталарымен, мерейтойлық медальдармен марапатталды
Шағын мақала көлемінде Амангелді Шәпиұлы қызметінің көп қырлылығын баяндап шығу мүмкін емес
Өз елінің патриоты ол Тәуелсіз Қазақстанның игілігі үшін бар күш-жігерін жұмсап, өскелең ұрпақтың құқықтық сауаттылығын арттыруда және жастарды отаншылдық рухта тәрбиелеуде жемісті қызмет етіп келеді.
Сергектікті серік етіп, игілікті істерімен көпшілікті қуантып жүрген абзал азаматтың кейінгі ұстаздық қызметінде де абырой биігінен көріне беретініне сенім мол.
Майнұр Бөрібаева,
Л.Н.Гумилев атындағы
Еуразия ұлттық университетінің доценті, филология ғылымының 
кандидаты
