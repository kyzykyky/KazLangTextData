Қазақ мәдениетiндегi ойын дәстүрi ғалымдар арасында үлкен қызығушылық тудырған
Қай халықты алмаңыз, өзiнен кейiнгi ұрпақтың жан-жақты дамуына қамқорлық жасаған
Осы қамқорлықтың басты құралы етiп ойындарды да пайдаланған
Олардың көбiсi адам өмiрiнiң қажетiн өтеу үшiн туады да
Әр кездегi жас мөлшерiне, әрекет-тiршiлiгiне орай лайықталып ойналады
Балалардың сәби кезiнен бас­тап бозбала, бойжеткен шаққа дейiнгi аралыққа арналып қалыптасқан сөз ойындары қамтылады
Халқымыздың тарихында қаншама қиын-қыстау замандар болса да, ержүрек батырларымыз бен ақылгөй даналарымыз қамқорлығы арқасында көптеген ұлттық салт-дәстүрлерiмiз ұрпақтан-ұрпаққа жалғасуда
Ата-бабаларымыз халықтық ертегiлер мен аңыздарды, шешендердiң алғыр да ақылды сөздерiн балалары мен немерелерiнiң құлағына құйып сiңiрдi
Халық ақындары мен жыршылары ел аралай жүрiп, олардың арман-тiлектерiн өз жырларына арқау еттi
Сөз өнерi мен ой-сананың құлашын кеңге жайдырды
Ел көңiлiн сергiту үшiн сол жүрiстерiн салтанатқа айналдырды
Сөйтiп, салдық пен серiлiк жоралғысы далалық өнерпаздардың дәстүрiне, ел өмiрiнiң арнасына айналды
Мұндай кәусар бұлақтан сусындаған жастар өз арман-тiлектерiн өлеңмен жұртқа жайды
Соның арқасында жаппай айтыс, яғни екi жас өлең айтып сырласу дәстүрi қалыптасты
Осындай сауықтарда ойналатын ойындардың да түрлерi ұлттық сипатымен құлаш жайды.
Әдетте жастар бiр өнермен қанағаттан­баған, бiрнеше өнердi қатар игерген
Ақындар әрi күйшi, әншi, жыршы болған, кейде тiптi, ат ойынын, қол ептiлiгiн, бiлек-күшiн көрсетiп цирк қызметiн де атқарған
Ақан Серi, Балуан Шолақ, Жаяу Мұса, т.б
өнер иелерi сондай сегiз қырлы, бiр сырлы болған
Сондықтан ондай ақын-жыршылардың, сал-серiлердiң ауылға келуi бейнебiр той-тамаша, мәдени-уақиғаға айналған
Кейбiр ақын, сал-серiлердiң бiр өзi көшпелi театрдың, концерт ұжымының қызметiн атқарған
Ойындардың бiр саласында негiзгi қызметтi атқаратын сөз ойындарының негiзгi мақсатында — балаларға жалпы жастарға дұрыс сөйлеудi, түрлi құбылыстар мен iс-қарекеттердi түсiнiктi, жатық етiп сипаттауды үйретумен қоса сөйлегенде шешен, тапқыр болуға тәрбиелеу қамтылған
Мұндай сөз ойындарының қатарына жырлар мен айтыстарды, жаңылтпаштарды, жұмбақтарды жатқызамыз
Бұлардың үлгiлерi халықтың дүниетанымы өркендеген сайын жаңа қасиетке ие болып, жаңа бөлiктермен толығып күрделене түседi.
Театр өнерінің дүниеге келуін халық өнерінен бөліп қарауға болмайды
Бұл екеуі бір-бірімен ажырамайтын тығыз байланыс­та, бір-бірінсіз дамуы да мүмкін емес
Бұл құбылысты әлем театрының тарихынан да аңғаруға болады
Ұлы жазушы, әрі ғалым Мұхтар Әуезов өзінің «Жалпы театр өнері мен қазақ театры» зерттеуінде сахна өнері мен драматургияның дүниеге келуін халық өнерінен бастау алғанын нақты мысалдармен дәлелдеп берген
Көптеген дамыған елдердің сахналық өнері халық өнерінен бастау алған
Оны ұйымдастырушылар мен орындаушылар да халық арасынан шыққан табиғи дарын иелері
Жоғарыда аталған мақалада: «Елдің болымсыз ойынынан, болымсыз күлдіргі әңгімелерінен, ертегі, жырларынан шыққан кішкене театрларды алсақ, олар заман озған сайын буын-буын болып тұрған ірі жазушылардың тартуына ілініп, бәйгеге қосылған аттай ілгерілеп, алды ашыла берген, ел тіршілігінің дәл өз топырағынан туған кішкене театрлар кейінгі заманның ірі жазушыларына бет бағыт белгілеп бергендей болды
Қай елдің жазушысы болса да драмаларына алдымен өз елінің өмірін, өз жұртының салт-әдетін, мінез жаратылысын көрсетуді міндет деп санады
Барлығы да еліне салт театрын жасап берді
Басында елдің өз денесінен, болымсыз ойын-сауықтан шыққан кішкене театрлар кейін салт театрына айналған уақытына бір мезгіл елді тастаған емес» (Әуезов М.О
Жиырма томдық шығармалар жинағы
– Алматы: Жазушы, 1985).
Алғашқы театр өнерінің ойын-сауығы ретінде дүниеге келу мекені – халық арасы, ел іші
Сол топырақта дүниеге келген өнер белгілі бір шартқа, болмысқа, ұлттық құбылысқа бағынады
Өз бойында туындаған өнер сол елдің әдет-ғұрпын, дәстүрін, ұғым-нанымын, мақсат-мүддесін паш етеді
Халқымыздың өз іргесінде туған салттық, дәстүрлік ойындар, той-думандар, ел аузындағы күлдіргі әңгіме, аңыздар,сан қилы жиындарда орындалатын театрлық ән-күйлер, күлкілі жайттер – біздің өнеріміздің дүниеге әкелген репертуар мен сахнасы
Қазақтың ертеден дәріптеп, қастерлеп келген ұлттық сахналық бұйымдардың халық өнеріндегі тегін тектеп, болмысын айқындау театр­тануда аса қажет
Олай болса алдымен ұлттық театрдың басты өзегі болған қазақтың ескіден келе жатқан көне ауыз әдеби мұраларынан театр элементтерін іздестіруге болады
Мәселен, «Жар-жар» мен «Беташар», «Айтыс» өлеңдерін М.Әуезов ешқандай қоспасыз театр деген
«Жар-жарда» екі топқа бөлініп, яғни қыз бен жігіт болып топтасып, алма-кезек орындағанның өзінде сахналық әрекетті, астарлы тартысты, тіпті әлеуметтік мазмұнды аңғару қиын емес.
Қазақ қызының жанкүйер жақындары­мен, ел жұртымен қоштасу сәтін сахналық үлгіге жақын сипаттайтын салт жырларының бірі – «Сыңсу»
Мұнда біздің сахналық өнерімізге, актерлік ойынымызға жақын ерекшеліктерді байқауға болады
«Жар-жардың» осындай сахналық ерекшелігін ең алдымен танып, өзінің театр туралы алғашқы зерттеуінде талдап берген ұлы суреткер М.Әуезов болатын
«Шынында, ерте күнде ас пен тойда, ұлы жиында ізденіп келіп өлеңмен, әнмен айтысатын көп ақындар, өз заманында театр жасамай, не жасады? Солар жасаған сауық елдің құр қуанып, құр көңіл көтергеннен басқа, кәрі жастың сай-сүйегін босатып, аруағын шақыртып, барынша қыздырып, желіктірген жоқ па еді? Онан соң ұзатылатын қыздың тойын­да еркек пен әйел қақ жарылып алып айтысатын «Жар-жар» мен «Беташар» бүгінгі заманның сахнасына қою үшін ешбір қосымша керек қылмайды
Солар сияқты толып жатқан айтыс өлеңдерінің қай-қайсысы болса да, қалай болса, солай қоюға болады» деген сөзінде мұндағы сахнаға қатысты театрлық элементтердің барлығын, оның сахна төрінде актер арқылы орындауға ыңғайлылығын, ондағы сахналық құрылымды, мизансценалық қалыптарды, актерлік ойынды соқырға таяқ ұстатқандай етіп көрсетіп отыр
«Жар-жар» мен «Беташардағы» театр мен драматургияға жақын сипат қатысушылар мінезінің жасалуы кейіпкерге тін кейбір ерекшеліктердің ашылуында
Жән қатысушылардың ойын үстінде өз міндеттерін сахнадағы актер сияқты нақты орындауында алғашқы актерлік өнердің элементтерін толық байқауға болады
Сонымен, ұлттық сахналық элементтер халық шығармашылығының көптеген түрлерінде дами қалыптасып, бүгінгі актерлік өнердің табан тірер негізін қалаған.
Театрлық сипатты «Айтыс» өнерінен де көруге болады
Сөз өнерінің ең биік шыңы болуымен қатар айтыс табан астында суырып салып айтуға, сахнаға жақындық жағынан импровизациялық және орындаушылық тәсілімен тікелей байланысты
Мұнда сөзбен қатар қимыл-қозғалыс, бет-әлпеттегі өзгеріс, психологиялық толғаныс бейнелеу құрал ретінде тұтастықта көрініс табады
Халқымыздың әдебиетіндегі ақындар айтыстарының сөз ерекшеліктеріне зер салсақ, олардың көркем табиғатында актерлік өнерге етене жақын драмалардағы диалогтар мен сөз қақтығыстарының әрқилы сипатын байқауға болады
Екі ақынның мазмұнды да қызық айтысының өзі сахналық қойылымдай әсерлі.
Осы аталған ауыз әдебиетінің көптеген дайын үлгілері «ешбір қосымшасыз» өзіміздің ұлттық драматургиямыз бен сахнамызда орнымен пайдаланып, көркемдік үйлесім тапқаны белгілі
Эпостық жырлар мен дастандарды музыкалық аспаптардың сүйемелдеуімен айтатын ақын-жазушылардың орындаушылық өнерінде театрға жақын ажырамас ерекшеліктерді көруге болады
Бұларды түрлі жиындарда, шаршы топтың алдында орындау
Қазақ арасында кеңінен тараған өнердің түрі
Және эпостық шығармалардағы дайын сюжет пен шиыршық атқан тартыс желілері драма жазуға дайын үлгі болса, сахнада тұрмыс-салттық һәм этнографиялық бояу­ды, халықтық орындаушылық тәсілді қолдануға мол мүмкіншілік туды
Эпостағы хикаяларды жырлау үстінде ақын-жырау, сан алуан кейіпкерлер мінездерін, оның өн бойындағы тарам-тарам оқиғаларды шебер жеткізу жолында кәдімгі актер сияқты ойнап отыратыны белгілі
Кейіпкерлердің әр психологиялық толғанысын дауыс үн-ырғағымен әртүрлі қимыл-қозғалыстармен рөл орындаушы актер тәріздес бейнелей білген
Қазақ театры мен актерлік өнерінің тууы мен дамуына эпостық дастандардың әсері мол
Бұл үрдіске тереңірек үңілсек, эпостық сюжет негізінде жазылған пьесаларды сахналаудың алатын орны бөлек.
Ел ішінде ойын-сауықты көркем қызықтырып, асқан тапқырлықпен, табиғи дарынымен дүйім жұрттың ішек-сілесін қатырып, күлкі ләззатына бөлеп, халық арасынан жарып шыққан өнер шеберлері болған
Олар өлмес өнерлерін жұрттың көп жиналатын жерлерінде, ас пен тойларда, жәрмеңкелерде, тіпті ауыл-ауылды аралап жүріп те көрсете берген
Олар әжуа-мысқыл, әзіл-оспақ сияқты сатиралық тәсілдермен ел арасында көрініс беретін келеңсіз қүбылыстарды, байлардың сараңдығы мен пасықтығын, әлдінің әлсізге зорлығын күлкінің найзасына іліп отырған.
Зерттеушілер қулар өнерін сипаттай келіп: «бұлар кезегі келгенде домбыраға қосылып, ағыта сөйлеп кететін ақын, жылата да, күлдіре де білетін әнші» болып кететін қабілеттерімен бірге, «күтпеген жерден күлкі шақыратын құбылыстар жасау, лезде-ақ басқа бейнелерге айнала қалу қулар деп аталушылардың басты қарулары» (Қалиев С., Оразова М., Смаилова М
Қазақтың салт-дәстүрлері
– Алматы: Рауан, 1994) дейді.
Қулардың күлдіргі репертуары негізінен аттары аңызға айналған Алдар Көсе, Жиренше, Айдарбек, Торсықбай, Қантай, Тантай, Мауқай, т.б
төңірегінен өрбіп, асқан шеберлігімен, ақыл-айлакерлігімен қоғам тірлігіндегі әлеуметтік құбылыстарды күлкі нысанасына айналдырып, жан-жануар хайуанаттардан бастап, сан қилы адамдардың естен кетпес комедиялық бейнелерін жасаған
Шабытқа мініп, қазақ даласын дүр сілкіндірген ұлт өнерінің қайталанбас майталмандары Қалыбек Қуанышбаев, Серке Қожамқұлов, Иса Байзақов, Елубай Өмірзақов, Құрманбек Жандарбековтер
Жоғарыдағы өздері өнеге тұтқан ортаның дәстүрін жалғастырушы, өнердің мұрагерлері, бүгінгі театрдың классиктері
Қайталанбас мысқыл, әжуа, сықақ бұлардың басты бейнелеу тәсілдері болып, сатиралық өткірлікке, күлдіргінің сойқан гротескісіне барған
Кейде сөйлемей-ақ пластикалық икемділік, жанды мимикалық тәсілмен бет әлпетін құбылтумен де тамаша сахналық күлдіргі суреттер салған
Мәселен, «Алдар Көсе» спектакліндегі Қ.Қуанышбаев Шораяқтың бір ғана тамақ жеу сәтіндегі әрекетін көрсете отырып, мешкейдің қайталанбас сахналық бейнесін сомдаған.
Салт-дәстүр, әдет-ғұрып, халықтың рухани өзегі, тілінің тірегі, мәдениетінің арқауы, ғасырдан-ғасырға, ұрпақтан-ұрпаққа ауысып келе жатқан ата дәстүрінің желісін үзбей халқымыздың асыл мұрасы ретінде бағалап, оларды көздің қарашығындай сақтап, ілгері дамытып отыру өркенді де өнегелі іс
Дәстүр, салт қашанда адам қиялынан туындап, заман ағымына қарай байып, мазмұны тереңдеп отырады
Сондықтан бұған осы тұрғыдан қараған дұрыс
Әркім керектісін, көңіліне ұнағанын, көкейіне қонғанын қабылдап, іс жүзінде қолданса, оны ұлтымыздың озық салт-дәстүрлерімен байланыстырып, байып­тап, мазмұндыра түссе нұр үстіне нұр.
Біздің қазақ халқы салт-дәстүрге өте бай
Әлбетте соның бәрінде театр негіздері қатысып отырады
Айталық, қыз ұзату тойы алдында жасалатын салты бойынша Ы.Алтынсариннің «Орынбор қазақтарының салт-дәстүрлері мен әдет-ғұрыптары» атты еңбегінен байқағанымыз «ит ырылдатар» салты бойынша жаңа келген күйеу бала босағадан аттар кезде ит болып ырылдап ішке енгізбейтін таймас қыздың жеңгесіне ақы пұл төлеу қажет
Өз кезегінде босағаны енді аттар күйеу бала ырым-салтын орындау кезеңінде қаржылай немесе қымбат сый ұсынуы тиіс
Содан кейін ғана «қол ұстату», «шаш сипату» жоралғылары басталатын
Таймас жеңге өзіне тиісті жорасын алмайынша қауып алар қабаған иттің табиғи қасиетін көрсете берері сөзсіз.
Сол сияқты «кемпір өлді» салты да күйеу­дің киіз үйден шығар сәтінде істелінетін бір театрлық көрініс
Күйеу аттанар кезінде кәрі кемпір жас шамасына қарамай есік алдында өлген болып, демін тартып жата қалады
Күйеу бала аттап кетуге ары бармасы хақ
Демек, өлген кемпірді тірілту керек
Ол үшін арнайы жорасын жасауы тиіс
Міне, кемпірдің өліп қалған адамның бейнесін сомдауы нағыз актерлік өнер – театр элементі деуімізге болады.
Тағы да бір өткізілетін салт-жораның бірі – «кебіс жоғалды»
Үйдің үлкен келіні аяқ астынан кебіс жоғалтқанын жария етіп айқай-шу көтереді
Әлбетте бұның бәрі ойын
Жас күйеуден қайтарар қарымның бірі
Жеңгенің аяқ астынан бұлдануы сенерліктей көрініс
Өз кезегінде күйеу бала сый-тартусыз құтыла алмайтынын біліп, тиісті жолын жасайды
Бұл кәсіби театрдағы белді актрисалар орындайтын рөліменен пара-пар екені айқын (Әлімқұлов Б., Әбдрахманов Е
Күйеу келтір, қыз ұзат
– Алматы: Санат, 1994) .
Актерлік өнер – ол театрдың бас­ты компонентінің бірі
Демек, мысалға келтірілген үш салттан да кейіпкер сындылық актерлік шеберлігі арқылы келтірілген театр элементін оңай байқаймыз
Күнделікті қарапайым киім үлгілері той барысында өзгеріп, қыз жасауымен тігілген үйде барынша көркем нақышқа енеді
Бұл декорациялық шешім
Ал қыз бен жігіттердің айтысы қалың көпшілікті жинап, олардың белсенді көрермен екенін танытады
Қыз бен жігіттің айтысы өз алдына музыкамен көркемделген диалог болса, музыка көркем мәнерлеу тәсілдерінің бір компоненті
Диалог – драматургияның ең басты бір қасиеті
Бұл жерде сонау ежелгі антикалық дәуірде Дионис құрметіне арналып айтылған хор және әрекетшілер туғызған саз сайысы айнытпай театрлық көрініс бейнесінде өз орнын тауып тұр.
Зерттеушілер сал-серiлердi құпия одақтардан шығарады
Олардың пiкiрiнше, көне кезде мифология жаңғырып, ырыми құпия одақтар құрылған едi
Бұны алғашқы қауымдық құрылыстың ыдыраудағы соңғы кезеңi деп есептеген жөн
Өйткенi құпия одақтар жаңа қалыптаса бастаған ақсүйектер тобының әкiмшiлiкке қол жеткiзу қызметін атқара бастаған
Сол құпия одақ мүшелерiнiң жүрiс-тұрыстарында ерсiлiктер пайда болып, олар тiптi дағдыға айналды, сонымен қатар актерлiк элементтерде бой көрсете бастады
Яғни, ырыми рәсiмдердi құбыжық серiлер киiп атқару салтқа айналған, өзге адамдардың киiм киiсiне ұқсамайтын, мүлдем басқа үлгiлер бойынша тiгiлген киiм кию дағдыға, бiзше модаға ұласқан
Жұрт алдында ерекше көзге түсiп, ерекше көрiнудi ұнатқан (Жүзбасов Қ
Қазақтың сал-серiлерi // Мәдениет
1985).
Осыдан келiп ырыми мақсатта орындалған рәсiмдер мен бишiлер тобы бiрте-бiрте молайып, актерлiк сахна өнерiнiң алғашқы бастама элементтерiнiң негiзi қаланған
Сол кездерде басқа этностардың ешқайсысында сақталмаған, тек қазақта фольклорлық үлгiлердi таратушы ретiнде орын алған «сал-серiлiк» тип пайда болу кезеңi сол құпия одақтардың ыдырауымен байланысты
Мысалы, қазақ елiнде сал-серiлер жанына бiр топ өнерпаз «нөкерлерiн» ерте жүрiп, ел аралаған
Бәлкiм, бұл құпия одақтан қалған бiрлесе, топталып жүру әдетi шығар
Сал-серiнiң киген киiмi өзге жұртқа ұқсамаған
Киiмдерi кең болған, әсiресе, кең балақты шалбар киген
Сал-серiлер бiр орында тұрақтамай әр жердi аралап, ел кезiп өнер көрсеткен
Әр салдың қасында ақын, балуан, серiлер, өлеңшiлер, домбырашылар ерiп жүрген
Ат басын бұрған үйге салдар өз аяғымен кiрмеген
Ауыл қыздары қолдарымен көтерiп әкеп салды үйге кiргiзедi екен.
Сал-серi феноменiн өз монография­сында арнаулы зерттеген Е.Тұрсынов тайпааралық соғыстар арқасында байлығы жағынан өзге руластар арасынан оқшаулана бастаған әскери көсемдер, әскербасылар, батырлар құпия одақтар арқылы ру, тайпа, тiптi тайпалық одақ iшiнде өз беделiн арттырып, руластарына билiгiн жүргiзуге тырысқан дейдi (Турсунов Е
Возникновение баксы, акынов, сэри и жырау
– Астана: Фолиант, 1999).
Қазақ ауылы серiсiз болған ба, ертеде малдың тiсiне ерiп тiршiлiк құрған заманда жұртты аталы сөзiмен ауызына қаратқан, арқалы әнiмен құлақ құрышын қондырған елден ерекше бiр серi жiгiт болыпты
Жiгiттiң серiлiгiнiң жұрттан асқандығы сонша, белiн қырық құлаш шайымен буынып, атының аяғын кәрiс жiбекпен тұсайды екен
Көшпелi елге қызық керек, жүрген жерi ойын-той, ән мен күй, көңiл ашар аталы сұхбат болған соң, серi жiгiттiң басын ауыл қыздарына сүйетiп, қыз қолынан қымыз iшкiзедi дейдi
Ол келген ауылда ақ түйенiн қарны жарылғандай таңды-таңға ұрған қызық-думан көптiң көңiлiндегi мұнды сейiлтiп, көкiректерiне жыр толтырып кеткендей болса керек
Мұндайда ауылдың үлкен кiшiсi, кәрi-жасы риза болып: «ер туса сендей тусын, сегiз қырлы, бiр сырлы серi болса сендей болсын!» деп сүйсiнедi екен
Үлкен-кiшiнi, кәрi-жасты сүйсiнткен жанға әсiресе жастардың елiктегiш келетiн әдетi емес пе, күндердiң бiр күнiнде ауылдың жаңа ер жете бастаған бозбалаларынын бәрi әлгi серi жiгiттiң соңынан ерiп кетiптi
Көптi көрген қарттар ақыл айтып: «Ау, бәрiң бiрдей тойшы болсаң жын боларсың, бәрiң бiрдей қойшы болсаң құл боларсың, бiрiң тойшы, бiрiң қойшы болсан бұл боларсың, елiктеп-солықтап серiлiк құрғанша елдiң iргесiнен табылар кәсiпке мойын бұрғандарың жөн» (Турсунов Е
Возникновение баксы, акынов, сэри и жырау
— Астана: Фолиант, 1999) деген екен, ондай ақылдың байыбын бiлген жас болмапты.
Бiржан сал, өзiнiң атақты ұстазы Сегiз серi өнерпазға арнап қырық бес жоқтау шығарған қырық бес шәкiрт ақынның бiрi
Ол өзiнiң ардақты да қадiрлi ұстазы Сегiз серiге арнап шығарған жоқтауының бiрiнде былай дейдi:
«Сегiздей асыл адам жаралмайды,
Халқына болып өткен тым жағдайлы.
Керейден жүз мың әйел ұл тапса да,
Ешбiрi Сегiз серi бола алмайды» (Биғожин Қ
Бiржанның белгiсiз ғұмыры // Мәдениет
1990).
Бiрде ерке қыз Ақылима сұлу алтыба­қан­дағы әткеншекте бiрге тербелiп өлең айтуға Бiржан салды қайта-қайта ша­қырды
Алайда Қожағұлұлы әуелi өзiнен жасы едәуiр кiшi қызбен алтыбақанда тербелудi өзiне лайықсыз көрiп, бұл ұсынысты қабылдамайды
Ақыры, көпшiлiк Ақылиманың тiлегiн қостап, еркiне қоймаған соң, Қожағұлұлы ақын амалсыздан келiседi
Ақылима Бiржан сынды балуан ақынға ғашық болады, ол өз ойын серiге ашық айтқан соң, Қожағұлұлы жырау мен Ақылима сол түнде болашақта қосылу туралы уәде байласады
Бiржан серi елiне қайтар кезде алып қашып кетпек болып, Ақылимаға келiсiм бередi
Ахмет төренiң ауылындағы келiн түсiрiлген тойға арнап, алты қанат, сегiз қанат үйлер тiккен екен
Сол сегiз қанат ақ үйлердiң бiрiнде отырып, қыз-бозбалалар «Хан жақсы» ойынын ойнаған шақта да Ақылима Бiржан салмен көршi болып, қосылып ән шырқайды
Атақты сал Ақылимаға арнап, өзiнiң әйгiлi әндерiнiң бiрi – «Ақылимаш» әнiн шығарады:
Ақылимаш көңiл ашар шай секiлдi,
Арда емген жылқы iшiнде тай секiлдi.
Көзiме көрiнесiң, төре қызы,
Аспанда жарқыраған ай секiлдi.
Аузында отыз тiсiң тiзiлiп тұр,
Аш белiң құмырсқадай үзiлiп тұр.
Қолыма қашан менiң түседi,– деп,
Сал Бiржан сiздi көрiп қызығып тұр (Биғожин Қ
Бiржанның белгiсiз ғұмыры // Мәдениет
1990).
Қазiргi қазақ халық ақындарының лирикалық шығармашылығына және өлең-жыр үлгiлерiн орындау шеберлiгiне тән кейбiр ерекшелiктер сал, серiлер дәстүрiнiң ықпалымен пайда болғаны белгiлi
Қазақта «сал» және «серi» сөздерi қатар айтылады
Кейде салды «серi», серiнi «сал» деп атай бередi
Жай адамдар түгiл, сал, серiлердiң өздерi де осы екi атауды бiр-бiрiнен қонысы аулақ атаулар деп есептемегенге ұқсайды
Мысалы, Бiржан сал бiр өлеңiнде: «Сiз бұрын естiп пе едiңiз Бiржан сердi?» – деп айтады
Бiржанның шөбе­ресiнiң келiнi, Рахия деген кiсiнiң сөзiне қарағанда, Бiржанның жұбайы Әпiш күйеуiн «серi» деп атаған (Бiржан сал, 184-бет).
Халық есiнде қалған серiлердi салдардан айыратын екi-ақ нәрсе бар: бiрiншiден, серiлердiң жүрiс-тұрыстарында көзге ерсi көрiнетiн қылықтар болмайтын
Серiлердiң бойында алғырлық, кербездiк, жомарттық, ақындық, сыпайыгершiлiк бiр жерден тоғысатын
Ерсi мiнез көрсету серiлерде болмайтын
Киiмдерiнiң етек-жеңi жинақы, ерсiлiктен тiптi аулақ болатын, әрi қымбатты заттардан, әрi алыстан көз тартар, әрi сымбатты, көз жанарын қандыратын үлгiмен тiгiлетiн.
Екiншiден, репертуарлары салдардың репертуарларынан едәуiр аз болатын
Серiлер лирикалық әндер, мақтау өлеңдерiн шығарып айтатын, айтыстарға түсетiн
Ойын көрсету, фокус көрсету, күреске түсу, өлең айтқанда актерлiк қимылдар жасау серiлерде жоқ
Өлең айтқан серiнiң қимылдары жинақы әрi кербез, жүрiс-тұрысында андықтың белгiсi сезiлетiн.
Серiлер шығармашылығының негiзгi бағдары, тақырыптары, қызметтері салдар шығармашылығына ұқсайтын
Салдар сияқты серiлер ақындарша ру iшiндегi кiшiгiрiм ырым-салттарды атқарысуға басшылық етпеген
Салдар поэзиясы сияқты, серiлер поэзиясының негiзгi саласы – богема лирикасы, негiзгi сарындар – богема сарындары (Турсунов Е
Возникновение баксы, акынов, сэри и жырау
– Астана: Фолиант, 1999).
Қазақ серiлерiнiң тамаша өкiлi – атақты Ақан серi Қорамсаұлы
Бiржан, негiзiнен, серiлер тобына жақын
Оның серiлерден айырмашылығы, киiмiнiң кейбiр ерекшелiктерi мен өлең айтқандағы актерлiк қимылдары ғана
Бұл сапалық айырмашылық емес, түр айырмашылығы ғана
Осыған және салдар мен серiлер шығармашылығының ортақтастығын аңғартатын жоғарыда келтiрiлген фактiлерге қарап, серiлердi сал типiнiң дамуы нәтижесiнде дүниеге келген жаңа түрi деп есептеуiмiзге әбден болатын сияқты
ХIХ ғасырда сал дәстүрiнiң түр ерекшелiктерiнiң ғана кейбiр элементтерiн сақтап қалған Бiржан секiлдi жаңа сапалы салдармен қатар серiлер тобына жататын Ақан сияқты өнер иелерiнiң пайда болуына, осы кезде «сал», «серi» деген ұғымдардың бiр тектес ұғымдар есебiнде пайдалана бастауына, сал, серiлер шығармашылығы мен дәстүрлерiнiң тығыз iшкi байланыстылығына қарағанда, серiлер – сал типiнiң негiзiнде өткен ғасырда қалыптасқан өнер иелерiнiң жаңа түрi деп айтуымызға болатын секiлдi
Генезисi жағынан алғанда, серiлер ыдырай бастаған құпия одақ мүшелерiнiң соңында жүрiп, олардың ойындары мен билерiне қатысқан «фанаунау» типтес серiктерiмен тамырлас болғанға ұқсайды
Серiлердiң жүрiс-тұрыстары мен репертуар­ларында салдарды спецификалық түрде ерекшелендiретiн элементтер жоқ
Алайда, салдар шығармаларына тән негiзгi сарындар, богема сарындары – өз дамуын серiлер поэ­зиясынан тауып отыр.
Сал, серiлер дәстүрi революция­дан кейiнгi ақындар өнерiнде де сақталып келедi
Шашубайларды былай қойғанның өзiнде, салдарға тән актерлiк кейбiр қимылдар Иса Байзақовтың өлең айту мәнерiнде, терме айтқанда, отырған жерiнен тұрмай, өлең ырғағымен қозғалып отырып, дастарқанды айналып шығуынан анық бой көрсеткен
Серiлерге Жетiсу ақыны Кенен Әзiрбаев та бiртабан жақын
Бiрiншiден, Кенен – лирик, екiншiден, өлең айтудағы кейбiр қимылдары, жүрiс-тұрысы, киiм киiсi Кенен бойындағы серiлiктiң нышандарын танытады
Тегiнде, қазiргi қазақ ақындарының репертуары мен өлең мәнерiнде серiлер дәстүрi өзiнiң жаңа сападағы дамуын тауып отырған сияқты (Тұрсынов Е
Сал-серiлер дәстүрiнiң төркiнi // Заман-Қазақстан
– 1996
– 8 қараша).
Қ.Жүзбасов салға тән қасиет – ақындық, әрi әншiлiк дейдi
Мәселен, Бiржан, Әздембай, Шашубай, Әсет сияқты салдардың бәрi де керемет ақын болған, сонымен бiрге олар асқан әншiлiгiн де халыққа танытқан
Олардың әншiлiк сипатына тоқталсақ, үнi зор, дауыстары асқақ, қозы-көш жерден естiлетiндей болған
«Алты қырды» астың ежелгi көшпелiлердiң ара қашықтықты шамалауы, яғни «алты фарсах немесе алты фарсан» – қазiргi кездегi алты шақырым жер
Одан басқа салдар тамаша актерлiк шеберлiк те көрсете бiлген
Қызық әңгiме айту, күлдiргi сөздермен болған-кеткен уақиғаларды қызықты баяндау, тiптi фокус пен жонглерлiк те өнер түрiн меңгере бiлген
Салдардың дене қимылы, iс-әрекеттерi мен бетбұрыс құбылысы (мимика) да сол тыңдаушы, көрушi жұрттан тыс қалмаған, көзге iлiнген
Сондай-ақ сал деген ұғымға серi деген сөз де саяды
Айырмашылықтары жоқ
Осы екi атау кейде алмасып та айтылады
Салды «серi», серiнi «сал» дей берген.
Қазақ сауық мәдениетінде Наурыз мейрамы ерекше орын алады
Халқымыздың мифологиялық түсiнiгi бойынша, 21 нау­рыз түнi даланы Қызыр аралайды екен
Сол себептi осы түн «Қызыр түнi» деп аталады
Қызыр – адамдарға дәулет дарытып, бақ қондыратын, ақсақал кейпiнде көзге көрiнетiн қиял-ғажайып персонаж
Жақсылықтың жаршысы, жаңа түскен Күн нұрының символы – Қызыр ата даланы кезiп жүрiп, назары жерге түссе, оның тоң кеудесiн жiбiтедi, ал тасқа түссе, тасты ерiтiп жiбередi екен
Күн сәулесi жер шарының шығыс бөлiгiнен таңғы сағат 6-да себездеп атқан кезде, бiздiң өңiрiмiзде бұл сәт түнгi сағат 3-ке тұспа-тұс келедi
Сондықтан да қазақ халқы Жаңа жылды 22 наурыз күнгi таңғы 3-те қарсы алады, дәл осы сәтте даланы Қызыр баба аралап, Самарқанның көк тасын ерiтсе керек
Сондықтан осы күндi асыға күткен үлкендер:
Самалық, самалық,
Көк құс көзiн ашты ма?
Аяғын жерге басты ма?
Самалық, самалық,
Самарқанның көк тасы
Жiбiдi ме, көрдiң бе?
Самалық, самалық,
Қап тауының көк құсы
жүгiрдi ме, көрдiң бе? (Қазақ халқының дәстүрі мен әдет-ғұрыптары
С.Е.Әжіғалиев (жауапты редакторы)
– Т
I
– Алматы: Арыс, 2005
– 21 б.) деп, қойнында көжегi, қолында нәуiрзегi (бәйшешек) бар балаларына сұрау қойған.
Наурыз түнi ауыл бойжеткендерi өздерi ұнатқан жiгiттерге арнап соғымның соңғы етiн уызға салып пiсiрiп, «ұйқыашар» аталатын ерекше дәм дайындайды
Ал жiгiттер мен бозбалалар болса, қыздардың қол ақысының қарымтасына айна, тарақ, иiссудан тұратын «селт еткiзер», «дiр еткiзер» сыйлықтарын ұсынады
Бұл дәстүрлi сыйлықтағы айна – пәктiк пен жастықтың, тарақ – әдемiлiк пен сұлулықтың, иiссу – бүршiгiн жаңа жарған жауқазындай құлпырудың, жайнай түсудiң белгiсi
Алдымен ауыл жастары бiр асау тайыншаға ашамай ерттеп, үстiне жандықуыршақ мiнгiзiп, мойнына қоңырау тағып, төбесiне құстың бiр шоқ қауырсынын (қарқара) тағып дайындайды
Олар түнгi сағат үште қорадағы малды үркiтiп, иттердi шулатып, елдi ұйқыдан оятып, тайыншаның басын бос жiбередi
Бұл тайынша мiнген жандықуыршақ жерiмiзге келе жатқан Жаңа жылдың бейнесi iспеттес.
Қазақ халқының жаңа жылы Наурыз ұлттық ойындарды ойнаумен басталған
Мұнда екiге бөлiнген топ өз өнерлерiн ортаға салған
Және оның бiр түрiнен ғана емес, жан-жақты, ақындар айтысы, бәйге, палуандар күресi, т.б
ойын мен өнердiң барлық саласы бойынша қызу тартысқа түскен
Осылай басталған мерекеде адамдар бiр-бiрiне ақтiлек арнап, шынайы ыстық ықыласын бiлдiредi
Бiр-бiрiн құттықтаған жас пен кәрi үй-үйге кiрiп наурыз көжеден дәм татады
Одан әрi ауылдан-ауылға қыдырып, үй тастамай түгел құтты болсын айтады
Осындай қыдырыста жастар өзiнше бөлек жүредi
Өлең-жыр төгiлтiп, сауық-сайранның туын көтередi
Көпшiлiктiң көңiлiн масайратады
Әндi қосылып салып, өлеңдi бiрiгiп айтады
Бiраз серпiлiп алған соң әрi қарай өздерiнiң сырлары мен сезiмдерiн бiр-бiрiне өлең сөзбен жеткiзедi
Қандай құпия сезiм болса да өлеңнiң iшiне араластырып, сыйғызып астарлап жiбередi
Сәндi киiнген қыз-келiншек пен жiгiт-желең ыңғайлы үйге оқшауланып, думанды әрi қарай жалғастырады
Осылайша сауық желiсi жүйеге түседi де, ақындар өлең-толғауларын айтса, жыршылар қисса-дастандарын тыңдатады
Мұндай кездегi сезiмдер өмiрдiң өрлiгiн, сәнiн, сыры мен қасиетiн және адамгершiлiктiң парасаты мен адамның атқарар борышын жан-жақты қамтиды
Сондай-ақ сауықтарда өмiрдiң ұлылығын дәрiптеу алғы шарт боп есептеледi
Сөйтiп, үлкен сайысқа жол ашылады
Ендiгi жерде өлең айтыс дәстүрiнiң iзiмен өрiстейдi
Ұлт өнерiне құштар бүгiнгi жеткiншектердiң бұдан үйренерi көп.
Тұрсын ҒАБИТОВ, 
философия ғылымының докторы, мәдениеттану профессоры
Ғизаттула ХАЛИДУЛЛИН, 
тарих ғылымының докторы,профессор, Абай атындағы 
Қазақ ұлтық педагогикалық университеті
