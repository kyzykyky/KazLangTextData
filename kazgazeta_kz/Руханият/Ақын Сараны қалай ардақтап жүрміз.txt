…Дүниеге келіп-кетер әркім қонақ,
Солардың біреуі мен – өмірі шолақ,
Сырықтан қазық жасап ала алмайтын,
Ұқыпсыз болмаушы ма ед кейбір олақ.
Адаммын мен де сондай ұқыбы жоқ,
Тіл бар деп санап жүрген көңіліне тоқ.
Қағазға жалғыз сөзім түспегесін,
Ұмытылып қалар Сара құр аңыз боп.
Иә, қазақтың маңдайына біткен ақын Сара өзінің бүгіні қалай боларын күні бұрын білгендей-ақ дерсіз
Ақын сөзі қағазға түскенімен, аңыз болып ұмытылып бара жатқанын мойындауымыз керек
Шетте орналасқан Қапал ауылындағы музейден басқа не бар дейсіз ақын атында? Оны да қапалдықтар мен жетісулықтар ғана тамашалай алады
Әйтпесе, ақын Сараны кішкентай ауыл ғана емес, күллі республика жұртшылығы мақтан етіп, дәріптеп, танып-білуге міндетті емес пе еді?.
Естеріңізде болса, 1990 жылдардың бір кездері «Біржанның інілері, Сараның сіңлілері» атты республикалық ақындар айтысы ұйымдастырылатын
Бұл жоба да ұмыт болғалы қашан…

Дегенмен, ақын Сараның дәріптелуіне күш салып жүрген азаматтар да жоқ емес
Мәселен, өткен жылы «Нақ-Бірлік» қоғамдық қоры төрайымы Салтанат Меңлібаева, Алматы облыстық Қазақстан халқы Ассамблеясының жауапты қызметкері Әбілқайыр Оралов бастаған бір топ азаматтар ресейлік әйгілі сәулетші Маргарита Ващенко сомдаған біраз дүниелерді елге әкелді
Тарихи құндылық­тары­мызды туған жерге әкеліп, рухани жаңғырып жатқанымыз көңіл қуантарлық, әрине
Бұл олжаға да оңай кенелгеніміз жоқ
Басынан баяндайық.
Мәскеу қаласында оқып, білім алған Маргарита Ващенко 1955-1960 жылдары Талдықорған облысының бас архитекторы болды
Ващенконың өзі репрессияға ұшыраған әулеттен шыққан, ешқандай атақ-дәреже алмай-ақ, бір айлықпен күн көрген қарапайым адам болды
Ол Талдықорғанда тұрған жылдары қаланың сәулетімен ғана емес, өңірден шыққан ұлы тұлғалардың да бейнесін сомдаумен әуестенеді
Шоқан Уәлихановтың зиратында тұрған бюстің авторы да – осы Ващенко
Ауыл-аймақтардағы клубтардың алдына қойылатын мүсіндерді де жақсылап ойластырады
Ел-жұртпен ақылдаса отырып жұмыс істеген
Сәулетші «Абай колхозында қандай ел адамдары бар, кімнің мүсінін жасаймыз?» деп жергілікті тұрғындардан сұрағанда қапалдықтар бірден ақын Сараны айтқан деседі
Дегенмен, сәулетші ақын Сараның мүсінін жасауда көп қиындықтарға тап болады
Алғашқы қиындық – ақынның суретінің сақталмауы еді
Көз көргендердің айтуымен ақын Сараның бейнесі жасала бастайды
Содан кейінгі қиындық – Маргарита Ващенконың қызмет уақыты аяқталып, Мәскеуге қайтады
Қазақтың жеріне деген құрметі мен еліне деген сүйіспеншілігі сәулетшіні Мәскеуде де Сара ақынға «байлап» қояды
1960 жылдары «бейнесін ұқсаттым-ау» дейді де, туындыны елге жібереді
Сол уақытта ауылдың басқарма бастығы Нұрболат Тушкенов, партог Амантай Смағұлов, ауыл азаматтары, барлығы жиналып, суретші дүниесіне келісімдерін береді
Осылайша 1960-1961 жылдары бекітілген бейнені Мәскеу бірден мақұлдамайды
Сәулетші араға он жыл салып, ақын Сара скульптурасының құйылуына рұқсат алады.
Маргарита Ващенконың қолымен жасалған, Ресейдің Мытыщев зауытында құйылып, 1971 жылы бой көтерген еңселі ескерткіш Мәскеу арқылы Матай станциясына жеткізілген
Амантай Смағұлов бастаған ел азаматтары ескерткішті өзіне тиесілі орынға қондырған.
Ващеноканың кішкентай үйінің төрінде тұрған қазаққа тән, қазақтың құндылығы саналатын дүниелер бұл ғана емес
Маргарита Маркиановна Қазақстаннан Ресейге қоныс аударғанымен, көп жылдар бойы Абай колхозының партком хатшысы Амантай Смағұловпен байланысын үзбей, хат-хабар алмасып жүреді
Көзінің тірісінде осы құндылықтарды қазақ жеріне жеткізе алмаған ол 2005 жылы дүниеден өтер шағында еңбектерін қызы Гелияға аманаттапты
Гелия Тимофеева анасының аманатына қиянат жасамай, суреттерді сақтап, ұрпағына табыстаудың жолдарын қарастырады
2011 жылы Гелия Алексеевна бұл кезде дүниеден өткен Амантай Смағұловтың қызы Гүлнәр Смағұловаға хат жолдап, анасының туындыларын сый ретінде қабылдап, еліне алып кетуін өтінеді
Оның ішінде ақын Сараның 3 бейнепортреті мен Біржан-Сараның айтысы өткен «Тоғызқұ­малақ» бөктерінің көріністері суреттелген, барлығы 13 дана туындыны, Шәкәрім Құдайбердиев пен Шоқан Уәлихановтың шағын бюсттерін және басқа да құнды заттарды сарғайған қағазға орап, көзінің қарашығындай сақтап келе жатқанын айтқан
Бұл уақытта облыстық мәслихаттың бас есепшісі болып қызмет атқаратын Гүлнәр Амантайқызы бірнеше жерде осы мәселені көтеріп, ескерусіз қалған соң, күйбең тіршілікке қайта енеді.
Осыдан тура бір жыл бұрын ақын Сараның қайтыс болғанына 110 жыл толып, үлкен ас берілді
«Нақ-Бірлік» қоғамдық қоры төрайымы Салтанат Меңлібаева ақынға қатысы бар барлық азаматтарды іздеп, оның ішінде Амантай Смағұловтың қызы Гүлнәрды да шақырады.Салтанат Меңлібаева, ақын, саратанушы:«Асқа дайындық барысында Гүлнәр Амантайқызының қолындағы құжаттарды көріп таңғалдым
Гелия Алексеевнаның жазған хаты маған қатты әсер етті
Осыдан кейін Гүлнәрдан рұқсат алып, жұмыс істеуге кірістім
Осыдан бастап ел азаматтарына, мәдениет қызметкерлеріне, әкімдіктегілерге айта бас­тадым
Сосын Алматы облысының Құрметті азаматы, Жетісу анасы атанған, Маргарита Ващенконың үзеңгілес замандасы Бәтима Есболатқызына барып жағдайды айттым
Бәтима апа: «Қарақтарым-ау, бұл нағыз рухани жаңғыру ғой
Қозғалыңдар
Міне, менің зейнетақымнан 20 мың теңге, азаматтарды жина, дүниемізді әкеліңдер» деп бір-ақ кесті
Бұл маған кәдімгідей күш-қуат берді

Бюджеттен ақша сұрау үшін оны жоспарлау керек, жобалау керек, оны келесі жылы қарау керек деген әңгіме бар
Қой дедік те, сол қоғамдық қордың президенті Оралбек Жақиянов бүкіл өзінің төрағалығымен, кеңестің, құрылтайшылардың барлығының басын қосып, шешім қабылдады.Белгілі меценат Бауыржан Оспанов демеуші болып, Мәскеудегі бір зейнеткердің шағын үйіндегі құнды дүниелерімізді әкелуге аттандық
Қазақстанның Мәскеудегі елшісі Иманғали Тасмағамбетов командасының ықпалымен біз 2017 жылдың 8 шілдесінде аңсаған дүниемізге қол жеткіздік».
Ващенканың қызы Гелия Мәскеу қаласы, Фестивальная көшесіндегі 19-үйде, вокзалдың маңында тұрады екен
Өз құндылықтарын алып сый-сияпатымен келген қазақстандықтарды Гелия Алексеевна ерекше ықыласпен қарсы алады
Бұл туралы ақын, саратанушы Салтанат Дәулетханқызы былай деп еске алды:
«Гелия Алексеевна бізді көріп қатты қуанды
«Ох, шіркін, келдіңіздер-ау әйтеуір, мен сіздерді көп күттім ғой
Шешемнің аманатын ақыры орындадым» деп көзіне жас алып қарсы алды
Байқасам, Маргарита Ващенко өмірге өте құштар жан болған екен
1980 жылдары әу баста суретті графикамен және түрлі-түсті майлы бояумен, тушьпен салған
Пейзаж, Қапалдың әртүрлі үйлерін, тау, Тоғызқұмалақ бөктерін салған екен, бәрін сақтап қойыпты
Өте қарапайым тұратын суретші қызының шаңырағында баяғы «серванттар» әлі тұр
Қарасам, 4-5 мүсін тұр, оның бірі – Шәкәрім, екіншісі – Ш.Уәлиханов
Сұрасам, «бұның бәрі – шешемнің жасағандары, артында қалған бар дүниесі осы» деді
Нешетүрлі суреттер, портреттер ілулі тұр
Абайың да, Ілияс, Шәкәрім, Ғани Мұратбаев, Шоқан Уәлиханов, әл-Фараби – бәрін жасаған екен
Осының бәрін Гелия Алексеевнадан сұрап алдым
Анасы Маргаританың дипломын, еңбек кітапшасын, жасаған жұмыстарын түпнұсқа күйінде бізге сыйға тартты
Осылайша құнды дүниелер мен құжаттарды елге жеткіздік».

Кезінде Шоқан Уәлихановтың Эрмитаж­дағы портретін миллионға сатып алғанымыз бар
Ал ақын Сараның тегін, сыйлыққа келген портреттерін әлі де қабылдай алмай жүргеніміз өкінішті.
Ақын Сараның суреттері елге келе жатқан кезде Алматы облысының әкімі Амандық Баталов та ерекше қуанған
Осы орайда Талдықорғанда қаланың оңтүстік-батыс тұрғын ауданында 300 орынды музыка мектебі салынып жатқанын айта кетейік
Құрылыс көлемінің 75 пайызы аяқталған
Ендігі жерде Чехиядан және басқа да шетелден әкелінетін пианино, рояль сияқты музыкалық аспаптар қабылданып, құрал-жабдықтарды орнату жұмыстары жүріп жатыр
«Бұл өзінің концерт залымен, музыкалық мектепке тән барлық ерекшеліктері ескерілген заманауи өнер мектебі болуы тиіс
Сондықтан ең бірінші сапалы құрылысты талап етемін
Мектепке ақын Сараның есімі беріледі
Сосын ақынымыздың рухын асқақтататын барлық дүниелеріміз осы мектептің музейінде сақталатын болады» деген еді облыс әкімі.
Биыл қыркүйекте құрылысы аяқталуы тиіс мектеп әлі де пайдалануға берілген жоқ
«Мектеп іске қосылып, оған ақын Сара аты беріліп жатса, Қапал ауылындағы құнды дүниелерді облыс орталығына көшіруге мүмкіндік болар еді» дейді саратанушылар мен ғалымдар
Қапал ауылындағы музейге кімнің барып, кімнің тамашалап жүргенін білмейміз
«Рухани жаңғыру» бағдарламасы аясында аяулы ақынымыздың есімін бір жаңғыртып алуға да болар еді
Тек бәрі уақыттың еншісіне қалып отыр.
Иә, Сараны ұлықтау, дәріптеу жұмыстары кенжелеп тұр
Былтырға дейін мүлде атаусыз қалып жүрді
Тек өткен жылдың сәуір айында Қапалдағы ақын Сара атындағы музейде жас ақындар арасында мүшәйра өтті
16 жасөспірім қатысқан шарадан көпшілігіміз бейхабармыз
Содан кейін қайтыс болғанына 110 жыл толуына орай берілген ас бар
Биыл Сараның туғанына 165 жыл толуына орай республикалық ақындар айтысы өтті
Бұл айтысқа қайта ораламыз.
Біз Сара қызды ұмытқанымызбен, оның сөздері жүректі тыныш қоймайтыны қақ
Өйт­кені Сараның «Мені де «ұрпағым» деп, еске ал, жұртым» деген сөзі ел есінде мәңгі сақталмақ.
«Елудің төртеуіне келгенімде,
Дерт жеңіп, қалып барад өлеңімде.
Болды ғой қысқа менің қу өмірім,
Алпысқа жетпей бір күн өлемін бе?
Бір аз күн еңбек еттім дос-жаранға,
Өлеңім аз да болса мақтанарға.
Мені де «ұрпағым» деп, еске ал, жұртым,
Сараның айтары осы аттанарда».
Дерті дендеп, бұл өлім Сараның да айналып өтпеді
Өзі кеткенімен, сөзі өшпеді
Тек көзі көргендер мен ұрпағы арасында тағы бір мәселе туындады
Ендігі мәселе – Сара апамыздың шын жасы еді
Сараны зерттеген ғалымдар да, докторлық қорғағандар да бар
Дегенмен әлі де туған жылына келгенде күмілжіп жүрміз
Бір деректерде Сара Тастанбекқызы 1853 жылы туған десе, енді кей деректе 1878 жылы туған деп көрсетіледі
Тіпті кейбірі одан беріге жылжытып әуре.
Енді жоғарыда атап өткен республикалық ақындар айтысына тоқталайық
Ақынның кіндік қаны тамған Ақсу өңірі Сараның тойын «Рухани жаңғыру» бағдарламасы аясында атап өтті
Жансүгіров кентінде «Жетісудың Сарасы – бар қазақтың дарасы» атты республикалық айтыс өтті
Айтысқа Балғынбек Имашев, Айнұр Тұрсынбаева, Сара Тоқтамысова, Жандарбек Бұлғақов сияқты суырыпсалма өнердің өкілдері келіп, Ақсу аспанын сөзбен өрнектеді.
Осы айтыстың басы-қасында жүрген мәдениет қызметкерлері мен облыс әкімдігі Сара ақынның туғанына 165 жыл толғанын айқындай түсті.
–Биыл айтыстың дара дүлділі Сара Тастанбекқызының 165 жылдығы облыс көлемінде аталып өтуде
Жансүгіров кентінде өткен «Жетісудың Сарасы – бар қазақтың дарасы» атты республикалық айтыс соның бір көрінісі
Бұған дейін ақынның Мәскеуден табылған суреттері, жеке заттары елге әкелінген болатын
Ақын Сараға деген ел құрметі арта береді
Оның жасына байланысты алуан түрлі пікірлер бар
Дегенмен, бұл айтысты ақынның туғанына 165 жыл толуына орай ұйымдастырып отырмыз, – деп нақтылап берді Алматы облысы әкімінің орынбасары Ақан Әбдуәлиев.
Мерейтой қарсаңында Сара Тастанбек­қызының ұрпақтары да табылды
Оның қызы Рухияттан туған ұл-қызы бүгінде Алматы облысында тұрып жатыр
Өкінішке қарай, ұрпағы арасында да ақын апамыздың жасы туралы түрлі пікір бар
Әрқайсы әртүрлі жас айтады
Дегенмен, Ақын Сара 1853 жылы туып, 1907 жылы өмірден өткен
Бұл деректі әдебиет зерттеушісі Шеген Ахметов, қаламгер Зейтін Ақышев, жазушы Бексұлтан Нұржекеұлы, айтыскер ақын, ағарту ісінің үздігі Түлкібек Құрақбаев қолдаған
Ағартушы Мәкей Еркінбеков пен танымал өнер иесі Қанабек Байсейітов те кезінде растаған.
Сонымен, биыл Сара Тастанбекқызының туғанына 165 жыл толып отыр
Жыл соңына дейін ақынымыздың атын асқақтатар абыройлы істерді әлі де күтеміз
Тек Алматы облысының орталығы Талдықорған қаласында салынып жатқан музыкалық мектепке ақын Сара аты беріліп, Қапалдағы құнды дүниелер осында жинақталса деген игі тілегі бар жетісулықтардың.

 
Ақбота МҰСАБЕКҚЫЗЫ

Дегенмен, ақын Сараның дәріптелуіне күш салып жүрген азаматтар да жоқ емес
Мәселен, өткен жылы «Нақ-Бірлік» қоғамдық қоры төрайымы Салтанат Меңлібаева, Алматы облыстық Қазақстан халқы Ассамблеясының жауапты қызметкері Әбілқайыр Оралов бастаған бір топ азаматтар ресейлік әйгілі сәулетші Маргарита Ващенко сомдаған біраз дүниелерді елге әкелді
Тарихи құндылық­тары­мызды туған жерге әкеліп, рухани жаңғырып жатқанымыз көңіл қуантарлық, әрине
Бұл олжаға да оңай кенелгеніміз жоқ
Басынан баяндайық.
Мәскеу қаласында оқып, білім алған Маргарита Ващенко 1955-1960 жылдары Талдықорған облысының бас архитекторы болды
Ващенконың өзі репрессияға ұшыраған әулеттен шыққан, ешқандай атақ-дәреже алмай-ақ, бір айлықпен күн көрген қарапайым адам болды
Ол Талдықорғанда тұрған жылдары қаланың сәулетімен ғана емес, өңірден шыққан ұлы тұлғалардың да бейнесін сомдаумен әуестенеді
Шоқан Уәлихановтың зиратында тұрған бюстің авторы да – осы Ващенко
Ауыл-аймақтардағы клубтардың алдына қойылатын мүсіндерді де жақсылап ойластырады
Ел-жұртпен ақылдаса отырып жұмыс істеген
Сәулетші «Абай колхозында қандай ел адамдары бар, кімнің мүсінін жасаймыз?» деп жергілікті тұрғындардан сұрағанда қапалдықтар бірден ақын Сараны айтқан деседі
Дегенмен, сәулетші ақын Сараның мүсінін жасауда көп қиындықтарға тап болады
Алғашқы қиындық – ақынның суретінің сақталмауы еді
Көз көргендердің айтуымен ақын Сараның бейнесі жасала бастайды
Содан кейінгі қиындық – Маргарита Ващенконың қызмет уақыты аяқталып, Мәскеуге қайтады
Қазақтың жеріне деген құрметі мен еліне деген сүйіспеншілігі сәулетшіні Мәскеуде де Сара ақынға «байлап» қояды
1960 жылдары «бейнесін ұқсаттым-ау» дейді де, туындыны елге жібереді
Сол уақытта ауылдың басқарма бастығы Нұрболат Тушкенов, партог Амантай Смағұлов, ауыл азаматтары, барлығы жиналып, суретші дүниесіне келісімдерін береді
Осылайша 1960-1961 жылдары бекітілген бейнені Мәскеу бірден мақұлдамайды
Сәулетші араға он жыл салып, ақын Сара скульптурасының құйылуына рұқсат алады.
Маргарита Ващенконың қолымен жасалған, Ресейдің Мытыщев зауытында құйылып, 1971 жылы бой көтерген еңселі ескерткіш Мәскеу арқылы Матай станциясына жеткізілген
Амантай Смағұлов бастаған ел азаматтары ескерткішті өзіне тиесілі орынға қондырған.
Ващеноканың кішкентай үйінің төрінде тұрған қазаққа тән, қазақтың құндылығы саналатын дүниелер бұл ғана емес
Маргарита Маркиановна Қазақстаннан Ресейге қоныс аударғанымен, көп жылдар бойы Абай колхозының партком хатшысы Амантай Смағұловпен байланысын үзбей, хат-хабар алмасып жүреді
Көзінің тірісінде осы құндылықтарды қазақ жеріне жеткізе алмаған ол 2005 жылы дүниеден өтер шағында еңбектерін қызы Гелияға аманаттапты
Гелия Тимофеева анасының аманатына қиянат жасамай, суреттерді сақтап, ұрпағына табыстаудың жолдарын қарастырады
2011 жылы Гелия Алексеевна бұл кезде дүниеден өткен Амантай Смағұловтың қызы Гүлнәр Смағұловаға хат жолдап, анасының туындыларын сый ретінде қабылдап, еліне алып кетуін өтінеді
Оның ішінде ақын Сараның 3 бейнепортреті мен Біржан-Сараның айтысы өткен «Тоғызқұ­малақ» бөктерінің көріністері суреттелген, барлығы 13 дана туындыны, Шәкәрім Құдайбердиев пен Шоқан Уәлихановтың шағын бюсттерін және басқа да құнды заттарды сарғайған қағазға орап, көзінің қарашығындай сақтап келе жатқанын айтқан
Бұл уақытта облыстық мәслихаттың бас есепшісі болып қызмет атқаратын Гүлнәр Амантайқызы бірнеше жерде осы мәселені көтеріп, ескерусіз қалған соң, күйбең тіршілікке қайта енеді.
Осыдан тура бір жыл бұрын ақын Сараның қайтыс болғанына 110 жыл толып, үлкен ас берілді
«Нақ-Бірлік» қоғамдық қоры төрайымы Салтанат Меңлібаева ақынға қатысы бар барлық азаматтарды іздеп, оның ішінде Амантай Смағұловтың қызы Гүлнәрды да шақырады.Салтанат Меңлібаева, ақын, саратанушы:«Асқа дайындық барысында Гүлнәр Амантайқызының қолындағы құжаттарды көріп таңғалдым
Гелия Алексеевнаның жазған хаты маған қатты әсер етті
Осыдан кейін Гүлнәрдан рұқсат алып, жұмыс істеуге кірістім
Осыдан бастап ел азаматтарына, мәдениет қызметкерлеріне, әкімдіктегілерге айта бас­тадым
Сосын Алматы облысының Құрметті азаматы, Жетісу анасы атанған, Маргарита Ващенконың үзеңгілес замандасы Бәтима Есболатқызына барып жағдайды айттым
Бәтима апа: «Қарақтарым-ау, бұл нағыз рухани жаңғыру ғой
Қозғалыңдар
Міне, менің зейнетақымнан 20 мың теңге, азаматтарды жина, дүниемізді әкеліңдер» деп бір-ақ кесті
Бұл маған кәдімгідей күш-қуат берді

Бюджеттен ақша сұрау үшін оны жоспарлау керек, жобалау керек, оны келесі жылы қарау керек деген әңгіме бар
Қой дедік те, сол қоғамдық қордың президенті Оралбек Жақиянов бүкіл өзінің төрағалығымен, кеңестің, құрылтайшылардың барлығының басын қосып, шешім қабылдады.Белгілі меценат Бауыржан Оспанов демеуші болып, Мәскеудегі бір зейнеткердің шағын үйіндегі құнды дүниелерімізді әкелуге аттандық
Қазақстанның Мәскеудегі елшісі Иманғали Тасмағамбетов командасының ықпалымен біз 2017 жылдың 8 шілдесінде аңсаған дүниемізге қол жеткіздік».
Ващенканың қызы Гелия Мәскеу қаласы, Фестивальная көшесіндегі 19-үйде, вокзалдың маңында тұрады екен
Өз құндылықтарын алып сый-сияпатымен келген қазақстандықтарды Гелия Алексеевна ерекше ықыласпен қарсы алады
Бұл туралы ақын, саратанушы Салтанат Дәулетханқызы былай деп еске алды:
«Гелия Алексеевна бізді көріп қатты қуанды
«Ох, шіркін, келдіңіздер-ау әйтеуір, мен сіздерді көп күттім ғой
Шешемнің аманатын ақыры орындадым» деп көзіне жас алып қарсы алды
Байқасам, Маргарита Ващенко өмірге өте құштар жан болған екен
1980 жылдары әу баста суретті графикамен және түрлі-түсті майлы бояумен, тушьпен салған
Пейзаж, Қапалдың әртүрлі үйлерін, тау, Тоғызқұмалақ бөктерін салған екен, бәрін сақтап қойыпты
Өте қарапайым тұратын суретші қызының шаңырағында баяғы «серванттар» әлі тұр
Қарасам, 4-5 мүсін тұр, оның бірі – Шәкәрім, екіншісі – Ш.Уәлиханов
Сұрасам, «бұның бәрі – шешемнің жасағандары, артында қалған бар дүниесі осы» деді
Нешетүрлі суреттер, портреттер ілулі тұр
Абайың да, Ілияс, Шәкәрім, Ғани Мұратбаев, Шоқан Уәлиханов, әл-Фараби – бәрін жасаған екен
Осының бәрін Гелия Алексеевнадан сұрап алдым
Анасы Маргаританың дипломын, еңбек кітапшасын, жасаған жұмыстарын түпнұсқа күйінде бізге сыйға тартты
Осылайша құнды дүниелер мен құжаттарды елге жеткіздік».

Кезінде Шоқан Уәлихановтың Эрмитаж­дағы портретін миллионға сатып алғанымыз бар
Ал ақын Сараның тегін, сыйлыққа келген портреттерін әлі де қабылдай алмай жүргеніміз өкінішті.
Ақын Сараның суреттері елге келе жатқан кезде Алматы облысының әкімі Амандық Баталов та ерекше қуанған
Осы орайда Талдықорғанда қаланың оңтүстік-батыс тұрғын ауданында 300 орынды музыка мектебі салынып жатқанын айта кетейік
Құрылыс көлемінің 75 пайызы аяқталған
Ендігі жерде Чехиядан және басқа да шетелден әкелінетін пианино, рояль сияқты музыкалық аспаптар қабылданып, құрал-жабдықтарды орнату жұмыстары жүріп жатыр
«Бұл өзінің концерт залымен, музыкалық мектепке тән барлық ерекшеліктері ескерілген заманауи өнер мектебі болуы тиіс
Сондықтан ең бірінші сапалы құрылысты талап етемін
Мектепке ақын Сараның есімі беріледі
Сосын ақынымыздың рухын асқақтататын барлық дүниелеріміз осы мектептің музейінде сақталатын болады» деген еді облыс әкімі.
Биыл қыркүйекте құрылысы аяқталуы тиіс мектеп әлі де пайдалануға берілген жоқ
«Мектеп іске қосылып, оған ақын Сара аты беріліп жатса, Қапал ауылындағы құнды дүниелерді облыс орталығына көшіруге мүмкіндік болар еді» дейді саратанушылар мен ғалымдар
Қапал ауылындағы музейге кімнің барып, кімнің тамашалап жүргенін білмейміз
«Рухани жаңғыру» бағдарламасы аясында аяулы ақынымыздың есімін бір жаңғыртып алуға да болар еді
Тек бәрі уақыттың еншісіне қалып отыр.
Иә, Сараны ұлықтау, дәріптеу жұмыстары кенжелеп тұр
Былтырға дейін мүлде атаусыз қалып жүрді
Тек өткен жылдың сәуір айында Қапалдағы ақын Сара атындағы музейде жас ақындар арасында мүшәйра өтті
16 жасөспірім қатысқан шарадан көпшілігіміз бейхабармыз
Содан кейін қайтыс болғанына 110 жыл толуына орай берілген ас бар
Биыл Сараның туғанына 165 жыл толуына орай республикалық ақындар айтысы өтті
Бұл айтысқа қайта ораламыз.
Біз Сара қызды ұмытқанымызбен, оның сөздері жүректі тыныш қоймайтыны қақ
Өйт­кені Сараның «Мені де «ұрпағым» деп, еске ал, жұртым» деген сөзі ел есінде мәңгі сақталмақ.
«Елудің төртеуіне келгенімде,
Дерт жеңіп, қалып барад өлеңімде.
Болды ғой қысқа менің қу өмірім,
Алпысқа жетпей бір күн өлемін бе?
Бір аз күн еңбек еттім дос-жаранға,
Өлеңім аз да болса мақтанарға.
Мені де «ұрпағым» деп, еске ал, жұртым,
Сараның айтары осы аттанарда».
Дерті дендеп, бұл өлім Сараның да айналып өтпеді
Өзі кеткенімен, сөзі өшпеді
Тек көзі көргендер мен ұрпағы арасында тағы бір мәселе туындады
Ендігі мәселе – Сара апамыздың шын жасы еді
Сараны зерттеген ғалымдар да, докторлық қорғағандар да бар
Дегенмен әлі де туған жылына келгенде күмілжіп жүрміз
Бір деректерде Сара Тастанбекқызы 1853 жылы туған десе, енді кей деректе 1878 жылы туған деп көрсетіледі
Тіпті кейбірі одан беріге жылжытып әуре.
Енді жоғарыда атап өткен республикалық ақындар айтысына тоқталайық
Ақынның кіндік қаны тамған Ақсу өңірі Сараның тойын «Рухани жаңғыру» бағдарламасы аясында атап өтті
Жансүгіров кентінде «Жетісудың Сарасы – бар қазақтың дарасы» атты республикалық айтыс өтті
Айтысқа Балғынбек Имашев, Айнұр Тұрсынбаева, Сара Тоқтамысова, Жандарбек Бұлғақов сияқты суырыпсалма өнердің өкілдері келіп, Ақсу аспанын сөзбен өрнектеді.
Осы айтыстың басы-қасында жүрген мәдениет қызметкерлері мен облыс әкімдігі Сара ақынның туғанына 165 жыл толғанын айқындай түсті.
–Биыл айтыстың дара дүлділі Сара Тастанбекқызының 165 жылдығы облыс көлемінде аталып өтуде
Жансүгіров кентінде өткен «Жетісудың Сарасы – бар қазақтың дарасы» атты республикалық айтыс соның бір көрінісі
Бұған дейін ақынның Мәскеуден табылған суреттері, жеке заттары елге әкелінген болатын
Ақын Сараға деген ел құрметі арта береді
Оның жасына байланысты алуан түрлі пікірлер бар
Дегенмен, бұл айтысты ақынның туғанына 165 жыл толуына орай ұйымдастырып отырмыз, – деп нақтылап берді Алматы облысы әкімінің орынбасары Ақан Әбдуәлиев.
Мерейтой қарсаңында Сара Тастанбек­қызының ұрпақтары да табылды
Оның қызы Рухияттан туған ұл-қызы бүгінде Алматы облысында тұрып жатыр
Өкінішке қарай, ұрпағы арасында да ақын апамыздың жасы туралы түрлі пікір бар
Әрқайсы әртүрлі жас айтады
Дегенмен, Ақын Сара 1853 жылы туып, 1907 жылы өмірден өткен
Бұл деректі әдебиет зерттеушісі Шеген Ахметов, қаламгер Зейтін Ақышев, жазушы Бексұлтан Нұржекеұлы, айтыскер ақын, ағарту ісінің үздігі Түлкібек Құрақбаев қолдаған
Ағартушы Мәкей Еркінбеков пен танымал өнер иесі Қанабек Байсейітов те кезінде растаған.
Сонымен, биыл Сара Тастанбекқызының туғанына 165 жыл толып отыр
Жыл соңына дейін ақынымыздың атын асқақтатар абыройлы істерді әлі де күтеміз
Тек Алматы облысының орталығы Талдықорған қаласында салынып жатқан музыкалық мектепке ақын Сара аты беріліп, Қапалдағы құнды дүниелер осында жинақталса деген игі тілегі бар жетісулықтардың.

 
Ақбота МҰСАБЕКҚЫЗЫ

 
Ақбота МҰСАБЕКҚЫЗЫ
