Жуырда Батыс Қазақстан облысының әкімі Нұрлан Ноғаевтың қатысуымен облыстың Жаңақала ауданындағы Пятимар және Қызылоба ауылдық Мәдениет үйлерінің күрделі жөндеуден кейінгі салтанатты түрде ашылу рәсімі өтті
Шараға жергілікті билік өкілдері, ауыл жұртшылығы қатысты.
Аталған ауылдық Мәдениет үйлері Елбасының тапсырмасына орай қабылданған «Жұмыспен қамту – 2020» бағдарламасы аясында күрделі жөндеуден өткізілді
Облыс әкімі құттықтау сөзінде мәдениет нысаны халықтың игілігі үшін қызмет ететінін жеткізді
Бір айта кетерлігі, Пятимар ауылдық Мәдениет үйі 1961 жылы бой көтерген
Көрермен қауымға арналған орын саны – 200
Бүгінгі таңда мұнда 7 қызметкер еңбек етуде
Қызылоба ауылының Мәдениет үйі туралы айтатын болсақ, оның негізі 1987 жылы қаланған
189 көрермен орны бар зал бүгінгі заманға қажетті техникамен жабдықталған
Бұл Мәдениет үйінде де 7 қызметкер еңбек етіп, ауылдың өнерін көркейтуге атсалысып келеді.
Рафхат Халелов
Батыс Қазақстан облысы
