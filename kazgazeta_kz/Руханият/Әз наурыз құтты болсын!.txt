22-наурыз – Ұлыстың ұлы күні
Бұл күні күн мен түн теңеледі
Табиғат та, жан-жануар да түлейді, жаңарады
Самарқанның көк тасы еріп, қара жер бусанады
Даланың төсінде қызғалдақтар құлпыра өсіп, төңірек қызылды-жасылды түске бөленеді
Осы өзерістердің барлығы көңіл күйді көтеріп, жаны ізгі жандарды жақсылыққа, аппақ армандарға ұмтылдырады
Міне, Наурыз құдіреті осындай! 
 Бұл күннің тағы бір ерекшелігі – қазақ тілінің мән-маңызын жұртшылық арасында кеңінен насихаттап, оның ел өмірінде қолданылу аясын кеңейтуге қал-қадерінше үлес қосып келе жатқан ұлт басылымы – «Ана тілі» газетінің туған күні
Биыл – мерейтой
Газеттің жарық көргеніне 25 жыл толып отыр
Басылым бұдан былай да ұлттық мүддеге, туған тіліміздің тұғыры биіктей түсуіне қызмет ете беретін болады.
 Ұлт газеті жасай берсін!
 Әз Наурыз құтты болсын! 
