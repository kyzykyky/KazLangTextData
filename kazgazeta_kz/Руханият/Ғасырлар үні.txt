Астанадағы «Конгресс-Холл» сарайында Астана мемлекеттік академиялық филармониясының қазақ халық аспаптары оркестрінің «Ғасырлар үні» атты концерті өтті.
Бұл концерт бірнеше жаңа туынды­лардың алғаш рет орындалуымен ерек­шеленді
Оркестрдің көркемдік жетекшісі және бас дирижері, профессор Айтқали Жайымовтың дирижерлік етуімен бірнеше шығармалар тарту етілді
Мағжан Жұмабайұлының «Батыр Баян» поэмасы бойынша жазылған композитор Дулат Әбілдиновтің «Батыр Баян» музыкалық шығармасы алғаш рет көрермендер назарына ұсынылды
Композитор Тоғжан Жахиннің «Еділ патша», «Жаңа заман» атты музыкалық поэмаларын елордалықтар жылы қабыл алды
Композитор Мәдина Тұрсынбаеваның «Самға, Астана» әні халықаралық байқаулардың лауреаты Күнсұлу Тұрлыбекованың орындауында алғаш рет шырқалды.
Жамал СӘРСЕНОВА
