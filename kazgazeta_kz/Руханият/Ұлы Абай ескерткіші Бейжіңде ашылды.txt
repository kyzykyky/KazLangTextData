Қытай астанасының орталығындағы «Чаоян» саябағында қазақтың ұлы ақыны әрі ойшылы Абайға арналған ескерткіш ашыл­ды
Бұл салтанатқа Қазақстан Рес­пуб­­­­­ли­касының Сыртқы істер министрі Ер­­лан Ыдырысов Қытайға жасаған сапары ба­рысында қатысты.
Ерлан Ыдырысов Қазақстан елшілігіне Қытай астанасында қазақтың ұлы ақыны Абайдың ескерткішін орнату туралы идея бастамашысы болғаны үшін мүсін авторы Юань Сикуньға алғыс білдірді
Ол өз сөзінде «Дипломатиялық қарым-қатынас орнаған 22 жыл ішінде Бейжіңде қазақтың ұлы ақыны әрі ойшылы Абай Құнанбаевқа арналған ескерткіштің ашылуы екіжақты мәдени-гуманитарлық ынтымақтастықты дамытуға қосқан ерекше үлес болып табылады» деп атап өтті.
Салтанатқа қатысқан мүсіннің авторы Юань Сикунь өз кезегінде «Абайдың мүсінін орнату арқылы ұлы ақынды мәң­гі есте қалдырдық» деді.
Ескерткіштің ашылу салтанатына Қытайда тіркелген дипломатиялық кор­пустың, қазақ диаспорасының өкілдері, сонымен бірге қытай сурет­шілері мен қаламгерлері қатысты.
Ақбота ИСЛӘМБЕК
