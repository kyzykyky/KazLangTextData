Орал қаласындағы Халық жазу­шы­сы, ҚР Мемлекеттік және «Тарлан» сыйлығының иегері, ақын Қадыр Мырза Әлі атындағы Мәдениет және өнер орталығын тамашалауға келетіндердің қатары күннен-күнге артып келеді
Бұл орталық биыл ақынның 80 жылдық мерейтойын атап өту кезінде ашылған болатын
Аталған орталықтың директоры, танымал композитор Донеділ ҚАЖЫМОВ заманауи үлгіде  салынған жаңа ғимараттың алдағы жоспарларымен  бөлісті.
– Донеділ Ізмағамбетұлы, осы орта­лықтың басты ерекшелігі қандай? Келушілерді несімен қызықтырады?
– Қадыр аға мұражайы күн ­сайын жұмыс істеп тұр
Келушілердің қатары аз емес
Кейде арнайы делегациялар да келеді
Мысалы, жуырда Бөрлі аудандық ардагерлер кеңесінің бас­тамасымен бір топ ардагер Орал қаласын аралап, тарихи орындарды көруге келді
Бұл сапарға Бөрлі аудандық әкімдігі қолдау көрсеткен екен
Олар ең әуелі Қадыр орталығынан бастады
Сондай-ақ Орал қаласындағы ауыл шаруашылығы институтын 1995 жылы бітіргендер өздерінің жиырма жылдығына жиналған екен, олар да осында келіп, орталықты тамашалады
Сонымен қатар Сырым ауданы әкімдігінің ұйымдастыруымен бір топ адам келіп кетті
Алдағы уақытта да еліміздің басқа облыстарынан, көрші Ресей елінен келуге ынта білдіріп жатқандар бар
Орталықта болған адамдар туралы дерек сақталсын деген оймен кітапша ашып, келген адамдарды тіркеп отырмыз
Болашақта шетелдік қонақтар да келетіні сөзсіз.
Осы орталықта мұражайдан бөлек Қадыр ағаның мемориалдық кабинеті бар, онда жазу үстелі, орындығы және басқа да өзі пайдаланған дүниелері қойылған
Келушілер ақынның үйін өз көзімен көргендей әсер алады
Мұнда кітапхана да бар.
Орталықта 150 орындық концерт залы бар
Ол әртүрлі әдеби-мәдени кеш­терді өткізуге арналған
Сонымен бірге 30 адамға есептелген конференция залы жұмыс істеп тұр
Жақында осында қазақ хандығының 550 жылдығына арналған дөңгелек үстел өтті
Оған зиялы қауым өкілдері, тарихшы ғалымдар, ұлттық мәдени орталықтардың жетекшілері қатысты, келелі пікірлер айтылып, орынды ойлар қозғалды
Бұл залдар заманауи техника құралдарымен қамтылған
Дыбыс күшейткіш, жарық беретін аппаратуралар орнатылған
Айталық, конференция за­лында әр адамға бір микрофон бар, ілеспе аудармашылардың бөлек кабиналары бар.
Сонымен қатар осы орталықтың 1125 орындық амфитеатры бар
Ол жазды күні, ашық аспан астында мә­дени іс-шаралар өткізуге арналған
Оның ашылу салтанатына Құрманғазы атындағы оркестр келіп, екі мың­дай адамның алдында өнер көрсетті
Амфи­театрын есепке алмағанда, бұл ғимарат­тың жалпы аумағы 3840 метрді құрайды.
– Бұл ғимаратты тамашалаған адам­дардың пікірі қандай?
– Орталық 27 маусым күні ашыл­ғанын білесіз
Сол салтанатты шараға еліміздің танымал тұлғалары, атап айтқанда, Әбіш Кекілбаев, Қуаныш Сұлтанов, Өмірбек Байгелді, Нұрлан Оразалин және біздің облыстан сайланған Парламент депутаттары қатысты
Олар осындай орталықтың ашылғанына риза
Себебі бір адамның атында осындай орталық ашып, оның ішінде бірнеше өнер ұжымдарының шоғырлануын ерекше атап өтті.
Өткен жылы Қадыр Мырза Әлі қоғам­дық қоры атынан ақынның 80 жылдығына орай деректі фильм түсіру туралы өтініш жасап, Мәдениет министр­лігіне хат жазған едік
Сол ұсынысымыз қолдау тапты, қазір фильм түсіріліп жатыр
Түсіру тобы Орал қаласында және ақынның туған жері – Жымпиты ауданында болды
Қазір монтаждау жұмыстары жүргізілуде
Ол туындыны таяуда көріп қалармыз деген үміттеміз
Оның да осында тұсаукесерін жасап, содан кейін келушілерге ұдайы көрсетіп тұратын боламыз.
– Енді алдағы жоспарларыңызбен бөліссеңіз?
– Конституцияның 20 жылдығына орай бірқатар іс-шаралар өтті
Батыс­қазақстандық фотографтардың сурет­терінен көрме ашуды ұйғарып отырмыз.
Таяуда облыстағы әуесқой компо­зиторлардың басын қосып, олардың шығармалары бойынша амфитеатрда концерт беруді жоспарладық.
Алдағы уақытта ғылыми зерттеуге де баса көңіл бөлеміз
Қадыр ­Мырза Әлінің шығармашылығын зерт­теуді басты назарда ұстамақпыз
Осы орайда ғалымдармен кеңесудеміз
Танымал ғалымдардың жетекшілігімен жас ғалымдар тобын ұйымдастырып, ақын­ның өмірі мен шығармаларын зерттеудің ғылыми негізін қалағымыз келеді.
– Болашақта бұл облыс деңгейіндегі ғана емес, республикалық дәрежедегі мәдени-әдеби орталық мәртебесіне ие болады деген сенімдеміз
Игі істеріңізге сәттілік тілейміз.
Әңгімелескен
Айдын БӘЙМЕН
Батыс Қазақстан облысы
