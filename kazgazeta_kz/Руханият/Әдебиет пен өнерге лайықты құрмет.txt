Елбасы Нұрсұлтан Назарбаевтың Қазақстан Республикасының 2016 жылғы әдебиет пен өнер саласындағы мемлекеттік сыйлығын беру туралы Жарлығының №379 қаулысына сәйкес еліміздегі  әдебиет пен өнер саласындағы мемлекеттік сыйлық иегерлерінің есімдері белгілі болды.
«Мәңгілік ел» монументі үшін ­авторлар ұжымы Иманғали Нұрғалиұлы Тасмағамбетов, Сағындық Смаилұлы Жамболатов, Мұрат Амангелдіұлы Мансұров, Нұрлан Аманұлы ­Далбай Мемлекеттік сыйлық иегері атанды
«Мәңгілік ел» қақпасы деген атаумен жақсы таныс бұл монумент – әлемдегі санаулы қалаларға тән ерекше-монументалды туынды болып табылады
Айта кетейік, аталған нысан Тәуелсіздіктің 20 жылдығына арналып бой көтерген.
Әдебиет саласындағы Мемлекеттік сыйлық белгілі жазушы Бексұлтан Нұржекеевке берілді
Қаламгер жоғарғы марапатты биылғы жылдың үздік туындысына айналған «Әй, дүние-ай» романы үшін алды
Бұл шығармада ұлт-азаттық көтеріліс жылдарындағы қазақ халқының тағдыры суреттелген.
Өнер саласы бойынша Мемлекеттік сыйлық «Құнанбай» толық ­метражды көркем фильмі үшін авторлар ұжымы – Досхан Қалиұлы Жолжақсынов, Рустам Одинаев, Айдос Жұмаділдіұлы Бектемір және Нұрсифат Рахымбайқызы Салықоваға берілді.
Аталған фильмде дана Абайдың әкесі Құнанбай Өскенбайұлының өнегелі өмірі мен қайраткерлігі баяндалады.
Сондай-ақ өнер саласындағы Мемлекеттік сыйлықты Қазақстан Республикасы Тәуелсіздігінің 25 жылдығына арналған «Тәуелсіздікке тарту» жұмыстар циклі үшін талантты қылқалам шебері Камиль Муллашев иеленді
Суретші К.Муллашевтың жұмыстары Мәскеудегі мемлекеттік Третяков галереясында және Алматыдағы Ә.Қастеев атындағы өнер музейіне қойылған
Қылқалам шеберінің туындылары АҚШ, Германия, Франция, Түркия, Қытай тәрізді бірқатар шетелдерде өнерсүйер қауымның назарына ұсынылған.
Р.Нұралин
