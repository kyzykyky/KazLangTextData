Әз Тәуке хан тұсында би болған Әлмерек есімі Алаш жұртына ежелден әйгілі
Қазақ шежіре-тарихында би лауазымы кейде ұрпақ арқылы жалғасып отырған
Еліне әйгілі Тазабек, Солтанбек және Қашаған билер Әлмеректің тікелей ұрпақтары
Ұлы Шоқан Ыстықкөл сапарына байланысты Жетісуға келгенде және кейін Қашқарға барғанда оған көмектесетін Қашаған бидің аты тарихта қалған.
Әлмеректің Жәнібек-Қойлыбай ұрпағынан тарайтын Оразбай би (1850-1930) және Рақым би (1855-1930) қазақтың жер дауы, жесір дауы және барымта жанжалы, тағы да басқа сол дәуірдің қоғамдық мәселелерінде әділ кесім айтып, парасатты шешім шығарып отырғандары ел есінде ұмытылмастай болып қалды
Сондай-ақ бұлардың қатарында осы билерден тәлім алып, әсіресе «барымта қиянаты» кезінде батыл сөйлеп, тікелей іске көшетін Қарашал Құлжанұлының да орны бөлек
Бір қызы жоғарыдағы екі би бір күнде қайтыс болған екен.
Жақында Райымбек ауданында аталған билердің ұрпақтары Қулық тауының етегіндегі Шыбышы ауылында осы үш бидің мүрдесі жатқан жерді қоршап, үшеуіне бірдей құлпытас қойды
Имани шара кезінде би ұрпақтары Ысқақ Молдаәлімұлы Нұрмұхамбет, Нұқасым Тоқмолдаев және белгілі сазгер Жақсылық Әбдірахмановтар сөз сөйледі.
О.АНДАС 
Алматы облысы
