«Алатау» дәстүрлі өнер театрында Тәуелсіздігіміздің 25 жылдығына арналған «Текті сөздің төресі – терме» атты республикалық жыршы-термешілердің байқауы өтті
Байқауды ұйымдастыруға ҚР Мәде­ниет және спорт министрлігі, Тілдерді дамыту және қоғамдық сая­си жұмыс комитеті ұйытқы болды.
Термешілердің республикалық додасын ­Ш.Шаях­метов атындағы әдістемелік тіл орталығының директоры Ербол Тілешов пен Алматы қалалық Тілдерді дамыту басқармасының басшысы Мамай Ахетов құттықтау сөздерімен ашты.
Байқаудың Бас жүлдесіне Жұматай Оспанұлының «Мәңгілік елдің тұрағы» атты жырын орындаған Алматы қаласындағы №164 мектептің музыка пәнінің мұғалімі, жас термеші Уатқан Шаттық ие болып, 300 мың теңге көлемінде ақшалай сыйлықпен марапатталды
Бірінші орын (250 мың теңге) Әбдісаттар Оспанның «Қазақ» атты термесін төгілте орындаған Солтүстік Қазақстан облысының термешісі Эльвира Есна­зароваға бұйырса, екінші орынның жүлдесін (150 мың теңге) маңғыстаулық термеші Фархат Оразов, үшінші орын­ды ­Ұлықбек Тәңірбергеновтің «Тәуелсіздіктің толғауы» жырын көпшілкке ұсынған астаналық Зүлфия Бай­мырза мен Серік Сертаевтың «Тәуелсіздік жырын» тол­ғауын қобыз үнімен толғаған Төлебай Жарасқан иемденді.
Ақбота ИСЛӘМБЕК
