Қазақстан Республикасы Премьер-министрінің орынбасары Иманғали Тасмағамбетов жақында Алматы қаласындағы Алаш қайраткері, ғұлама ғалым Ахмет Байтұрсынұлының мұражай үйіне арнайы барып, тарих және мәдениет ескерткіші саналатын музей-үйінің жылдар бойы қордаланған мәселелерімен танысты.
Кеше Астанада Иманғали Тасмағамбетов­тің төрағалығымен Алашорда қозғалысы­ның құрылғанына 100 жыл толуына орай Алаш зиялыларының шығармашылық мұрала­рын зерделеу және оны жандандыру мәселелері бойынша кеңес өтті.
«Алаштың 100 жылдығына дұрыстап дайындалуымыз керек
Қазір ең бастысы, жақсы жоспар құруымыз қажет
Оған бір-екі аптадай уақыт алып, дұрыс ­жоспар құрып, оны Елбасымен келісіп, уақытын белгілеген жөн
Алаштың 100 жылдығын сол заманмен қалып қоймай, бүгінгі тәуелсіз мемлекетпен байланыстыру орынды болады
Алаш зиялыларының арманы, оның орындалғаны, тәуелсіз ел болғанымыз, осының барлығы ұлттық және тарихи сананы көтеретін жақсы дүние болуы керек» деді вице-премьер И.Тасмағамбетов
Кеңес барысында Ахмет Байтұрсынұлы музей-үйінің мәртебесін республикалық деңгейге көтеру, ғалымның ғылыми еңбектерінің 10 томдығын жарыққа шығару мәселесі қаралды
Сондай-ақ Иманғали Тасмағамбетов А.Байтұрсынов және «Алаш» қозғалысы жөнінде деректі фильм түсіру мәселесін жедел түрде қолға алу қажеттігін атады.
Кеңес қорытындысы бойынша ­вице-премьер Иманғали Тасмағамбетов ҚР Мәдениет және спорт министріне Алаш Орда үкіметінің құрылуы мен қалыптасуына атсалысқан ұлт зиялыларының өмірбаянын зерттеп, олар жөнінде көркем өмірбаяндық кітап шығаруды және Ахмет Байтұрсынов ғылыми еңбектерінің 10 томдығын басып шығаруды тапсырды.
Алдағы уақытта Ахмет Байтұрсынұлы­ның музей-үйінің ғимараты респуб­ликалық маңызы бар Тарих және мәдениет ескерткіштерінің мемлекеттік тізіміне енгізілетін болады
ҚР Білім және ғылым министріне музей-үйді мемлекеттік меншікке алу және оны А.Байтұрсынов атындағы Тіл білімі институты жанынан А.Байтұрсынұлы музей-үйі – ғылыми орталығы ретінде құру тапсырылды.
Бағдагүл Балаубаева
