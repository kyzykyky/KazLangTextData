Елбасы Н.Ә.Назарбаевтың «Болашаққа бағдар: рухани жаңғыру» атты мақаласына орай еліміздің зиялы қауым, қоғамдық ұйымдар өкілдері, өнер мен мәдениет саласының қызметкерлері, ұстаздар мен оқытушылар Президент атына мақаланы қуаттаған жеделхаттарын жолдауда
Солардың бірқатарына шолу жасауды жөн көрдік.
Қазақстан Республикасы Мемлекеттік орталық музейінің ұжымы өз хатында былай деп жазады: «Сіздің «Болашаққа бағдар: рухани жаңғыру» бағдарламалық мақалаңызды қолдаймыз
Елді рухани жаңғырту жолындағы салиқалы ойларыңызбен жүктеген міндеттеріңіз – Мәңгілік Ел болуға апаратын тікелей соқпақ, дара жол
Сондықтан Сіздің еліміздің тыныштығы мен өнегесі озық өркениетті елдер қатарына қосу жолындағы жанқиярлық еңбегіңізге толымды табыс тілейміз» десе, «Қазақконцерт» мемлекеттік концерттік ұйымы Елбасының «Болашаққа бағдар: рухани жаңғыру» Үндеуін барынша қолдап, Президенттің салиқалы саясатының арқасында еліміздің келешегі кемел болатынына сенім білдіреді.
М.Әуезов атындағы Қазақ мем­лекеттік академиялық драма театрының әртісі Ермек Бектасов өз пікірінде барша қазақ­стандық жастар Елбасымыз Нұрсұлтан Әбішұлының құндылығы зор мақала­сынан үлкен жігер, болашаққа деген сенім алғанын жазыпты
Ол өз сөзінде: «Елбасы «сынаптай сырғыған уақыт ешкімді күтіп тұрмайды
Жаңғыру да тарихтың өзі сияқты жалғаса беретін процесс» деп жастарды заман талабына сай жан-жақты болуға үндеді
«Болашаққа бағдар: рухани жаңғыру» мақаласы арқылы Н.Ә.Назарбаев дамыған 30 елдің қатарына қосылу жолында жастардың қосар үлесі орасан зор маңызға ие екендігін баса айтты
Біз артылған үміт пен сенімді ақтауға, аянбай еңбек етуге дайынбыз» дейді
Жоғарыдағы хат иесінің әріптесі, яғни М.Әуезов атындағы Қазақ мемлекеттік академиялық драма театрының әртісі Салтанат Бақаева Елбасының сындарлы саясаты қазақстандықтардың мүддесіне бағытталған, ұлттық тарих, бүгініміз бен болашағымыз арасындағы дәнекерлеу­ші көпір іспетті екенін айтады
«Білім саласы, тәрбие, отбасы, әр адамның тұлғалық қалыптасуы, ұлтқа деген шексіз махаббат қашанда жүрегімізде сақталуы керек екені, атамекен ауылымыз­дың қадір-қасиетін де ұмытпауға шақырған Елба­сының «Болашаққа бағдар: рухани жаңғыру» мақаласы жан-жақты қамтылып, ұлттық мүддеде болуы қуантады» деп жазады С.Бақаева.
Д.ЖҰМАТҰЛЫ
