Алматы қаласында өтіп жатқан Қазақстан мұсылмандары діни бас­қар­масының Ғұламалар Кеңесінде «Жаназа» кітабын талқылау бары­сында Бас мүфти Ержан қажы Малғажыұлы құдайы ас беру мәдениетін қалыптастыруымыз қажет деді
ҚМДБ төрағасының айтуынша, кейбір адамдар дұрыс түсінбеу салдарынан әрі тұрмыстық жағ­дайын ескерместен кісі қазасынан кейін аста-төк Құдайы ас береді. 
Ғұламалар Кеңесінің ХІІ отырысында теолог-ғалымдар да қарызға батып, той жасағандай барын төгіп, дастарқанды тәтті тағамдарға, шырын сусындарына толтырып жіберетіндер туралы ойларын ортаға салды.
«Тойдың жөні бөлек
Ал Құдайы ас берудің өзіндік әдебі, тәртібі бар емес пе? Шектен тыс шығынға батып, ысырап етуге болмайды
Мұны дініміз де құптамайды
Біз еліміз бойынша баршаға тиімді болатын Құдайы астың ортақ мәзірін әзірлеп, көпшілік қауымға ұсындық
Бұл бастамамызға ел ағалары, ақсақалдар, зиялы қауым өкілдері, мешіт жамағаты үлкен қолдау көрсетіп жатыр
Мәселен, Павлодар облысындағы орталық мешіттің асханасында осы ас мәзірі бойынша Құдайы ас беріліп келеді
Жергілікті жамағат игі бастама үшін алғысын білдіріп, ізгі тілектерін жеткізуде
Қолға алған жұмысымыз өзге де облыстарда жүзеге асады деген ойдамыз» деді Ержан қажы Малғажыұлы.
Қазақстан мұсылмандары діни басқармасының Павлодар облысы бойынша өкіл имамы Нариман Исеновтың айтуынша, мешітке жергілікті халық арасынан: «Несие алып, Құдайы ас берсем бола ма?» деп сұрап келетіндер де бар екен
«Бұл – дінімізде құпталмайтын амал
Ал біз ұсынған жаңа ас мәзірі асқа кететін шығынды екі есеге азайтады» дейді Н.Исенов.
Айта кетейік, елімізде Құдайы ас, садақа беру, мазар салу, жерлеу, т.б
рәсімдерді бір ізге, бірыңғай жүйеге келтіру мақсатында әзір­леніп жатқан «Жаназа» кітабы Ғұламалар Кеңесінің атсалы­суы­мен жуырда жарыққа шықпақ.
Ерсұлтан ҚАЙРАТҰЛЫ
