С.Бәйішев атындағы облыстық әмбебап ғылыми кітапханада Ақтөбе облысының 85 жылдығына орай «Тамыры терең, тарихы кенен – Ақтөбе» атты тарихи-танымдық конференция өтті.
Өткенге көз жүгіртсек, біздің өңіріміз ежелгі замандардан-ақ батырлар мен ақындар­дың, қара қылды қақ жарған билердің, дүлдүл жыраулар мен дәулескер күйшілердің мекені болған
Бүгінгі Ақтөбе – экономикалық қуатын қарыштата дамытып, бәсекелестіктің әлемдік көшіне абыроймен ілесе алатын өңірге айналып келеді.
Өлкеміздің тарихы мен оның құрылымы, өнеркәсібі мен руханияты жөнінде тарих ғылымының докторы, профессор Нұртаза Абдоллаев,мәдениет саласының ардагері, «Астана» медалінің иегері Роза Болдығарина, Облыстық мемлекеттік мұрағат қызметкері Сағыныш Төремұратова баяндамалар жасап, туған жерді құрметтеу туралы атап өтті.
Сонымен қатар баяндамашылар облыс тарихынан сыр шертетін архивтік фотолардан құралған слайдтар көрсетіп, мұрағат қызметкері латын әрпіне көшуге арналған көрме құжаттарымен таныстырды.
Шара барысында кітапханашы Сәуле Сұлтанаева «Ақтөбе – шежіресі мол өлке» атты кітап көрмесіне библиографиялық шолу жасады.
Алмагүл КЕМАЛОВА
Ақтөбе облысы
