Қ.Сәтбаев атындағы Қазақ ұлттық техникалық университетінде «Шеврон» компаниясының 2014-2015 оқу жылына техникалық мамандықтарға арналған стипендиялық бағдарламасының жеңімпаздарын марапаттау рәсімі өтті.
Салтанатты рәсім барысында «Шеврон» компаниясы Еуразия бөлімше­сінің басқарушы директор орынбасары Фрэнк Кассуло Қазақстанда «Шеврон» корпорациясының әлем универси­теттерімен серіктестік бағдарламасы және компанияның Қазақстандағы қызметі туралы сөз қозғады.
«Біздің компания жұмыс жүргізетін басқа да елдердегідей, Қазақстанда да біз кәсіби дамуға және өз қызмет­керлерімізді өсіруге ерекше назар аударамыз» деді Фрэнк Кассуло өз сөзінде
– «Сонымен қатар біз республиканың мұнай саласына әлемдік деңгейдегі мамандар дайындау бойынша бірнеше бағдарламаны жүзеге асырамыз
Осындай бағдарламалардың бірі біздің Қ.Сәтбаев атындағы ҚазҰТУ-мен бірлесе жүзеге асырылуда
Жақын арада біз стипендиаттарымызды Қазақстанда және әлемнің басқа елдерінде өндірістік алаңдардан кездестіреміз деп толық сенеміз».
«Шеврон» компаниясының техни­калық мамандықтарға арналған стипен­диялық бағдарламасы ҚазҰТУ-да осы­мен сегізінші рет өткізілуде
Осы мерзім аралығында университеттің үздік студент­­теріне 469 стипендия берілді
Биыл «Шеврон» компаниясы шәкірттерге 22 толық және 89 жартылай стипендия бөлді.
Университеттермен серіктестік бағ­дарламасы «Шеврон» компания­сының бүкіл әлем бойынша дарынды жастарды анықтау, технологиялар мен зерттеулерді қолдану, бизнес мүмкіндіктерін пайдалану ғаламдық бастамасының бір бөлігі болып табылады
Компания әлемнің көптеген елдеріндегі үздік оқу орындарымен, сонымен қатар АҚШ-тың жетекші техникалық жоғары оқу орындарымен жақын ынтымақтастықта жұмыс істейді
Бағдарлама аясында «Шеврон» университеттерге жаңа оқу бағдарламаларын енгізуге, материалды-техникалық базаны жақсартуға көмектеседі, сонымен қатар үздік студенттерге гранттар мен стипендиялар бөліп келеді.
Қазақстанда көп жылдан бері осы бағдарламаның серіктестігі – Қ.Сәтбаев атындағы Қазақ ұлттық техникалық университеті
«Шеврон» ҚазҰТУ мен Колорадо тау-кен мектебі (КТШ) арасында серіктестік құруға көмектесіп, профессорлық оқытушылық құрам мен студенттер арасында тәжірибе алмасу бағдарламасын жүзеге асыруда
Компания ҚазҰТУ-дың бірнеше кафедралары мен институттарын зерт­ханалық және компьютерлік құ­ралдар мен арнайы компьютерлік бағ­дарламамен жабдықтады
Ағылшын тілін оқыту бағдарламасы аясында оқу орнының мұғалімдеріне қажетті тіл дағдыларын игеріп, машықтануға мүмкіндік алады
«Шеврон» сондай-ақ 2012 жылы SPE Алтын стандартына ие болған және әлемнің ең үздік студенттік бөлімшелерінің бірі болып танылған университеттің Ха­лықаралық мұнайшы-инженерлер қауым­дасты­ғының студенттік бөлімшесіне (SPE) қолдау көрсетеді.
М.Амантаева
