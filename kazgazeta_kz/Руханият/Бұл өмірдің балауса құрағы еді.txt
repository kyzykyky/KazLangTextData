Құдай тағала Даниярдың бойына дарындылық атаулыны үйе салғандай еді
Қаршадайынан зерек, ой-толғамы ерек болып өсіп еді
Есейе келе Ыбырай Алтынсарин атындағы №159 гимназияға оқуға түсті.
– Гимназияда оқитын жеткіншектердің ішіндегі ең зейіндісі еді
Әсіресе, матема­тика сабағы мен ана тіліне келгенде ерек­шелігі көзге ұрып тұратын
Небір қиын есеп­терді ұстазы – менің өзіммен жарыса отырып шешетін-ді
Ал ана тілінен шы­ғар­ма жазғанда қаламы төселіп қалған жазушыдай төгілте жөнелетін, – деп есіне тү­сіреді гимназияның мұғалімі Айгүлім Ша­­банбаева
Даниярдың бақилық болға­нын ести сала Мәскеуде тұратын ақын жер­лесіміз Тұрсынай Оразбаева оның әкесі Сәбит пен анасы Құралайға жолдаған жедел жұбатуын жырмен былайша өрнектепті:
Бұл өмірдің балауса құрағы едің.
Ата-ананың көз нұры – шырағы едің.
Фәни дүниең жалғассын бақилыққа
Жұмақ болғай «мәңгілік тұрақ» енді!
Ал Даниярдың өз әкесі, ҚР Мемлекет­тік сыйлығының лауреаты Сәбит Досанов тұт­қиыл тап болған тас қайғысын:
Сені ойласам жүрек сыздап кебеді,
Көз алдымнан бар өмірің өтеді.
Суретіңе қарай берем көз алмай
Қайтсем қолым, құлыным саған жетеді, – деген жүрек тебіренісімен толғайды.
…Біз сөз етіп отырған Данияр Досанов­тың жасы тәуелсіз республикасымен құр­­­дас еді
Жеке отбасын құрып, отау ті­гу­­­ді армандаған Данияр ақ дастарқанын жайып, туыстарын, таныстарын, жора-жол­­дастарын шақырып үйлену тойы енді бастала бергенде тайғанақ мұздан оқыс құлағандай болды
Жай құлау емес, жүрек сырқаты қапияда жұлынын үзген оқиға болып шықты
Жарқыраған жанарлар қас қағым сәтте нұры сөнгендей, қабақтар тү­неріп дүйім жұрт қара жамылғандай болды
Табан астында көрсетілген ем-шара да ажалға арашашы бола алмады.
«Данияр бақилық болыпты!» деген суық хабар төңіректің төрт бұрышына жет­­кендей.
Шалғайдағы Парижден Олжас ­Омар­ұлы Сүлейменовтен, көршілес Ташкент қаласынан Өзбекстанның Халық жазушысы Насыр Фазыловтан, Бішкектен қырғыз жазушысы Мархабат Алматовтан, Астанада тұратын белгілі қоғам қайраткерлері мен ақын, жазушыларынан көңіл айту күн өткен сайын тоқталмады.
Жарқ етіп көрініп, жалт етіп жоғалған қосағынан айырылған Анжелика Доса­нова: «Менің бар өмірім Даниярға бағышталмақ
Бұйырмай кеткен бақытымның батпан қайғысына душар болсам да, Дания­рым­ның әке-шешесінің қайғысын жеңіл­дет­сем екем деймін
Даниярдың ешкімге ұқсамайтын тұлғасын мәңгі бақи естен шығармақ емеспін
Тірлігінде оны қалай құшып, құшақтасам, бақилыққа озған ша­ғында да мәңгілік махаббатымды сақ­тай­мын» деп егіле де көзжасын көлдете берді.
Айтулы ақын Серік Тұрғынбеков жұ­бату жырында:
Құпия бар
Тұқымында,
Тегінде,
Тақыр жерге шықпайды ғой егін де.
Күні жетіп,
Ағып түсер бір күні,
Жарық жұлдыз
Көп тұрмайды көгінде.
Жазылатын өлең қайда,
Ән қайда?
Жырлау керек қанық болып мән-жайға.
Бұл өмірге
Дана болып туғандар
Бала болып сыймайды екен маңдайға, – деп тебіренеді
Тағдыр тұтқиылы деген осы шығар
Үміт үзілді
Жас шаңырақ кө­теріл­меді, уықтары селдіреп, керегелері керілмей қалды
Тынған музыка мұңмен ұласты.
«Өмір сүру оңай ма» деген атпен ­Да­ниярдың әкесі Сәбит, анасы Құралай құ­растырып шығарған кітап оқырманға ой салатын, адам өмірінің қамшы сабындай қысқа болса да, Данияр секілді жастайынан нұсқа болған боздақтарымыздың бар екенін аңғартатын туынды екені сөзсіз.
Қан майдандағы қырғында қаза тапқан жыр алыбы Жамбылдың қыршын кеткен Алғадайын еске түсіргендей опық жегізген оқиға болды.
Данияр Алғадайдай сұрапыл соғысқа қатыспаса да, ғарышкерлері самғаған ғаламторлы ғасырда өмір сүрді
Қабырғасы қатая бастаған тәуелсіз елінің қастерлі азаматы болуды аңсады
Білімнің шалқарына шабыттана шомылған шағында-ақ шолақ ғұмыры шерменге батырды.
«Алатауды айналсам,
Алғадайды табам ба?
Қаратауды айналсам
Қалқатайды табам ба?
Сарыарқада сарнасам,
Саулығымды табам ба?
Балқаш көлін айналсам
Бағланымды табам ба?» деп күңіренген жыр алыбының жүрек тербеткен жоқтауын қалай ұмытарсың! Сексеннің сеңгіріне бет алған қаламгер Сәбит:
Бүкіл әлем маған қарап тұрғандай,
Өзің барда бақытты едім мен қандай.
Қас қағымда өте шықты-ау сол бір сәт,
Енді, міне, әкең сенің сормаңдай, – деп солқылдай көз жасын төгуге мәжбүр бол­ды
Өмір заңы деген осы
«Өзекті, жанға бір өлім» дегенмен, мезгілсіз келген ажалға қарсы амал жоқ
Болған іске болаттай берік бол, дегіміз келеді.
Лайым мұндай оқиғаны әсте басқа бермесін, әсіресе, өскелең ұрпақ – жасқа бермесін!
Мыңбай РӘШ
