Қарағанды облысы Алаш арысы Әлихан Бөкейхановтың 150 жылдығын атап өтті
Осыған орай тұғырлы тұлғаның туған жері Ақтоғай ауданында ескерткіш-мүсін ашылды.
Облыс әкімі Нұрмұхамбет Әбдібеков «Алаш алаңы» алаңындағы монументке гүл шоқтарын қойып, ғылыми-тәжірибелік конференцияға қатысты
Ол өз сөзінде Қарағанды қаласында Ә.Бөкейхановқа арналған ескерткіш ашылатынын айтты
Облыс орталығының Октябрьский ауданына Алаш Орда көшбасшысының есімі берілетінін жеткізді
«Бүгінгі шара – бұл атаулы күнді тойлаудың бастамасы ғана» деп атап өтті Н.Әбдібеков
Әлихан Бөкейхановтың гипстен жасалған мүсіні Ақтоғай ауылындағы оның есімімен аталатын орта мектептің аумағында орналасқан
Ол Суретшілер одағының Қарағанды бөлімшесінің шеберханасында дайын­далды
Авторы – Виктор Арент
Мүсіннің биіктігі 3 метр.
