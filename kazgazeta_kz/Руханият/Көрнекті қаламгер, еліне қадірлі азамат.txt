Қазақ журналистикасының ардагері, көрнекті журналист, білікті аудармашы, жалынды пуб­лицист Нұрмахан Оразбек 79 жасқа қараған шағында өмірден озды
Қазақстан журна­лис­тикасының тұтас бір кезеңін Нұрмахан Оразбек есімімен бай­ланыстыруға болады
Өйткені ол отандық баспасөздің гүлденіп, өркендеуіне шексіз үлес қосқан жарқын тұлға болатын.
Жур­налистикадағы еңбек жолын 1962 жылы Қарағанды облысының Жезді аудандық «Октябрь туы» газетінде бастап, әр жылдары республикалық «Ле­ниншіл жас» газетінде, Қазақстан ЛКСМ Орталық Комитетінде, Қазақстан Компартиясы Орталық Комитеті жанындағы Партия тарихы институтында, «Социалистік Қазақстан» газетінде қызмет етті
Қазақ ақпарат агенттігінде бас редактор, директордың орынбасары, 1988-1994 жылдары Қарағанды облыстық «Орталық Қазақстан» газетінің бас редакторы, тәуелсіз Қазақстанның жаңадан құрылған Баспасөз ми­нистрлігіндегі басқарма бастығы, ағылшын тілінде шыққан «Қазақстан» газе-тінің бас редакторы, «Қазақ газеттері» ЖШС-на қарасты «Ақиқат» журналының бас редакторы, «Қазақстан» баспасының директоры қызметтерін атқарды.
Қаламгердің соңында «Қасиет­­тісің, сен Отан!», «Капитал қама­­лын­дағы 18 күн», «Қағажу көрген өмір­ден», «Мұхиттың арғы жағы, бергі жағы», «Шапық Шөкин» және т.б
ең­­бек­­тері бү­гінгі және кейінгі ұр­паққа мұра бо­лып қалды
Өмірінің соңына дейін қолынан қаламын тастамай, тынымсыз еңбек етті.
«Қазақ газеттері» ЖШС және Серіктестікке қарасты басылымдардың еңбек ұжымдары
Нұрмахан қазақтың маңдайалды қаламгері Әбіш Кекілбайұлымен қатар оқыған азамат
Нұрмахан­ның қазақ журналистикасына, аударма әдебиетке қосқан үлесі өлшеусіз
Болмысы жан-жақты азамат еді
Қаншама жауапты қызмет атқарды
Комсомолдың Орталық Комитетінде, «Лениншіл Жас» газетінде, «Социалистік Қазақстан» газеттерінде еңбек етті, «ҚазТАГ»-ты басқарды
Өткен ғасырдың 70-80 жылдарында Айдолла Тілемісов, Әбілмәжін Жұмабаев сияқты әйгілі аудармашы ағаларымен бірге Қазақстандағы бірден-бір қазақ тіліне жатық әрі дәл аударатын аудармашылардың қатарында болды
Оның журналистикасы көп адамға ұқсамайтын
Себебі ол кез келген мәселеде тарихи негізге сүйенетін
Көзімен көргенін жазатын
Ізденімпаздығы ерекше еді
Қазақстанның ауыл, аудандарымен қоса, бүкіл Еуропаны аралап шықты
Сол кезде Кеңес Үкіметінің қысымына қарамай шетелдегі қазақ Қанатбаевпен жолығып, оның Кеңес Одағы жайлы пікірін жүзбе-жүз сөйлесіп, біліп келді
Бұл турасында кейін шығармаларында жазды
Өте тынымсыз, еңбекқор, білуге құш­тар жан еді
Өз көзімен көрмей, бетпе-бет сөйлеспей мәселенің шегіне жетпейтін.
1991 жылы тамыз төңкерісі болғанда, Нұрмахан Қарағандыдағы «Орталық Қазақстан» газетінің бас редакторы болып, «Бұл мемлекеттік төңкеріс» деп мақала жазғаны үлкен ерлікпен пара-пар еді.
Нұрмахан ешкімнен қаймықпай сөйлейтін азамат еді
Комсомолдың Орталық Комитетінде қатар қызмет істедік
Халқына жан аямай қызмет жасаған азамат болатын
Жатқан жері жайлы болсын, бақұл бол аға дейміз.
Бексұлтан НҰРЖЕКЕҰЛЫ,
жазушы, Халықаралық «Алаш»
сыйлығының лауреаты
Ол ақиқатшыл, әділетшіл, айтқанынан қайтпай­тын табанды журналист болатын
Білетін, білген соң айтатын, айтқан соң қайтпайтын
Артынан мың­да­ған мақала, қаншама еңбектерін қалдырды
Компо­зициялық құрылымы жағынан дөңгеленген туын­дылары ешқашан көкейкестілігін жоғалтпайды
Оның біреуі – «Мұхиттың арғы жағы, бергі жағы» деген еңбегі
Бұл кітап әлемдік саясат, бүкіл дүние жүзі ха­лықтарының мұң-мұқтажына құрылған ­саяси халықаралық дәрежедегі кітап
Екінші кітабы «Көрген жерден көз кетпейді» өтпелі кезеңде еліміздің ошағы өлеусіреп, өмірлік шырағданы өшіп-жанып тұрған кезде бастап жазылған мемуарлық сипаттағы дүние
ХІХ ғасыр классикалық әдебиеттің алтын ғасыры аталса, сонда А.Н.Энгельгардт деген журналист орыс журналистикасының алтын қорына жататын «Из деревни» деген шығармасын ерекше айтамыз
Оны Ленин де жоғары бағалаған
Нұрмахан Оразбекұлының осы еңбегін А.Н.Энгельгардтың еңбегімен салыстыруға болады
Сонымен иық тірестіретін жаңа жағдайдағы коммунистік қоғамнан капиталистік қоғамға өтер кезеңдегі қазақтың бүкіл тұрмыс-тіршілігі, шаруашылығы, бәрі аса дарынды журналистік көзқараспен салыстыра отырып беріледі
Бұл қазақ журналистикасындағы құбылыс
Мен кезінде «Егемен Қазақстан» газетіне солай деп жазғанмын.
Оның тағы бір ерекше еңбегі – аудармашылығы
Ол ұлы тәржімашы болатын
Білімді, ­дарынды, саяси өте жетік, сирек кездесетін қазақ жур­на­листикасының даңғылы кетті өмірден
Бұл даңғыл жол кейінгі ұрпаққа мирас болғай дейміз
Қош бол, жан аға!
Құлбек ЕРГӨБЕК,
ХҚТУ «Түркология ғылыми-зерттеу институтының» директоры,
филология ғылымының докторы, профессор
Нұрмахан Оразбеков дегенде, менің көз ­алдыма тек қана журналист емес, үлкен азамат келеді
Өйткені азаматтық пен журналистиканы қатар алып жүру кез келген адамның пешенесіне жазыла бермейді
Нұрмахан аға қоғамдағы, әсіресе қазақ қоғамындағы кез келген мәселеге немқұрайлы қарамайтын
Оны біз ол кісінің өзіміздің редакция­мызға келіп жүрген кезінен байқайтынбыз
Сол өмірден өтерінің алдында өткен жылдың басында бізге өзінің туған жері Түркістан өңірі туралы керемет шығармасын берді
Оны біз «Ақиқат» журналының 6-7 нөміріне жарияладық
Сол кезде редакцияға жиі келіп тұратын
Жиі келіп тұратын орны да бар
Өйткені ол кісі осы «Ақиқат» журналының бір кезде бас редакторы болып қызмет істеген
Журналдың қыр-сырын жақсы біледі
Сондықтан болуы керек, бүкіл материалын өзі оқып, өзі әріп қателерін, тағы басқа техникалық орындау жақтарын айтып бізге бағыт-бағдар беріп отыратын.
Нұрағаңды жоқтайтын боламыз
Іздейтін боламыз
Үлкен бір арқасүйер ағамыздан айырыл­ға­нымызды сезінетін боламыз
Бұл қазақ журналис­ти­ка­сының қайғысы
Нұрағаң өзімен бірге белгілі бір кезеңнің үлкен журналистикасын алып кетті.
Аманхан ӘЛІМ,
«Ақиқат» ұлттық қоғамдық-саяси
журналының бас редакторы, ақын,
«Алаш» халықаралық сыйлығының
лауреаты
Нұрмахан ағаны 1980 жылдардан бері білетінмін
Журналистика факультетін бітірген кезімізде бізді, үш қазақ жігітін алғаш рет «ҚазТАГ»-қа жұмысқа алды
«ҚазТАГ»-тың директоры Кәкімжан Қазыбаев болса, директордың орынбасары Нұрмахан аға болатын
Нұрмахан аға аударма бөлімін басқарды
Бізге үнемі ақыл-кеңесін айтудан жалықпайтын
Екі жылдай «ҚазТАГ»-та жұмыс істедім
Содан кейін Арқалыққа кеттім, одан Қарағандыға келдім
Қарағандыдағы «Индустриальная Караганда» газетінің бас редакторының орынбасары болып тағайындалдым
Сол кездері Нұрмахан аға «Орталық Қазақстан» газетінің бас редакторы болатын
Сол уақыттардан бастап Нұрмаған ағаға деген құрметім бөлек еді
Оның қазақ руханиятына, мәдениетіне, әдебиетіне қосқан үлесі өлшеусіз.
1991 жылдың тамыз айындағы оқиға есімде жақсы сақталып қалыпты
20 тамызда Қарағанды облыстық партия комитеті мен облыстық кеңес органы – «Орталық Қазақстан» газетінің бірінші бетінде «Иә, бұл – төңкеріс!» деген тақырыппен, елде төтенше жағдайлар жөніндегі мемлекеттік комитет (ГКЧП) құрылғанын айыптаған мақала шыққан еді
Оның авторы – газеттің бас редакторы Нұрмахан Оразбеков жазылған мақала үшін жауапкершілікті жеке өз мойнына алатынын мәлімдеген
Ал Қазақстандағы бірен-саран тәуелсіз газеттерден өзге басылымдар тек ГКЧП бүлігі сәтсіздікке ұшыраған соң ғана төңкерісті айыптаған мақалалар жариялап жатты
Төтенше жағдайлар жөніндегі мемлекеттік комитетке қарсылық көрсетіп, ерлік көрсетті
Осындай үлкен азаматтан айырылдық
Жатқан жерің жайлы, топырағың торқа болсын, аға, дейміз.
Сейітқазы МАТАЕВ,
Қазақстан Журналистер
одағының төрағасы
