Халқымен ғасырлардан бері жасап келе жатқан тіліміздің жағдайы, халі ендігі он, жүз жылдықтарда қалай болады деген мәселе ойландырмай қоймайды
Өйткені еліміздің қазіргі тілдік кеңістігі осындай ойға еріксіз жетелейді.
Қазақ тілі орыс тілімен қатар өмір сүріп келеді
Тіпті орыс тілінен тікелей аударылатын калька-сөздер мен сөйлемдер көбейіп бара ма дерсіз
Кейінгі кезде ол қазақтың бұрыннан келе жатқан өз сөзіндей санамызға әбден сіңісті болып бара жатқандығы байқалады
Кейбіреулер қолданысқа еніп жатқан калька-сөздерден, шетелдік сөздерден қорқудың қажеті жоқ, ол заманның талабы дегенді айтады
Дұрыс-ақ делік
Бірақ тіл тазалығы деген мәселені есімізден шығармауымыз керек сияқты
Тілімізді таза ұстай алмасақ, кейінгі ұрпаққа қандай қазынаны аманаттаймыз? Ата-бабамыз туған тілімізді таза сақтай білді
«Жүйелі сөз жүйесін табар, жүйесіз сөз иесін табар», «Қызыл тіл жанның мияты» деген қағиданы ұстанды
Осыны ескерсек, біз өз тіліміздің байлығы мен қорын мағынасыз сөздермен толтырмауға тиіспіз
Міне, тілдің нәзік тұсы осында
Оны көздің қарашығындай сақтау, қорғау – маңызды міндетке айналып отыр
Әрине, егер тіліміз өзінің айналасында өзге тілдердің ықпалына ұшырамай өмір сүре беретін болса, оның бағы да, бақыты да сол болмақ
Ал көп тілдік орта қашанда өзінің теріс әсерін берері хақ
Демек, біз бір тілді, яғни мемлекеттік тілде өмір сүретін қоғам құра білсек, нұр үстіне нұр болар еді
Қай тіл болсын – адамзаттың ұлы байлығы
Оның бір-бірінен артық-кемі жоқ
Бірақ өз тіліміз бола тұра, соны құрметтей алмасақ, елдігімізге сын
Құрметтеудің ең биік шыңы – қолданыс аясын кеңейтуге талпыну болса керек.
Әлия ЖҰМАБАЕВА,
М.Дулатов атындағы №136 мектеп
гимназияның кітапхана меңгерушісі
