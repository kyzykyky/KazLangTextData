Туған жер дегенде кез келген пенденің жүрегі елжірейтіні хақ
Меніңде Жаңалық ­ауылы дегенде жұдырықтай жүрегім дүрсілдеп қоя береді
Жетістігіне қуанып, көлеңкелі тұстарына қайғырамын
Таяуда ауылымнан тағы да қуанышты хабар жеткенде көпке үлгі болса деген ниетпен қолға қалам алдым.
Былтыр қасиетті Рамазан айында іргетасы қаланған жаңа мешіт халық игілігіне берілген еді
Мешіт ашылғаннан бастап ауыл тұрғындары, әсіресе ­жастар біршама игі істерді атқарды.Бірі кітап қорын толықтырса, екіншісі ішкі жиһаздарын алып беріп, қоршауын жасап, ауласын таза әрі көрікті етуге бір кісідей атсалысты
Ал биыл Рамазан айында ауылымызға жас та болса, көпшілікке бас бола білетін имам келді
Юсуф Смағұлұлын ауыл тұрғындары ілтипатпен, жылы жүзбен қарсы алды
­Ауылымызда азан даусы естіліп, қуанышымыз еселене түсті.
Имам ауылымызға жақсы леп алып келгенін үлкендер жағы жиі айтады
Жазғы демалысқа шыққан оқушыларға күнделікті мешітте сабақ өткізетіндігі – соның айғағы
Олардың осы уақытқа дейін алған білімдерінің жоғары нәтижесін көрсету мақсатында Құран аяттарын жатқа айтудан жарыс ұйымдастырылды
Оған ауыл әкімінен бастап тұрғындар түгел қатысты
Жарысқа қатысқан әр балаон сүре жаттаған
Юсуф Смағұлұлының бағалауы бойынша бірінші орынды ер балалардан Бақберген Қайратұлы алса, қыздардан Айдана Советбек иеленді
Бірінші орынға ұялы телефон сыйға берілді
Қалған оқушыларға мақтау қағазы мен ақшалай сыйлық ұсынылды.Жарыс соңында барлық қатысушыға тегін балмұздақ таратылды
Балаларға берілген сыйлықтарды мешіт жамағаты өз қаражатымен дайындағанын да айта кеткен жөн.
Жақсы жаңалықтың жаршысы болған Жаңалық ауылының ұлдары иманды, қыздары ибалы болсын деген тілек бар бізде.
Перизат ҚАЛИХАНҚЫЗЫ
Алматы облысы
Ақсу ауданы
