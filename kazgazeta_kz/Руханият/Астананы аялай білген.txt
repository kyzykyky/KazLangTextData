Астанадағы Ұлттық академиялық кітапханада танымал қаламгер, ақын-журналист Нұрғожа Ораздың өмірі мен шығармашылығына арналған «Астана – Ұлы Дала жүрегісің» атты еске алу кеші өтті
Бұл басқосу ақынның өзі өлең оқып тұрған бейнетаспаны тамашалаудан басталды. 
Белгілі қаламгерлер, ғалымдар мен қоғам қайраткерлері Нұрғожа Нарынбайұлының азамат­тық ұста­нымы, өмірі мен шы­ғармашы­лығында қол жеткізген табыстары турасында ойларын ортаға салды.
«Ақындарды ең бақытты жандар деп санаймын
Өйткені олардың ­туындылары өлмейді
Көзінің тірісінде құрметке бөленеді, дүниеден озған соң да, елі есіне алады
Жазған шығар­малары құнды болса, халыққа сөзі жетіп жатса, сол бақыт қой
Нұрғожа да сондай бақытты жанның бірі деп есептеймін» деді жазушы Әкім Тарази.
Н.Ораздың шығармашылығын терең зерттеген ғалым, филология ғылымының докторы Серік ­Негимов: «Нұрғожа ақын, журналист қана емес, ол әнші әрі актер еді
Абайдың әндерін шырқайтын
Даусы да ғажап қой
Қазақ даласы­ның таңдағы тамылжыған әуенін бойына дарытқан
Өнердің сыры мен құпиясын терең ұғынған жан
Нұрағаның жазушылық қыры да әлі зерттелмей жатыр
Оның «Қаракүйік» романы – романдардың шолпаны! Ол – Қостанай облысы Сарыкөл ­ауданы тұрғындарының 1900 жылдары ­Столыпин реакция­сынан кейінгі қазақ халқының ­бастан кешкен трагедиясы! ­Романды оқығанда келімсектердің орманды, қамысты, қопаны өртеп жатқан дүрбелеңін көресің, мал-жанның отқа шырқыраған даусын естисің
Шыңғырған құлындар, зар қаққан қозылар… Роман осындай көріністерді көз алдымызға әкеледі
Бұл шығарма қазақ оқырманына әлі кең танылған жоқ
Нұраға тарихты терең білді, өйткені Мұхтар Әуезовтің шәкірті
Осы орайда, Нұрғожа Нарынбайұлының «Талқандалған тарихат» атты еңбегі бар
Онда сақ, ғұн дәуірі, қыпшақтар, оғыздар заманы, Шыңғысхан билеген және алтын Орда кезеңі қамтылған
Қазақ тарихы түгел баяндалған» деп ақынның бірнеше қырын ашып берді.
Серік Негимов өз сөзінде ­Н.Ораз­дың ұстаздық қыры да бір бөлек екенін айтты
«Нұраға Ауыл ша­руашылығы институтында және Целиноград педагогика институтында қазақ әдебиеті жөнінде, көшпелілер өркениеті туралы және балалар әдебиеті жайлы арнау­лы курстар жүргізген
1990 жылдан бастап осы аймаққа тарайтын «Сарыарқа» журналын шығарып тұрды
«Сарыарқаның» әр нөмірі – эпопея
Ол – қазақтың тарихы, мәде­ниеті, өнері, кәсібі
Журналда батыр­лар, қолбасшылар, жыршы-жыраулар туралы тың деректер жарияланды
Оның бұл өңірге және елімізге сіңірген еңбегі зор
Сондықтан Астана қаласында Нұрғожа Нарынбайұлы атында мектеп те, колледж де, көше де, асқақтаған ескерткіш те болуы керек деп ойлаймын» деп өз ұсынысын алға тартты.
Келесі кезекте сөз алған жазушы Қойшығара Салғараұлы: «Екеуміз тарих жөнінде көп әңгімелесетін едік
Біз тарихты тәуелсіздікке дейін тарихи-әлеуметтік жағдайлар арқылы көрсетіп келдік
Ал Нұрағаң тарихты адам арқылы, адамның жан-дүниесіндегі өзгерістер арқылы көрсетуге тырыс­ты
Оның артында өшпейтін мұрасы қалды» деді.
Нұрғожа Ораз 1963 жылы Қос­та­найдан Целиноград қаласы­на қоныс аударған
Содан бастап Ақмола қаласының интеллек­туалдық мә­дениетіне, осы өңірдің рухани өр­леуіне ерекше үлес қосты
Сол кездегі қыспаққа, қиын­дыққа қарамай, жеті дүркін ақын­дар айтысын ұйымдас­тырған еді
Қоғам қайраткері Оразгүл Асанғазы өз сөзін жастарға арнады, өскелең ұрпақ Нұрғожа ағаның өмір жолынан үлгі алуы қажет екенін айта келіп: «Осы қала Целиноград болып тұрған кезінде бірде-бір көшесі қазақша аталмаған
1963 жылы Қостанайдан Жаратқан иеміз Целиноградтың болашақта елорда болатынын біліп, осы қалаға Нұрғожа ағаны алып келген-ау деп ойлаймын
Осы жерде Алдан ­Смайыл сияқты інілерін бастап, ел мен жер үшін күрес жүргізді
Ол өршіл өлеңдерімен халықтың рухын оята білді
Ал елорда көшіп келген соң, Астана әкімдігі өткізген бірде-бір шарадан қалған емес» деп ой толғады
Сонымен қатар аталған басқосуда белгілі ақын-жазушылар Төлен Әбдік, Серік Тұрғынбек және т.б
сөз сөйледі.
1970 жылдары Н.Ораз Қазақстан Жазушылар одағының Сарыарқа өңіріндегі облысаралық бөлімшесіне жетекшілік етіп тұрған кезінде ­Целиноград қаласында да Алматыдағы сияқты қазақтың ­зиялылар қауымын қалыптастыруды армандаған екен
Сөз сөйлеушілер сол арманы бүгінгі таңда орындалғанын атап өтті.
Осы кеште Өнер университе­ті­нің студенттері ақынның жырын мәнерлеп оқыды
Жас әншілер Н.Ораздың сөзіне жазылған әндерді орындады
Ақынның «Замана тол­ғауы» атты дас­таны терме түрінде шырқалды.
Бұл кештің және бір ерекшелігі – Ұлттық академиялық кітапхананың үшінші қабатында «Астана залының» ашылуы
Кең залға Нұрғожа Ораздың үйінде тұрған жеке кітапханасы жиһазымен бірге түгелдей көшіріліп әкелінген
Ақынның отбасы осындай шешімге келіп, 3500 кітапты рухани қазынаның орталығына табыс етіп отыр
Кітапхана директоры Үмітхан Мұңалбаева қаламгердің зайыбы ­Айман Қожахметқызына ризашылығын білдіріп, қазақы дәстүрмен иығына орамал жапты
Ақынның туған жері Қостанай облысының Сарыкөл ауданынан келген Солдат Дүтпаев жерлес қаламгер ағасын ерекше құрмет тұтатынын еске ала келіп, кітапханаға Қостанай өңірі туралы сыр шертетін жинақтарды табыс етті.
А.САМИҒОЛЛАҰЛЫ
АСТАНА
