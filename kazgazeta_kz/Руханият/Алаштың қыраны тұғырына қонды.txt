Қазақтың рухани астанасы саналатын Семей шаһарында «Алаш» қозғалысының жетекшісі, ұлт көсемі Әлихан Бөкейхановтың ескерткіші ашылды.  
Салтанатты шараға Парламент Мәжілісінің депутаты, «Ақ жол» демократиялық партиясының төрағасы Азат Перуашев, «Егемен Қазақстан» газеті» АҚ басқарма төрағасы, Халықаралық Түркі академиясының президенті Дархан Қыдырәлі, Гумилев атындағы Еуразия ұлттық университетінің профессоры Ғарифолла Есім мен проректоры Дихан Қамзабекұлы, Шығыс Қазақстан облысы әкімінің бірінші орынбасары Нұрымбет Сақтағанов, Семей қаласының әкімі Ермак Сәлімов және т.б
қатысты
Ұлт көсемінің рухына тағзым етуге жиналған зиялы қауым өкілдері ізгі тілектерін білдіріп, ел азаматтарының көп жылғы арман-тілегінің орындалғанына ризашылықтарын жеткізді.
Шығыс Қазақстан облысы әкімінің бірінші орынбасары Нұрымбет Сақтағанов Елбасының тапсырмасына сәйкес Алаш қозғалысының 100 жылдығына орай ұйымдастырылған шараларға тоқталып, ескерткіш жобасын осы шараларға жауапты республикалық комиссия қабылдағанын атап өтті
«Сол комиссияның шешімімен Қазақстан Суретшілер одағының мүшесі, мүсінші Бақытбек Мұхаметжановтың эскизі қабылданып, бүгін ескерткіштің ашылуына куә болып отырсыздар
Мен бүгін тарихи әділдіктің жеңген күні деп ойлаймын
Бұл ескерткіш өскелең ұрпақтың болашағы үшін, еліміздің бостандығы үшін жанын пида еткен көсемдердің рухтарына тағзым ететін, Тәуелсіздіктің қандай ұғым екенін түсінетін, бостандықтың не екенін білетін адамдардың киелі орнына айналары сөзсіз» деді облыс әкімінің орынбасары Н.Сақтағанов.
Семей қаласының әкімі Е.Сәлімов құттықтау сөз сөйлеп, «бүгін арман ақиқатқа айналған, Алаштың қыраны тұғырына қонған күн» дей келе, ұлттың рухын асқақтату тұрғысында аса маңыз­ды күн екенін атап өтті
Ал «Алаштану» ғылыми-зерттеу орталығының директоры Тұрдығұл Шаңбай: «Алаштың көсемі болғанымен, үлкен ғалым адам
Сонымен бірге ұлттық саясаттың басында тұр
Яғни қазақтың елдік идеясының көсемі деп айта аламыз» деген пікірін білдірді.
Тас тұғырдың үстіне қойылған Әлихан Бөкейханның мүсіні Семейдің орталығындағы балалар саябағы мен Жеңіс саябағы арасына орнатылды
Биіктігі 1,8 метрлік тұғырға орнатылған, ұзындығы 3,5 метр болатын ескерткішке 32 миллион теңгеге жуық қаржы бөлінген екен.
А.ТІЛЕКҚАБЫЛҚЫЗЫ
