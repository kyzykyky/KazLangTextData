Қазақстанның Түркиядағы елшілігінің бастамасымен Абай Құнанбаев пен Мұқағали Мақатаевтың шығармалары түрік тіліне аударылып, қазақ және түрік тілінде кітап болып басылып шықты
Бірінші томы Абайдың қара сөздері, екінші томы өлеңдері, ал үшінші томы Мұқағали өлеңдері.
Бұл жөнінде Қазақстан Жазушылар одағы басқармасында өткен кітаптың тұсаукесер рәсімінде ҚР Парламенті Сенатының депутаты, Қазақстан Жазушылар одағы басқармасының төрағасы Н.Оразалин хабардар етіп, алғашқы сөз кезегін Қазақстанның Түркия Республикасындағы Төтенше және Өкілетті Елшісі Жансейіт Түймебаевқа берді
Жансейіт Қансейітұлы өз сөзінде басты мақсат қазақ әдебиетін өзінің құндылығымен түркі халқына жеткізу екендігін, ол мақсаттың орындалғанына тоқталып, түрік оқырмандары бұл шығармалар жөнінде жылы пікір білдіргендігін атап өтті.
Шара барысында белгілі қалам­герлер Ә.Сарай, О.Асқар, М.Айт­қожина, С.Елубаев, С.Балғабаев, С.Қалиұлы, Ұ.Есдәулет, Ж.Шаш­тайұлы, Ғ.Жайлыбай, Б.Мәжитұлы, Қазақстанның ТҮРКСОЙ-дағы ресми өкілі М.Отарбаев, ұйғыр әдебиеті кеңе­сінің төрағасы А.Ашири, «Қазақстан-Заман» ЖШС-ның бас директоры С.Хастүрк, «Мұқағали» қоғамдық қо­рының төрайымы Б.Айдарова, т.б
сөз сөйлеп, өз ойларымен бөлісті.

Айсұлу Мәжит
