Биыл наурыз айында 1969 жылғы  Приморье өлкесіндегі шекарада болған  Даманск  оқиғасына 45 жыл толып отыр
Осы оқиғаға  қатысқан қазақстандықтарға  Қазақстан Республикасының  Президенті Н.Назарбаев 1995 жылы 28-сәуір №2247 Жарлығымен Ұлы Отан соғысының  ардагері мәртебесін берді.
Даманск оқиғасына қатысқан Ұлы Отан соғысының ардагерлері арнайы бас қосып, Алматыдағы 28 панфиловшылар паркіндегі белгісіз жауынгер белгісіне гүл шоқтарын қойып, қарулас достарын еске алды
Мұнан кейін жиын өтіп, онда Оңғарбек Сыдықбеков «1969 жылғы шекарадағы Даманск оқиғасы» атты баяндама жасады
Отанын қорғаған Ресейдегі жауынгерлердің ішінен 5 Кеңес Одағының Батыры шығып, үлкен қоғамдық ұйым құрылып, жемісті жұмыс істеуде
Қазақстандық ардагерлер ішінде де орден-медальмен, алғыс хаттармен марапатталғандар бар.
«Қазақстан ардагерлері қауым­дастығы» төрағасының орынбасары, Ауған соғысының «Айбын» ор­денді ардагері Ерлік Әлімқұлов, Алматы қалалық ардагерлер кеңе­сі төрағасының орынбасары В.Артемьев, осы оқиғаға қатысқан жазушы Нағашыбек Қапалбекұлы, Болат Қазтаев, «Қызыл Жұлдыз» орденді Керімқұл Сүлей және басқалар сөз сөйлеп, бүгінгі Тәуелсіз Қазақстанымыздың жастарына әс­кери-патриоттық тәрбие беруде ардагерлер әрқашан алдыңғы шепте болып, бар білімдері мен күш-жігерлерін жұм­сайтындықтарын айтты
Даманск оқиғасы кезінде мерт болған жауынгерлерге арнап құран бағыштап, ас берілді.
С.ӘШІМОВА
