Өмір заңы – қатал
Бұл өмірге кімдер келіп, кетпей жатыр дейсің, күн сайын, сағат сайын қаншама адам, оның ішінде қаншама талант, ғұламалар, айтулы тұлғалар өтуде
Солардың ішінде біздің қандастарымыз да аз емес
Табиғат халқымызға ерекше қабілеті бар, зейінді адамдарды берудей-ақ беруде, бірқатарын өмірден өткенде бір-ақ естіп, біліп, оларды жете бағалап, дарындарын ашып толық пайдалана білдік пе деген ой келеді
Қартаймай жас кеткендерге өкініп «қап» деп те қаласың
Сондай біртуар тұлғалардың бірі күні кеше арамызда болған Жәрдем Салихұлы Кейкин деп айтар едім
Жәкеңді (Жәрдем ағаны) танып-білетіндер менің бұл ойыммен келісетіндеріне кәміл сенемін
Ол кісі кеңес өкіметі кезінде, 1925 жылы туып қатардағыдай, бір қарағанда көзге көп көрініп білінбейтіндей ғұмыр кешті. 
Артықшылығы – жасында өз қата­рынан озық оқып, көзге түсіп, ел ісіне ерте араласқаны болар
Іскер, тындырымды жас маман сол кездегі комсомол, партия қызметтерінде жүріп, өзінің туған Ембі, Теңіз аудандарының (бұрынғы Гурьев облысы ) партия комитетінің хатшысына дейін жоғарылатылады
Отыз жасына дейін алдында осындай мәртебелі партия кеңес қызметіне жол ашылса да, ол науқаншыл партияның шақыруымен кенже қалған шаруашылық жұмысына, жаңадан құрылатын «Сүйіндік» кеңшарын ұйымдастырып басқаруға жіберіледі
Бұл жерде Жәрдем аға туралы әңгімені ол кісінің жеті жылда ауыл өмірін, тұрмысын түбегейлі өзгертіп, совхозды одақтық дәрежедегі асыл тұқымды шаруашылыққа жеткізіп, өзі де, совхозы да «Еңбек Қызыл Ту» орденімен марапатталғанымен қатар, сол ауыл азаматтарының ағамызды 60 жыл өтсе де қазірге дейін ауыздарынан тастамай, азаматтығын, адамгершілігін ертегі сияқты мақтап айтып отыратынын келтіруге болады.
Оны жақсы білетінім, өзім сол Сүйіндік ауылының тумасы болғандықтан елмен әлі хабардар болып жүремін, өткен басшыларды көп мақтай бермейтін ауыл азаматтарының Жәкеңді сұрастырып біліп, игі тілегі мен сәлемін ағамыз өмірден өткенше жолдайтын.
Ертеден ауыл өмірінен жырақта жүрген менің Жәрдем ағамен таныстығым – мамандығым геология барлау ісі, оның ішінде гидрогеолог болғандығы дер едім.
1460 жылдары басшылық қызмет атқар­ған жерасты су көздерін барлау-із­дес­тіру жұмыстары жаңа қарқынмен өріс алып, жаңадан көптеген ірілі-уақты жерасты тұщы су көздері ашылды, мұнай өндіруге, мұнай-газ өндірісіне байланысты ірі құрылыстарға, жаңа аудан, шаруашылықтарға, жүздеген елді мекендерге аса қажет жерасты су қорлары тапсы­ры­лып, экономикасы өркендеген дербес Маң­ғыстау облысы құрылуға гидрогеолог ма­мандар белгілі дәрежеде өз үлестерін қосты.
Осы жылдары Атырау, Маңғыстау облыстарында Жәрдем ағамен бірге етене жақын танысуға тура келді
Ол 1970 жылдар болса, ағамен өмірінің соңына дейін 40 жыл үстінде біліскен екенбіз.
Қандай жұмыс, іспен айналысса да адал, тындырып орындайтын Жәрдем аға 1985 жылы зейнетке шығып біржола шығармашылық жолға түсті
Көп адам біле бермейтін ағаның жазушылық, ойшыл ғалымдық, даналық қасиеттері осы кезден біліне бастады
Рас, ол кісі бірер кітабын, кейбір ғылыми-танымдық ­ма­қала еңбектерін зейнетке шықпастан бұрын да шығарған
Бірақ қалған 25 жылда жиырманың үстінде кітаптар, көптеген құнды зерттеу мақалалары екінің бірінің қолынан келмейтін шаруа дер едік
Кітап болғанда қандай кітап? Зейнеткердің басынан өткен өмірбаяндық жылнама емес, қазақ халқының тарихын, салт-дәстүрін, әдет-ғұрыпын, мәдениетін, әдебиет-өнерін дәріптеп насихаттайтын қоғамдық негіздегі шығармалар
Атап айтсақ «Қазақтың 6000 мақалы мен мәтелі», «Қазақтың 7777 мақалы мен мәтелі», «Қазақы атаулар мен байламдар», «Заманам, өзім, замандастарым», «Өшпейтұғын артында із қалдырған», «Біртуар тұлға», «Көне және аймақтық сөздер», «Ғұмыр мен өмір іздері», «Ой иірімі», «Ойлар, ойлар», «Қазақ мәтелдерінің «Алтын кітабы», «Ғафура-Ғафурашым», «Байтерек», т.б
Өзінің бірінші кітабы «Теңіз бұрқанғандадан» (1984 ж
) бас­тап әдеби ортаға өзінің қаламы төселіп қалған жазушылық қабілетін байқатады
Кешегі шаруашылық басқарған партия, кеңес қызметкері жазушылыққа қалай келе қалды деп таңғалғанымыз да жоқ емес
Бірақ кейінгі еңбектерінен соң автордың туа біткен шығармашылық қабілетін байқап, көп жылдар бойы басқа шаруашылық жұмыстарда болмай, бірыңғай шығармашылықпен айналысса не болар еді, қандай қарымды қаламгерді аңдамағанбыз деген ойда қаласың
Аталған кітаптарымен қатар Жәкеңнің көлемді «Жұмбақ дүние» («Ақиқат» №9 2006), «Діл – ұлт тіні» («Егемен Қазақстан» 28
03
09), «Қарт және қарттық» («Егемен Қазақстан» 2010 жыл), «Мінез – адам сыны» деген мақалаларыда айтуға тұрарлық туындылар
Ағаның өмірде жұмыстас болған адамдардың аттарын атап есте қалдыруда 500-ден астам беттен тұратын «Заманам, өзім, замандастарым» (2003 ж.) атты үлкен кітабын Жылой-Ембі, Атырау-Маңғыстау жылдарының ел шежіресі дер едік.
Себебі ол кітапта сол өңірде соңғы 50-100 жылда еңбек еткен, қазірде өмірден өткен бірнеше жүздеген адамдардың атқарған істері баяндалады
Жәкеңнің осы кітабы болмаса ол адамдар өмірде бол­мағандай, бірер ұрпақтан кейін мүлде ұмыт болған болар еді
Кітаптың аты кітап, кейін ұрпақтары оқып, біледі дегендей
Ал Жәкең оларға кішігірім ескерткіш жасап, тындырған айтуға тұрарлық істеріне тиісті бағасын беріп, ел жадында қалдырды.
Жазушылықпен қатар Жәкеңнің жан-жақты білімпаз ойшылдығын айтпай кетуге болмайды
Рас, ол кісі кезінде (1970 жылдары) өзі ғылыми негізде жете біліп атқарған істеріне байланысты ғылым кандидаттығын қорғаған
Ал кейінгі жазған зерттеу кітап, мақалаларында Жәкеңді бір сала ғалымы емес, жан-жақты, мол дайын­дығы бар ғалым ретінде байқаймыз
Басқа еңбектерін талдап жатпай-ақ, Жәкеңнің екінші басылымда шыққан 450 бет шамалы «Қазақы атаулар мен байламдар» («Өлке», 2006) кітабының өзі бір ғылыми мекеменің жылдар бойы жинақтап шығарған зерт­теуінен асып түспесе, кем түспейтіні анық
Соншама мыңдаған атау, байламдарды жүйеге келтіріп сұрыптап жинақтайтын көмек­ші ғылыми қызметкері, жоқ бір адам қа­лайша жазған және соның бәрін қай­дан біледі деп таңғаласың
Қазақи мақал-мәтел, шешендік, көне сөздер мен деректер, әдет-ғұрып, салт-дәстүрге толы еңбектердің қазіргі заманда бағасын жет­кізіп айту қиын.
Осы тұрғыдан үкімет пен ғылыми ортаның оларға қаншама көңіл аударып жатқаны бізге белгісіз
Жәкеңнің еңбектерінен ол кісінің ғылыми филосо­фия­лық ойларға толы толғаныстарын, жаратылыстану, діни тақырыптарға еркін бара алатынын, Құран сүрелерін түгел ғылыми тұрғыдан талдағанын, Шәкәрім еңбектерін оқып, қойылған сауалдарына жазған жауаптарынан ол кісінің терең дайындықтан өтіп, қазіргі заманның үлкен ойшылдары денгейіне жеткенін байқаймыз.
Жалғыз мен емес, ағамыздың еңбек­терін оқып, өзін көптен білетін адамдар да солай ойлайды деп білемін
Ол абыз ағамыздың жан-жақты білімдарлығы туралы талай мақалалар, зерттеулер де жазылды
Солардың ішінде Қорғанбек Аманжолдың «Қаратаяқ немесе Жәрдем Кейкіннің зиялылығы хақында ой толғау» атты зерттеу мақаласын айтар едік
Мақалада біз айтып жеткізе алмай отырған ол кісінің ерекше дарын иесі екендігі, аға бойындағы кісілік, парасат, зерде, ұлағат, ұшан-теңіз білім, тәрбие мен тақуалық, иман мен ізгілік, жалпы тегін жаратылған тұлға еместігі біршама қамтылып жеткізілген.
Этнограф-ғалымның көркем әдебиет­тегі көсіле қалам тербеуі шын мәнінде оқырманын бейжай қалдыра алмайтын құбылыс екені бүгінгі күні шынайы ақиқатқа айналды
Атап айтқанда Жәкең­нің «Тағдырлар тағылымы» («Қайнар» бас­пасы, Алматы, 2010 жыл) атты әңгімелер жинағы бір төбе
Ол туралы Талғат Сүйінбай былай деп жазады: «Танымал этнограф-ғалым Жәрдем Кейкин кітаптарының қай-қайсы да, ең алдымен, қазақ оқырманы үшін, жалпы қазақ қоғамы үшін тәлімі зор, тәрбиесі мол рухани қазына саналып келетіні даусыз
Осы орайда қаламгердің көркем әдебиеттегі қолтаңбасы, оның ішінде тек бір ғана «Ата сазанның хикаясы» әдебиет зерттеушілері үшін игерілмеген тың дүние деген ойда қалып отырғанымызды және де жасырып қалмақ емеспіз…»
Көптеген ғылыми көпшілік еңбектері бола тұра, Жәкең расында да оларды ғылыми дәреже, атаққа ұсынбаған, тіпті 25 шақты кітап шығарса да Қазақстан ­Жазушылар одағына мүше де емес
Біздіңше, ғылым докторы, академик деген атақтан «Жәрдем Кейкин» деген атақ жетіп жатқан сияқты
Жәкең осы дәрежеге жетті де
Қазіргілер, біз болсақ осындай абыз да аңыз адамның біздің арамыз­да жүріп, қатардағыдай ғұмыр кешіп өткен феноменін жете түсінбеуімізбен қала бердік
Бір өкініш, осындай табиғат сирек сыйлайтын адамды егемен еліміз дұрыс пайдалана алмады-ау деген ой болса, жұбаныш – еңбектерін, жиған-терген мағ­лұматтарын, қалдырған ой иірімдерін болашақ ұрпақ оқып, біліп бағалай жатар деген ойдамыз.
Аяш КӨГЕШЕВ,
еңбек ардагері
