Қоғам қайраткері, көрнекті жазушы Әбіш Кекілбаев «Адамды адам еткен – Кітап, адамзат еткен – Кітапхана» деп айтқандай, кітаптың құдіреті мен мәртебесі қашанда ерекше
Осы орайда Алматы қаласындағы №4 және №33 кітапхана бөлімшелері қала күніне орайластырып «Алматы – оқырман қала» бағдарламасы аясында «Ашық аспан астындағы кітапхана» атты шара ұйым­дастырды
Аталған шара қаланың Гагарин даңғылы бойындағы саябақта өтті.
Бағдарламаға сәйкес, «Жаңа кітап­тар Фейерверкі – 2015» атты кітап баспаларының жәрмеңкесі, «Балалар әдебиетінің інжу-маржандары», «Тарихы тұғырлы, келешегі кемел – Алматы» атты кітап көрмелері ұйымдастырылып, оқырмандар назарына жаңа туындылар ұсынылды
Кітапхана қызметкерлері мен белсенді оқырмандар «Кітап патшалығына шақырамыз» атты тақырып аясында қала тұрғындарына шараның бағдарламасын, қала кітапханалары ақпараттық парақшалар таратты
Ақын-жазушылар А.Естенов, С.Үсенұлы, Б.Қошым-Ноғай, Қ.Елемес, қарт ұстаз Ж.Жұмаханұлы, сондай-ақ «Өнер», «Баянжүрек», «Көш­пенділер», т.б
баспалардың өкілдері құрметті қонақ ретінде шақырылды.
«Жастар – кітап оқуды таңдайды!» атты танымдық шоу-бағдарлама аясында кітапхана оқырмандары мен қала тұрғындары әртүрлі әдеби, тарихи-танымдық сайыстарға қатысып, кітап­ха­на қорына түскен жаңа кітаптар туралы қызықты ақпараттармен танысты
Қаламгерлермен бүгінгі қазақ әдебиеті, кітап құндылығы туралы ой бөлісті
Жас­тар қаламгерлерден қолтаңба алып, ал қаламгерлер еліміздің болашағы білімді жастардың қолында екенін айтып, оларды кітап оқуға, білімді болуға шақырды
Мектеп оқушылары арасында шахмат ойындарынан, сурет салудан байқау өткізіліп, жеңімпаздарға сыйлықтар табыс етілді
Жарыс барысында М.Мақатаев атындағы №140, №124, №94, №55 мектеп-гимназияларының оқушылары белсенділік танытты.
Аяжан Тілеуберген
АЛМАТЫ
