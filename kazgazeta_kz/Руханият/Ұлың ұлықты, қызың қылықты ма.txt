
 
“Балапан ұяда не көрсе, ұшқанда соны ілетінін” атам қазақ әу баста-ақ айтқан
Десе де, мынадай алмағайып заманда әркім құлқынның қамы үшін қарекет етіп жүргенде, бала тәрбиесі бағдарынан айныды
Сол себепті бүгінгі қоғамда жасөспірімдер арасындағы қылмыс күннен-күнге өршіп тұр.Халқымыз «Баланың жасында көргені бүкіл өміріне азық болады» дейді
Рас
Отбасындағы бірлік пен ынтымақ, сыйластық пен жарасымдылықтың барлығы көк шыбықтай  жаңа өсіп келе жат­қан нәрестенің болашақ өміріне айрықша әсер етеді
Ал, керісінше, дау-жанжал ажырамаған, ұрыс-төбелестің ортасына айналған, қала берді, имандылықтан ада болып, теріс жолға түскен (ішімдікке құмарлық, темекі мен наша пайдаланушылар) ата-аналардан тәрбие алған баланың да небір қитұрқы істерге барары хақ
Ресми деректерге сүйенер болсақ, бүгінгі таңда 19 мыңға тарта бала ішкі істер мекемелерінде есепте тұр
Ал 3 мыңдай кәмелеттік жасқа толма­ған жасөспірімдер түрлі қылмыстары үшін темір торға қамалған
Бір ғана 2009 жылдың өзінде 300-ден аса 16 жасқа толмаған жасөспірім ащы суға сылқия тойып, түрлі жантүршігерлік қылмыстарға барып, жазаға кесілді
Жағаңды ұстайсың… Ал Денсаулық сақтау министрлігінің мәліметтері бо­йын­ша, еліміздегі 11 мен 16 жас аралығындағы жастардың 12 па­йызы, яғни 182000 жас көк түтінге құмар
Бозбала шағынан никотинмен санасын улаған жастан қандай болашақ көре аламыз? Тағы бір күйзелтетін сандарды алдыңызға тартайық
Бүгінде 4 мыңға таяу бозбала мен бойжеткен нашақор (!) екен
Бұл тек тіркеуде тұрғандар ғана екенін тағы естен шығармаңыз… Тіркеусіз теріс жолда жүрген  жас өскіндер қаншама?
Осылайша қылмыстың «жасаруына» әсер етуші факторлар ретінде мамандар үйдегі ата-ананың тәрбиеге салғырт қарағандығын алға тартады
Иә, бала тәрбиесінің бесіктен, қала берді, ана құрсағынан екенін ата-бабаларымыз ертеден ескерген
Сондықтан баланы құрсақтан-ақ ән әуенімен, ерекше махаббатпен әлдилеген
Бала ана құрсағында жүргенде анасы нені үйреніп, қандай дүниеге құмар болса, бала да соған анағұрлым жақын болады
Мұны тіпті әлемдік ғалымдар да мойындап отыр
 Қазақ баласын дүниеге келген күннен бас­тап бесік жырымен тербетіп, мейірім мен шапағатқа бөлеген
Баланың бес жасқа дейін алған тәлім-тәрбиесі бүкіл өмір бойы алған тәрбиесінің 90 пайызын құрайтынын заманауи ғылым тап басып айтып отыр.
Ал бүгінгі қазақ ұрпағы қалай тәрбиеленбек? Дүние есігін аша сала еститіні – шүлдірлеген орыс тілі, бесік жырын білмейтін ана, аузында шылымы бұрқыраған, қолында құтысы жылтыраған әке, «құлыншағым» деп құрақ ұшпайтын ата мен әже… «Әлди, әлди, ақ бөпем, ақ бесікте жат, бөпем…» деп жырмен сусындатып, ертегімен елітіп отырған ата-ананы да, әжені де бүгінгі күні кездестіру қиын
Әрине, қаймағы бұзылмаған ауылдан ғана ұрпақ қамы мен дәстүрлі тәрбие мәйегін ойлаған аналарды кездестіруге болады
Ал қаладан Зередей зерделі, Ұлжандай ұлағатты аналарды кездестіру екіталай.
Осылайша бүгін біз Батыстың дауылымен домалап, қаңбақтай қалықтаған ұрпақ тәрбиелеп келеміз
Ұлдарымыз ұяттан безіп, қыздарымыз ибалылығын жо­ғалтып барады
Ата-ана мен бала арасындағы сыйластық сыр беріп, үлкенге құрмет, кішіге ізет көрсетуден көш кейін қалдық
Міне, осының бәрінен ұлттық салт-дәстүр мен әдет-ғұрыпқа қаншалықты зәру екендігіміз көрініп тұр
Қазақ «Е, Құдайым, бала бер, бала берсең – сана бер, сана бермесең – ала бер» деп, ұрпағының санасыздығынан түңіл­ген
Сондықтан да ең алдымен бабаларымыз ұлағатты, ұлтжанды, әдепті, арлы ұрпақ тәр­биелеуді мақсат еткен
Міне, бізге де жетпейтіні – осы
Ұлттық тәрбиеден алшақтасақ, ұрынатын кесепаттарымыз әлі алда
Қазақ­тың басына төнген нәубет те сонда болар…
Түйін:
«Мен үш нәрседен қорқамын
Біріншісі, өзінің сәбиіне бесік жырын айта алмаған анадан; екіншісі, немересіне ертегі айтып бере алмаған ата мен әжеден; үшіншісі, екі қазақтың бір-бірімен орысша сөйлесіп тұрғанынан қорқамын», – деп Бауыржан Момышұлы болашақ ұрпақтың тәрбиесіз болып өсетіндігінен қорқып, қынжылған екен
Бұл қорқыныш бар қазақтың санасында тұруы тиіс
Бәріміз де ұлттық болмысымызды, тілімізді, дінімізді, ділімізді жоғалтып алудан қорыққанымыз абзал
Сол себепті тәрбиені отбасынан, ошақ қасынан, тіпті бала құрсақта жатқан кезден бастаған жөн.
Алуа АЙБЫН

 
“Балапан ұяда не көрсе, ұшқанда соны ілетінін” атам қазақ әу баста-ақ айтқан
Десе де, мынадай алмағайып заманда әркім құлқынның қамы үшін қарекет етіп жүргенде, бала тәрбиесі бағдарынан айныды
Сол себепті бүгінгі қоғамда жасөспірімдер арасындағы қылмыс күннен-күнге өршіп тұр.Халқымыз «Баланың жасында көргені бүкіл өміріне азық болады» дейді
Рас
Отбасындағы бірлік пен ынтымақ, сыйластық пен жарасымдылықтың барлығы көк шыбықтай  жаңа өсіп келе жат­қан нәрестенің болашақ өміріне айрықша әсер етеді
Ал, керісінше, дау-жанжал ажырамаған, ұрыс-төбелестің ортасына айналған, қала берді, имандылықтан ада болып, теріс жолға түскен (ішімдікке құмарлық, темекі мен наша пайдаланушылар) ата-аналардан тәрбие алған баланың да небір қитұрқы істерге барары хақ
Ресми деректерге сүйенер болсақ, бүгінгі таңда 19 мыңға тарта бала ішкі істер мекемелерінде есепте тұр
Ал 3 мыңдай кәмелеттік жасқа толма­ған жасөспірімдер түрлі қылмыстары үшін темір торға қамалған
Бір ғана 2009 жылдың өзінде 300-ден аса 16 жасқа толмаған жасөспірім ащы суға сылқия тойып, түрлі жантүршігерлік қылмыстарға барып, жазаға кесілді
Жағаңды ұстайсың… Ал Денсаулық сақтау министрлігінің мәліметтері бо­йын­ша, еліміздегі 11 мен 16 жас аралығындағы жастардың 12 па­йызы, яғни 182000 жас көк түтінге құмар
Бозбала шағынан никотинмен санасын улаған жастан қандай болашақ көре аламыз? Тағы бір күйзелтетін сандарды алдыңызға тартайық
Бүгінде 4 мыңға таяу бозбала мен бойжеткен нашақор (!) екен
Бұл тек тіркеуде тұрғандар ғана екенін тағы естен шығармаңыз… Тіркеусіз теріс жолда жүрген  жас өскіндер қаншама?
Осылайша қылмыстың «жасаруына» әсер етуші факторлар ретінде мамандар үйдегі ата-ананың тәрбиеге салғырт қарағандығын алға тартады
Иә, бала тәрбиесінің бесіктен, қала берді, ана құрсағынан екенін ата-бабаларымыз ертеден ескерген
Сондықтан баланы құрсақтан-ақ ән әуенімен, ерекше махаббатпен әлдилеген
Бала ана құрсағында жүргенде анасы нені үйреніп, қандай дүниеге құмар болса, бала да соған анағұрлым жақын болады
Мұны тіпті әлемдік ғалымдар да мойындап отыр
 Қазақ баласын дүниеге келген күннен бас­тап бесік жырымен тербетіп, мейірім мен шапағатқа бөлеген
Баланың бес жасқа дейін алған тәлім-тәрбиесі бүкіл өмір бойы алған тәрбиесінің 90 пайызын құрайтынын заманауи ғылым тап басып айтып отыр.
Ал бүгінгі қазақ ұрпағы қалай тәрбиеленбек? Дүние есігін аша сала еститіні – шүлдірлеген орыс тілі, бесік жырын білмейтін ана, аузында шылымы бұрқыраған, қолында құтысы жылтыраған әке, «құлыншағым» деп құрақ ұшпайтын ата мен әже… «Әлди, әлди, ақ бөпем, ақ бесікте жат, бөпем…» деп жырмен сусындатып, ертегімен елітіп отырған ата-ананы да, әжені де бүгінгі күні кездестіру қиын
Әрине, қаймағы бұзылмаған ауылдан ғана ұрпақ қамы мен дәстүрлі тәрбие мәйегін ойлаған аналарды кездестіруге болады
Ал қаладан Зередей зерделі, Ұлжандай ұлағатты аналарды кездестіру екіталай.
Осылайша бүгін біз Батыстың дауылымен домалап, қаңбақтай қалықтаған ұрпақ тәрбиелеп келеміз
Ұлдарымыз ұяттан безіп, қыздарымыз ибалылығын жо­ғалтып барады
Ата-ана мен бала арасындағы сыйластық сыр беріп, үлкенге құрмет, кішіге ізет көрсетуден көш кейін қалдық
Міне, осының бәрінен ұлттық салт-дәстүр мен әдет-ғұрыпқа қаншалықты зәру екендігіміз көрініп тұр
Қазақ «Е, Құдайым, бала бер, бала берсең – сана бер, сана бермесең – ала бер» деп, ұрпағының санасыздығынан түңіл­ген
Сондықтан да ең алдымен бабаларымыз ұлағатты, ұлтжанды, әдепті, арлы ұрпақ тәр­биелеуді мақсат еткен
Міне, бізге де жетпейтіні – осы
Ұлттық тәрбиеден алшақтасақ, ұрынатын кесепаттарымыз әлі алда
Қазақ­тың басына төнген нәубет те сонда болар…
Түйін:
«Мен үш нәрседен қорқамын
Біріншісі, өзінің сәбиіне бесік жырын айта алмаған анадан; екіншісі, немересіне ертегі айтып бере алмаған ата мен әжеден; үшіншісі, екі қазақтың бір-бірімен орысша сөйлесіп тұрғанынан қорқамын», – деп Бауыржан Момышұлы болашақ ұрпақтың тәрбиесіз болып өсетіндігінен қорқып, қынжылған екен
Бұл қорқыныш бар қазақтың санасында тұруы тиіс
Бәріміз де ұлттық болмысымызды, тілімізді, дінімізді, ділімізді жоғалтып алудан қорыққанымыз абзал
Сол себепті тәрбиені отбасынан, ошақ қасынан, тіпті бала құрсақта жатқан кезден бастаған жөн.
Алуа АЙБЫН
