Қазақстан Республикасы Білім және ғылым министрлігі Ғылым комитетінің Р.Б.Сүлейменов атындағы Шығыстану инс­титуты Алматы қаласындағы Қазақстан Республикасының Ұлттық кітапханасының конференц-залында «Мұстафа Шоқай: саясаткер және ғалым» атты халықаралық ғылыми конференция өткізді.
Халықаралық ғылыми ­конференция­ның мақсаты – түрлі елдер мен ғылыми орталықтардағы мұстафатану саласындағы жетістіктермен танысу, көрнекті мемлекет қайраткері, ойшыл, көсемсөз шеберінің шығармашылық мұрасын ғылыми айналымға кеңінен енгізіп, көпшілікке жеткізу болып табылады.
Конференция барысында елімізге белгілі ғалымдар, тарихшылар К.Есмағамбетов, Ә.Бәкір, А.Айталы, Д.Байғонақов, М.Қойгелдиев, Өзбекстан Республикасы Ғылым Академиясы Тарих институтының «Кеңес заманындағы Өзбекстан тарихы» бөлімінің меңгерушісі К.Раджабов, Өзбекстандағы Термез археологиялық мұражайының аға ғылыми қызметкері Дж.З.Мирзаев, Әзербайжан Ұлттық Ғылым Академиясы З.Буниятов атындағы Шығыстану институтының бас ғылыми қызметкері С.Рустамова-Тогиди, Ресей Ғылым академиясы Ресей тарихы институтының жетекші ғылыми қызметкері К.Пужоль, Түркиядағы Битлис Ерен университетінің доценті, PhD докторы Сефа Фуат Вежихи ­Хекимоглы, ҚР Парламенті Мәжілісінің депутаты Ш.Мырзахметов, ҚР Президенті Мұрағатының ди­ректоры Б.А.Жапаров және т.б
қатысты.
Конференция аясында Мұстафа Шоқай еңбектерінің құрастырушысы К.Есмағамбетовтің «Мұстафа Шоқай
Шығармаларының толық жинағы
Он екі томдық» (Алматы 2012-2014); осы автордың түркі тіліндегі «Türkistan Mücadelesine Adanmış Ömür: Mustafa Çokay» (Istanbul: Otüken, 2015) кітаптарының сонымен бірге «Мұстафа Шоқай (1890-1941)
Библиографиялық көрсеткішінің» (Алматы, 2015) тұсаукесері өтті.
Шараға қатысушылар өз ұсыныстарын білдіріп «Мұстафа Шоқай: саясаткер және ғалым» атты халықаралық ғылыми конференциясының қарарын қабылдады
Р.Б.Сүлейменов атындағы Шығыстану инс­ти­туты конференцияның өтуіне демеушілік көрсеткен Кеңес Одағының Батыры, Халық Қаһарманы, Армия Генералы Сағадат Нұрмағамбетов атындағы Халықаралық қордың төрағасы Махмұт Нәлібаевқа, Оңтүстік Қазақстан облысы бойынша қордың төрағасы Серікжан Сейтжановқа, Шымкент қаласы бойынша қордың төрағасы Құртаев Әлімжан Сейтжанұлы сынды азаматтарға алғысын айтты.
Дина Медерова
