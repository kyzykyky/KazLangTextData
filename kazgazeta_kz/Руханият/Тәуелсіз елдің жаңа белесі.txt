Тәуелсіздіктің 25 жылдығына орай, Ақтөбе облысы Темір ауданы Шұбарқұдық кентіндегі Шұбарқұдық балалалар музыка мектебінде оқушылардың Отансүйгіштік, ұлтжандылық сезімдерін тәрбиелеу және олардың шығармашылық әлеуетін дамыту мақсатында «Туған жерім – тағдырым» тақырыбында апталық өткізілді.
Көп жылдан бері музыка мектебіне басшылық етіп келе жатқан, ха­лықтың мәдени мұрасының дамуына сүбелі үлесін қосып жүрген Набира Қожабай­қызы «Қазақстан Республикасының Тәуелсіздігіне 25 жыл» мерекелік медалімен марапатталды.
Апталықтың алғашқы күні «Тәуел­сіз­дік белестері» атты әдеби кешпен басталды
Онда қазақ халқының 25 жыл ішіндегі жетістіктері айтылды
Апталықтың екінші күніндегі «Білімді ұрпақ тәуелсіздік кепілі» сурет көрмесінде балалар өз шығар­машылығымен таныстырды
«Тәуелсіздік – тұғырым» атты аспап­тық сайыста қызықты өтті
Бұл сайыс көр­некті тұлға А.Жұбановтың 110 жыл­дығына арналды
Балалар Жұбанов­тың әндерімен күйлерін орындады.
Апталық «Ұлы даланың — ұлы тойы» атты Гала концертпен қорытындыланды
Концертте республикалық және аудандық байқаудың бірнеше мәрте жүлдегері Айгүл Жұмағалиева жетек­шілік ететін ұлттық аспаптар оркестрі өнер көрсетті.
Қазақ халқының біздің дәуірімізге дейін сақталып қалған асыл мұрасы – күй өнері
Өткен ғасырларда нота сауаты жоқ кезде дүниеге келген ән-күйлер өмірмен бірге қайнап, ауыздан-ауызға, қолдан-қолға көшіп біздің заманымызға жетті
Суырыпсалма ақындар мен бармағынан бал тамған күйшілер арқылы бізге жеткен назды әндер, ғажайып күйлер халқымыздың музыка мұрасы ғана емес, мәдени байлығы, рухани азығы болып отыр
Осындай рухани азығымызды жан-жақты зерделеп, оқушыларды күйдің нәрімен сусындатып жүрген домбыра класының мұғалімі Айгүл Жұмағалиева.
Н.АЙҒАБЫЛОВА,
Шұбарқұдық балалар музыка мектебінің мұғалімі
