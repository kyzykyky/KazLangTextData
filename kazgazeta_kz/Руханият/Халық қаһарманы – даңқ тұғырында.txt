Елордамызда 1945 жылы Рейхстагқа ту тіккен қазақтың батыр ұлы Рақымжан Қошқарбаевқа еңселі ескерткіш орнатылды

Салтанатты шарада Астана қаласы әкімінің орынбасары Ермек Аманшаев қала тұрғындарын ескерткіштің ашылуымен құттықтап, ескерткіш Рақымжан Қошқарбаевтың ерлігін мәңгілік ету үшін ашылып отырғанын айтты
«Оның есімі өскелең ұрпақтың жадында ерліктің символы ретінде сақталуы керек, сол себепті Қазақстан Тәуелсіздігінің 25 жылдығы қарсаңында елордада аты аңызға айналған нағыз жауынгерімізге арнап ескерткіш орнатылды» деді Е.Аманшаев

11-метрлік монумент қаладағы Б.Момышұлы мен Р.Қошқарбаев даңғылдарының қиылысында орналасқан
Ескерткіштің авторы – «Қазақ Елі» монументін жасауға қатысқан белгілі мүсінші Асқар Нартов

Тұсаукесер шарасына арналған жиынға батырдың туған қызы Әлия Рақымжанқызы мен немерелері, сондай-ақ лейтенант Қошқарбаев туралы кітаптың авторы – Қасым Аппасұлы қатысты
Жиналғандар қазақ жауынгерінің мүсініне гүл шоқтарын қойды

