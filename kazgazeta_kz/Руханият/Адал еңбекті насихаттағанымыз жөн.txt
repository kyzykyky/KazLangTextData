 Сыбайлас жемқорлықпен күрес – Елбасы саясатының басым бағыттарының бірі екені белгілі
1990 жылдардың бас кезіндегі аумалы-төкпелі кезеңде, мемлекетіміз заңдық-құқықтық тұрғыдан әлі толық қалыптасып үлгермеген уақытта қоғамда сыбайлас жемқорлық фактілерінің бірте-бірте кең қанат жая бастағаны жасырын емес
Бұл ұлтымыздың қауіпсіздігіне, экономикасына айтарлықтай қауіп төндірді
Бүгінгі таңда сыбайлас жемқорлықты болдырмау, оның алдын алуға бағытталған іс-шаралар атқарылып келеді.
Түптеп келгенде, ­сыбайлас жем­қорлық ел эконо­ми­­­ка­­сының дамуына ай­тар­лық­тай зиян келтіретіні анық
Осы орайда өскелең ұр­пақ­тың бойын­да сыбайлас жем­қор­лыққа қарсы көзқарас қалыптастыру аса маңызды жайт
Ол үшін оқушылар арасында үгіт-насихат жұмыстарын өткізіп отыруымыз керек.
Жуырда осындай іс-шара  Алматы облысы, Шамалған стансасындағы қазақ орта мектебінде өткізілгенін айта кеткеніміз жөн.  Іс-шарада мектеп директоры А.Наимбаева тақырып аясында ой өрбітіп, бірқатар мәселелерге тоқталды
Ол өз сөзінде 1998 жылдың 2-шілдесінде Қазақстан Республикасының «Сыбайлас жемқорлыққа қарсы күрес туралы» Заңы қабылданғанын атап өтіп, сыбайлас жемқорлықтың алдын алу жайын тілге тиек етті
Осы орайда мектеп сыныптарында соңғы қоңырау, мектеп бітіру кешіне, мерекелерде ата-аналар тарапынан ақша жинамау қажеттігін айтты.
«Сыбайлас жемқорлықпен күрес – ортақ парызымыз»  тақырыбында мектеп мұ­ға­лім­дері мен оқушыларға сауал­нама жүргізілді
Мұғалімдер жемқорлыққа ешқашан жол бермеу керек екенін және келешек ұрпақ соның зардабын көрмеуі тиіс деген ой айтты
Бүгінгі таңда Елбасының тапсырмасына сәйкес елімізде сыбайлас жемқорлыққа қарсы кешенді іс-шаралар жүргізіліп жатқаны аян
Жемқорлық бұл жай ғана құқық бұзушылық емес
Ол  қоғамымызға төнген қатер
Бұл тұрғыдан келгенде, басты мақсат біреу, ол –жемқорлықты жою, адал еңбекті насихаттау.

Ғалия ӘБШЕҚЫЗЫ,
Шамалған стансасындағы қазақ орта мектебі директорының
тәрбие ісі жөніндегі
орынбасары

Ғалия ӘБШЕҚЫЗЫ,
Шамалған стансасындағы қазақ орта мектебі директорының
тәрбие ісі жөніндегі
орынбасары
