Конституция күні қарсаңында Алматы облысының Талғар ауданындағы Бесағаш ауылында 600 орындық жаңа мектеп пайдалануға берілді
Білім ұясының ашылу салтанатына Алматы облысының әкімі Амандық Баталов, Қазақстан Республикасы Білім және ғылым министрі Аслан Сәрінжіпов қатысты. 
Жиында сөз сөйлеген Білім және ғылым министрі Аслан Сәрінжіпов биылдың өзінде өңірде 18 жаңа мектеп ашылғанын, осы арқылы үш ауысымды мектептер мәселесі түбегейлі шешілетінін айтты, сондай-ақ Парламент Мәжілісінің депутаты Әлихан Тойбаев, Талғар ауданының әкімі Райхан Садықова мектеп ұжымына табыстар тіледі.
Бесағаш ауылындағы №45 мектеп-гимназиясының құрылысы жұмысы 2014 жылы басталған
Республикалық және жергілікті бюджеттен 1 миллиард 187 миллион теңге бөлінді
«Альтаир» ЖШС бас мердігер болып бекітілді
Құрылыстың жалпы көлемі 3060 шаршы метр.
Жаңа мектепте 45 оқу кабинеті, 3 шеберхана, 1 мультимедиялық кабинет, жаңа үлгідегі химия, физика, биология және информатика кабинеттері, 575 шаршы метрлік спорт залы, 200 орындық асхана және медициналық бөлмесі бар
Бұдан өзге, кітап қорында 3000 әдеби және 6000 оқулықпен қамтылған кітапхана мен оқу залы, оқушы қыздар үшін тігін, ал ұлдар үшін ағаш пен металл өңдейтін цехтар бар
Ауыл тұрғындары салтанатқа түгелдей қатысты
Ауыл ақсақалдары баталарын беріп, сәттілік тіледі.
Нұрлан ҚҰМАР
Алматы облысы
