2016 жылғы Әдебиет пен өнер сала­сын­дағы 
Қазақстан Республикасының Мемлекеттік сыйлығынан үміткерлерге 
КОНКУРС ЖАРИЯЛАНАДЫ
Әдебиет пен өнер саласындағы Қазақ­стан Республикасының Мем­ле­кеттік сыйлығын беру жөнін­дегі комиссиясы 2016 жылғы Мемле­кеттік сыйлыққа конкурс жариялайды.
Әдебиет пен өнер саласындағы Қа­зақстан Республикасының Мем­ле­кеттік сыйлығы отандық мәде­ниетті дамытуға ерекше бағалы үлес деп танылған әдебиет пен өнер саласын­дағы аса үздік шығармалары үшін беріледі.
Конкурстық шығармаларды қабыл­дау 2016 жылдың 1 наурызына дейін жүргізіледі.
Мемлекеттік сыйлыққа үміткер авторлар, олардың конкурсқа ұсынған еңбектерінің тізімдері және үміткерлерді ұсынып отырған ұйымдардың аттары ашық жариялы­лық түрде кеңінен тал­қылану мақсатында республикалық бұ­қаралық ақпарат құралдарында жарияланады.
Қазақстан Республикасы Пре­зи­­ден­тінің Жарлығына сәйкес Мемлекеттік сыйлықты алуға жұмыстарды қабылдау аяқталғанға дейін бес жылдан әрі емес және кемінде бір жыл бұрын көпшілік айналым үшін орындалған бір автор­дың немесе авторлар ұжымының жұмыстары қабылданады.
Жұмыс Мемлекеттік сыйлыққа бір рет қана ұсыныла алады.
Бұрын Қазақстан Республикасы сый­­лықтарына ие болған жұмыстар Мем­­лекеттік сыйлық алу конкурсына жібе­ріл­мейді.
Қазақстан Республикасы Мем­ле­кеттік сый­лығы лауреатының жаңа жетістіктері болған ретте бұл сыйлық оған қайтадан, бірақ көр­сетілген сый­лық осының алдында берілген­нен кем дегенде бес жылдан кейін берілуі мүмкін.
Әдебиет пен өнер саласындағы Қа­зақ­стан Республикасының Мемле­кеттік сыйлыққа ұсынылған ізде­нушілер ұжымы 5 адамнан ­ас­пауы тиіс.
Бір ізденушінің кандидатурасы Мем­­лекеттік сыйлыққа екі және одан да көп жұмыстар бойынша ұсыныла алмайды.
Бір автор немесе авторлар ұжымы Мем­лекеттік сыйлыққа қата­рынан екі рет ұсыныла алмайды.
Тұлға мемлекеттік сыйлық алуға ұсынғаннан кейін қайтыс болған жағ­дайды қоспағанда, Мемлекеттік сый­лық қайтыс болғаннан кейін берілмейді.
Бұл жағдайда қайтыс болған лау­реаттың дипломы, төсбелгісі мен ақ­шалай сыйақысы Қазақстан Рес­публи­касының заңнамасында белгі­ленген тәртіппен мұра бойынша беріледі.
Үміткерлердің кандидатураларын мем­­лекеттік органдардың алқалары, шы­ғарма­шылық одақтар мен ұжымдар ұсынады.
2016 жылғы Әдебиет пен өнер сала­сындағы Мемлекеттік сый­лықты беру жөніндегі шешім Қа­зақ­стан Респуб­ликасының Тәуел­сіздігі күні қарсаңында республи­калық баспасөз беттерінде жарияланады.
Ұсынылған еңбектерді тіркеу үшін мына құжаттар қажет:
1
Мемлекеттік органның немесе шығармашылық одақтың ұсынысы
2
Жиналыс хаттамасы
3
Шығармашылық мінездеме
4
Үміткердің жеке іс қағазы
5
2 дана суреті (3х4)
6
20 дана ұсы­нылған еңбек
7
Тұлғаны растайтын құжаттың көшірмесі
8
Шы­ғарма­ның авторы және шығарма жөнінде қысқаша нақты мәлімет (мем­лекеттік және ресми (орыс) тілдерінде).
6-шы пунктке байланысты түсі­нік­теме
Кітаптар, ноталық жазбалар, бейнелеу өнері туынды­ларының репродукциялары, сәулет өнерінің схема-сызбалары, ғимараттардың, кешендердің, т.б
фотосуреттері, кинофильмдер мен спектакльдерден бейнетаспалар немесе фотокөріністер, концерттік қойылымдар мен орындаушылық өнердің бейне немесе аудио-таспалары 20 дана етіп ұсынылады.
Мемлекеттік сыйлыққа ұсыны­латын еңбектер және тиісті құжаттар мына мекенжайда қабылданады: 010000, Астана қаласы, Есіл өзенінің сол жағалауы, Орынбор көшесі, 8, «Министрліктер үйі», Қазақстан Рес­публикасының Мәдениет және спорт ми­нистрлігі, 15-кіреберіс, 5-қабат, 521-бөлме.
тел.: 8 (7172) 74-04-75
