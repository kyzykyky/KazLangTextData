Жолт Биро аты аңызға айналған Кейкі батырдың бас сүйегін қалпына келтіру жұмыстарын аяқтады» деп хабарлайды Kazmuseum.kz тілшісі Қазақстан музейлерінің ақпа­раттық-әдістемелік орталығына сілтеме жасап.
Антрополог ғалым венгр маман­дарының батырдың сүйегіне сараптама жасап, оның қайтыс болған кезде жасы шамамен қаншада болғанын, неден қайтыс болғанын анықтады
«Біз Кейкі батырдың қалай қайтыс болғанын тарихтан білеміз
Ал біздің жасаған сараптамадан оның қандай жарақаттар алғанын көруге болады
Оны желкесінен металдан жасалған затпен кем дегенде жеті рет ұрған
Содан сүйегі сынып кеткен
Қатты жарақат алған
Рентгеннен де жарақаттардың барлығы көрініп тұр
Қазақстанға осындай халық батырлары керек
Себебі ең ауыр кезеңде ол ешкімнен қорықпай, нағыз батыр екенін көрсетті
Кейкі батырдың келбеті дайын болғанда, оны оқулықтарда және тарихи кітаптарда бейнелеуге болады» дейді антрополог.
Белгілі саясаттанушы Берік Әбдіғалиұлы Facebook әлеуметтік желісіндегі парақшасында Кейкі батырдың бас сүйегінің қалыпқа келтірілген эскизін жариялады.
Осыған дейін хабарланғандай, Кейкі батырдың бас сүйегін қалпына келтіру жұмыстарын аяқтау желтоқсан айына белгіленген болатын.
Смайыл БАЗАРБАЙ
