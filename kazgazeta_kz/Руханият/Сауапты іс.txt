Ақмола облысындағы Кенесары кентінде тұратын ауыл имамы Мұрат Қабылбаевтың Бурабай ауданындағы «Ақкөл» балалар үйінен Болат, Төлеген, Николай, Оксана, Нина, Темірлан, Аделя есімді жетім балаларды асырап алғанына 3 жылдан асты
Үшеуі – орыс ұлтынан
Бірақ олар өздерін елдің нағыз патриоттары санайды
Қазақ тілінде еркін сөйлейді, өйткені қазақ мектебінде оқиды.
Ауыл имамының осынау сауапты жұмы­сы­нан хабардар болған Ақмола облысы, ­Щучье қаласындағы «Балдәурен» республикалық оқу-сауықтыру орталығының директоры ­Мұ­хитдин Бекболатұлы жетім балаларға 20 күнге тегін жолдама берді.
Біз жұмыс барысында қайырымдылық жобаларға көп көңіл бөлеміз
Бізге келетін балалардың арасында мүмкіндігі шектеулі, зағиптар, жетімдер көп
Қайырымдылық жасау – барша адамның ортақ парызы, – дейді балалар орталығының директоры Мұхитдин Төлепбай.
Мұрат имам директордың бұл қайырымды ісіне ризашылық білдіріп, 1-2 айдың көлемінде тағы да қосымша үш жетімді қамқорлығына алу ниеті барын жеткізді.
Ерлан Нұралин
