Қазір адам баласы мекендеп жатқан Жер ғаламшары күннен-күнге тозып барады
Табиғатты бүлдіру оп-оңай
Ал оны қалпына келтіру үшін ұзақ уақыт кетеді
Жер-Ана шыдамдылық танытқанымен, жұмырбасты пенделер қазба байлықтарын игеруді жалғастыруда
Көп ұзамай-ақ пайдалы қазбалар таусылары анық
Ең бастысы, өзіміз мекендеп жатқан ғаламшар орны толмас қасіретке ұшырары белгілі
Осыған байланысты ғалымдар басқа ғаламшарларды зерттеуді қолға алды
Бұның басты мақсаты – басқа планетадан пайдалы шикізаттарды табу
Әрі астрономдарды өзге ғаламшарда адам баласына лайықты орта бар ма деген сауал алаңдатып отыр
Қазіргі таңда ғалымдар Марсқа ерекше назар аударуда
Себебі бұл планета Жерге көбірек ұқсас болып келеді.
