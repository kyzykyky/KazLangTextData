«Ана тілі» газетінің №5 (1315) 4-10 ақпан) нөмірінде журналист Бағдагүл Балаубаеваның «Қызға қырық үйден тыйым» атты мақаласы жарияланды.
Мақалада атап көрсетілген келеңсіздіктердің алдын алу үшін елімізде Отбасы университетін ашу қажет деп ойлаймыз
Отбасы оңалмай қыз тәрбиесін жолға қою бекершілік
Әрбір ата-ана өзіне-өзі ұстаз болғаны жөн
Ұл-қыздарымыздың ой-санасына, өн-бойына имандылық пен салт-дәстүріміздің асыл құндылықтарын сіңіре білу – ата-ананың бірінші кезектегі міндеті
Қызды болашақ ана ретінде тәрбиелеу, құлағына өмірлік өсиеттерді сіңіре білу – ананың парызы
Біз осыған жете көңіл бөле бермейміз.
Бойжетіп қалған қызға барған жерінде тастай батып, судай сіңуі, сол әулеттің ынтымақ-бірлігі, сыйластығы тонның ішкі бауындай бірігуі келінге, өзіне байланысты екендігін ұғындыру керек.
Әйелдің бақытты болуы тек ақылында ғана емес, көрген-білген, түйгенінде, оны өмірде іс жүзінде көрсетуінде
Әйелдің арманы да, мақсаты да – отбасының жылуын сақтап, оны суытпаудың жолын таба білу, бақытты ұрпақ өрбіту
Ал ажырасу – ар-ұяты бар, ақылды, парасатты, сауатты, текті әйелдің ісі емес
Әке-шешенің ажырасуынан тек балалар зардап шегеді
Әкесіз бала өзгеден өзін кем санайды, тұйық болып өседі
Сәбилердің болашағы жарқын, бақытты болсын десек ата-анасынан айырмауымыз керек
Біреуге кіріптар етпей, жетімсіретпей ата-анасының жанында өскен баланың болашағы зор болмақ.
Қыз бала отбасында болған әңгімені сыртқа шығармай, отбасылық ішкі шаруаға сырттан ешкімді де араластырмай, тек отбасымен, яғни жанындағы өмірлік серігімен, ата-енесімен ақылдаса білудің жөн екендігін білгені дұрыс
Ата-ененің, үлкеннің батасын алу, оларға қарсы сөйлемеу адамгершіліктің белгісі.
Келіннің өмірлік ұстазы – есті, текті, көреген енесі
Ата-ененің қатқылдау айтылған ақыл-кеңестерін, талап-тілектерін кек тұтпай қабылдауды, оның бәрі жаңа түскен келінді ширату үшін жасалатын сын-ескертпе екенін түсіну маңызды.
Қазақтың «Абысын тату болса – ас көп», «Қыз күйеуге тек өзі бақытты болу үшін емес, барған жерін бақытты ету үшін шығады» деген сөзінің түп-төркіні осында жатса керек.
Молдағали МАТҚАН, 
публицист-жазушы, академик
Динара МОЛДАҒАЛИҚЫЗЫ, 
филолог
