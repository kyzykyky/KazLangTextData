Абайдың «Жидебай-Бөрілі» мемлекеттік қорық-музейінде «Halyk Bank»-тің 95 жылдығына арналған «95 игі іс» жобасы аясында музейді тегін тамашалау шарасы ұйымдастырылды.
Музейдің жұмыс уақыты басталысымен алғашқы келушілер қатарында Бұлақ ауылы орта мектебінің оқушылары болды
Сонымен қатар Семей өңірі мен қала мектептерінің оқушылары да ақынның шығармашылық әлеміне саяхат жасап, музей экспозициясын тегін тамашалауға мүмкіндік алды.
Мерекелік шара аясында келушілерге арнайы мәдени бағдарлама ұсынылды
Абайдың «Жидебай-Бөрілі» қорық-музейінің директоры Б.Жүнісбеков аталған жобаның Абай мұрасын насихаттаудағы маңыздылығын тілге тиек етіп, Семей қаласы бойынша «Halyk Bank» басшысы С.Мұсахановаға алғыс білдіріп, Абайдың үш тілде шыққан өлеңдер жинағын табыс етті.
Абай бейнесін сомдаған музейдің жетекші ғылыми қызметкері Қ.Сабырбай кемеңгер ақынның өлеңін оқыды және келушілермен бірге суретке түсті
Шара аясында қазақ қолөнерінің киіз басу, ағаш өңдеу шеберлік сағаттары өткізілді
Сонымен бірге осы орталық әншілерінің орындауында Абайдың әні «Желсіз түнде жарық ай» шырқалып, халықаралық «Шабыт» жастар фестивалінің лауреаты Б.Ахмер оқыған Абай, Шәкәрім өлеңдері жиылған қауымға ерекше әсер сыйлады.
Музей қонақтары Абай (Ибраһим) Құнанбайұлы (ақын бейнесінде Қ.Сабырбай) бейнесімен фотосуретке түсіп, «Ұлы даланың ұлы ақыны» фильмін тамашалады
Екі күнге жал­ғасқан мәдени-танымдық шараға екі мыңға жуық семейліктер мен қала қо­нақтары қатысып, Ұлы Абай рухына тағзым етті.
Айтуған Дәулет
