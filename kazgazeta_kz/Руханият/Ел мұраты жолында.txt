Бүгінде «Рухани жаңғыру» бағдарламасы еліміз бойынша кең ауқымда жүзеге асуда
Ал Елбасының «Ұлы даланың жеті қыры» атты мақаласы сол бағдарламаның жалғасы іспетті
«Қазақтың арғы-бергі тарихында біз ұялатындай ештеңе жоқ» дегенді бұрынырақта айтқан Елбасы бүгінде түп-тамырымызды білуге, ұлттық тарихымызға терең үңіліп, оның күрмеулі түйінін шешуге мүмкіндік туып отырғанын білдіріп, әрбір мемлекет өзінің даралығын сақтап қалу үшін тарихи жадыларды нығайтуға үлкен көңіл бөлу керектігін атап өткен болатын
Осы тұста тарих ғылымының докторы, ҚазКСР, Қазақстан Республикасы білім беру ісінің үздігі, БҰҰ жанындағы ақпараттандыру академиясының академигі, профессор Мұса Сүлейменұлы Бесбаевтың есімі біздің тарихи жадымызда толықтай сақталады.
Жастайынан оқу оқып, ізденуді, талаптануды бойына сіңірген қоғам қайраткері алдына үлкен мақсат, міндеттерді қойған жан болған
Мұса Сүлейменұлының өмір жолына қарасақ, тәуелсіз еліміздің білім саласында, қажырлы еңбек етіп, халық құрметіне бөленген адам екендігін аңғаруға болады
Оған КСРО мен Қа­зақстан Республикасының 18 үкіметтік марапаты нақты дәлел
250-дан астам ғы­лыми еңбектердің, оның ішінде 16 моно­графияның авторы кейінгі ұрпаққа зор құн­ды мұра қалдырды деп есептеуге болады.
Профессордың «егемендік пен тәуел­сіздікке қолымыздың жеткені үлкен қуа­ныш
Мұны бағалай білуіміз керек! Бұл өзіндік бір бақыт құсы деуге болады! Оны көздің қарашығындай сақтап, қорғай білуіміз керек!» деген жалынды сөздері ол кісінің өз ұлтына деген зор жанашырлығы деп білуіміз керек.
Иә, ұлттық құндылықтарымыз бен отаншылдық қасиеттерімізді дамыту үшін бізге ұлтымыздың рухани жаңғыруы қажет екені айдан анық
Елбасымыз айтқандай, ХХ ғасырдағы батыстық жаңғырудың үлгісі бүгінгі егемен қазақ еліне үлгі бола алмайды, өйткені «жаңғырған қоғамның өзінің тамыры тарихының тереңінен бастау алатын рухани коды болады
Жаңа тұрпатты жаңғырудың ең басты шарты – сол ұлттық кодыңды сақтай білу»
Ұлттық код қайда? Ұлттық код – ең алдымен, тілде, сосын дәстүріміз бен салтымызды, мінезімізді айқындайтын ділде, ұлттық мәдениетте
Осы тұста «біз осындай сан қырлы қиындықтары мен миллиондаған халқы бар әлемде…, киелі қазақ ұлты мен қазақ тілін қорғауға міндеттіміз» деп осыдан жеті жыл бұрын айтылған Мұса Бесбаевтің ойлары бүгінде де өз өміршеңдігін жоғалтқан жоқ.
Сондай ой жосығының бірі былайша жалғасады: «Біз бірегей мәдениеті мен даңқты тарихы бар, ата-бабаларымыздың рухани байлығының мұрагерлері бола отырып, басқа ұлт өкілдерімен қатар, тәуелсіздік алып, теңдесі жоқ озық мемлекет құру мүмкіндігіне қол жеткіздік» дейді.
М.Бесбаевтың еңбектерінің қай-қайсысын алып қарасақ та, ол шығар­ма­лардың өн бойынан өз ұлтына деген жанашырлық, ұлт, халық болашағына алаң­даушылық лебі еседі
Өсіп келе жатқан жастар, олардың келешектегі өмірі де қоғам қайраткерін бейжай қалдыра алмайды
Өз халқына деген адалдық, ұрпақ қамын ойлап, мемлекеттің өркендеуіне үлес қоссам деген ниеті, ақыры, өзі ойлаған мақсатына жеткізді
Соңғы уақытта жан-жақты білімді, өмір сүруге бейім, адамгершілігі жоғары, қабілетті, мә­дениетті жеке тұлғаны қалыптастыру мақсатында Қазақ еңбек және әлеуметтік қатынастар академиясының (ҚЕжӘҚА) іргетасын қалады
20 жылдан астам уақыт бойы жоғары білім беру жүйесіне лайықты үлес қосып келе жатқан бұл оқу орны ұлттық сана-сезімі оянған, рухани ойлау дәрежесі биік, парасатты, ар-ожданы мол, еңбекқор, халқына шын берілген ұрпақ тәрбиелейтін білім ордаларының біріне айналды
Профессор М.С
Бесбаевтың көпқырлы қызметінің ең маңызды нәтижесі ҚазЕжӘҚА-ның «Білім берудегі әлеуметтік бағдарланған стратегия – 2015» номинациясында 2015 жылы «Қазақстандағы №1 жыл таңдауы» республикалық байқауы­ның үздік рейтингісіне енді
Әрине, Академияның мұндай деңгейге жетуі тарих ғылымының докторы, Қазақстан Республ–икасы білім беру ісінің үздігі, профессор Мұса Бесбаевтың өмірлік тәжірибесі мен қайтпас қайсар мінезінің, төзімділігінің, ұймдастырушылық талантының, өзіне деген терең сенімінің және ең бастысы үлкен еңбегінің арқасында жүзеге асып отыр.
Мұса Сүлейменұлы саналы ғұмырын елдің жарқын болашағына арнаған азамат
Елімізде дамыған мемлекеттердің қатарынан көрінуге мүмкіндіктер мол екенін айтатын
Ал Қазақстанның егемендігі, қазақ жерінде өмір сүретін барлық халықтардан – Тәуелсіз Қазақстанның мүдделері үшін адал қызмет етуін талап ететінін тілге тиек ете жүретін
Жаңа философияны қалыптастырып, құндылықтарды түбегейлі қайта бағалаудың маңыздығылына мән беретін.
Бүгінде елімізде латын әліпбиіне көшу жұмыстары жүріп жатқаны белгілі
Кеңес империясының құлдырауына арналған М.С.Бесбаевтың монографиясының екінші томында автор алты егемен түркітілдес мемлекеттерге, оның ішінде Қазақстанға ортақ латын жазуына негізделген жалпы алфавитті қабылдау туралы шешімді талдауға тырысты
Монография авторының келесі сөздері әлі күнге дейін өзекті және маңызды: «аксиома – қазақ тілін білу барлық қазақстандықтарды біріктіреді, қазақ жерін, қазақ жерінде өмір сүретін қазақтардың және басқа ұлттардың барлық азаматтарының армандары мен ұмты­лыстарын түсінуге көмектеседі»
Қарап тұрсақ, ғалым Елбасының алфавитті латын тіліне аудару туралы шешімін толығымен мақұлдай отырып, мұндай революциялық және күрделі міндетті шешу үшін ұзақ уақыт керек екенін, асығыс шешімдер қабылдамау қажеттігін ескерткен.
Жаһандану заманында ұлтты сақтауда, болашақ ұрпақтың ұлттық рухта өсіп-өнуіне, саналы ұрпақ тәрбиелеуге саналы өмірін, бар қажыр-қайратын арнаған
Мұндай тұлғаларды – ұмытпай, ұлықтау ұрпақтың басты парызы
Жуырда Қазақ еңбек және әлеуметтік қатынастар академиясында келер ұрпаққа үлгі-өнеге болған азаматтарды тарих бетіне шығару, жастарға үлгі етіп көрсету мақсатында тарихшы ғалым, академик Бесбаев Мұса Сүлейменұлы атындағы дәрісхана ашылып, еске алу концерті өткізілгенін де қуанышпен хабарлаймыз
Бұл ұлы тұлғаның бізге жасап, қалдырып кеткен өлшеусіз еңбегіне деген тағзым, құрмет…
Зейнеп СҮНДЕТ, 
Қазақ еңбек және әлеуметтік қатынастар 
академиясының оқытушысы, 
гуманитарлық ғылымдар магистрі
