Көрнекті фантаст-жазушы, ғалым, филология ғылымдарының докторы, профессор Абдул-Хамит Мархабаев жетпіс жеті жасқа қараған шағында өмірден озды.
Қаламгердің ғылыми-фантасти­ка­лық жанр саласындағы алғашқы туындылары 1959 жылдан шыға бастады
Тұңғыш жинағы 1972 жылы «Ғарыштағы қымыз» деген атпен жарық көрді
«Арал әуендері», «Балалардың аман қалғанын айт!», «Жарылқаушы», «Тосын ғарышхат», «Қызық қиял» және басқа да шығармалары жеке кітап болып шықты.
1976-1985 жылдары «Білім және еңбек» журналының бас редакторы болып, басылым бетінде қиял-ғажайып әңгімелердің жүйелі шығып тұруына ұйытқы болды
Фантастика саласында тұңғыш кандидаттық диссертация қорғады
«Қолыңды әкел, келешек! Қазақ фантастикасы: кеше, бүгін және…», «Қазақ фантастикалық әдебиеті» атты моног­рафиясы, «Ислам – Ғылым – Журналис­тика» деген оқулығы жарық көрді
Өткен жылы, 75 жылдық мерейтойы қарсаңында фантастика жанрына арналған екі томдық «Фантастика негіздері» еңбегі жұртшылық қолына тиді.
Ұзақ жыл Қазақ ұлттық универси­тетінің журналистика факультетінде оқытушылық қызмет атқарып, еліміздегі журналист кадрларын даярлап шығаруда да елеулі еңбек сіңірді.
Ардақты азаматтың жарқын бейнесі ешқашанда ұмытылмайды.

«Қазақ газеттері» ЖШС және
 Серіктестікке қарасты басылымдардың
 еңбек ұжымдары
