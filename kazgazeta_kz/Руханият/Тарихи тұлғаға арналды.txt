С.Бәйішев атындағы Ақтөбе облыстық әмбебап ғылыми кітап­ханасында Әмір Темір заманында өмір сүрген көреген мемлекет қайраткері, ерен ерлігімен қоса әділ билігімен де есімі аңызға айналып, Алтын Орда хандарының ақылшысы, халық қамқоры болған Едіге батырдың 660 жылдығына орай «Ердің басы – Едіге» атты тарихи-танымдық конференция өтті.
Конференцияда ҚР педагогикалық ғылымдар Академиясының академигі, филология ғылымының докторы, едігетанушы ғалым Жұбаназар Асан «Ер Едігенің адамзат тарихындағы орны» туралы баяндама жасап, көп мәліметтермен таныстырды
­Та­рих ғылымының кандитаты Сәлім Кетеғұлов «Едіге мен Ақсақ Темір» туралы тақырыбында ой өр­бітті
Жерлесіміз, жырау Демеубай ­Жо­лын­бетов ­Едіге жырынан үзінді орын­дап, оқырмандарды бір серпілтіп тастады.
«Ер Едіге» қоғамдық қорының атқарған жұмыстары туралы Қор төрағасы Ислам Иманов өз баяндамасын фото-шежіре слайд арқылы көрсетті
Саясаткер Берік Алдоңғаров, биология ғылымының кандитаты Әділгерей Әуелбеков, ақын Абай Нұрмағанбетовтар тарихи тұлға туралы пікірін білдірді.
Конференция соңында ­Марат Қаби­жанұлы конференцияны ұйым­дастырушыларға ақ жол тілеп, батасын берді.Сонымен қатар шара барысында «Ел қамын жеген – Едіге» атты слайд көрсетіліп, батырға арналып жасалған кітап көрмесіне кітапханашы Алмагүл Кемалова библиографиялық шолу жасады.
Талғат ТІЛЕУЛЕСОВ, 
кітапхана қызметкері
