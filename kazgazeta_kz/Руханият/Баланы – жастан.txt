Бала тәрбиесі жөнінде Абай атамыз: «…Адамға үш алуан адамнан мінез жұғады: ата-анадан, ұстазынан, құрбысынан
Әсіресе, олардың қайсысын жақсы көрсе, содан көп жұғады» деп осы үшеуінен баланың болашағы шешілетінін ескерткен
Ал шығыстың ұлы ойшылы әл-Фарабидің: «Адамға ең алдымен білім емес, тәрбие беру керек
Тәрбиесіз берілген білім адамның дұшпаны» деген сөзі бүгінде маңызын жойған жоқ
Ұрпақ тәрбиесіндегі басты мақсат – баланың өз өміріндегі орнын, атқаратын міндетін, қазіргі және болашақ ұрпақ алдындағы жауапкершілігін түсіну және дара тұлға ретінде өзін қалыптастыруға баулу болып табылады
Ал кейбір отбасыларында жиі-жиі жанжалдың, ұрыс-керістің орын алуы, әкелердің үйге мас болып келуі, аналардың бала тәрбиесіне жүрдім-бардым қарауы, жасөспірімнің пікірімен санаспауы секілді жағдайлар бала жүйкесіне кері әсер етеді.
Бала тәрбиесі ана бойына біткен күннен басталатынын атам қазақ ерте ескерген
Ата-анасы иман жүзді, мейірімді, білімді болса бала-шағалары да солардан үлгі алып, тәрбиелі болады
Ал қазіргі уақытта көбінесе балалар теледидардан неше түрлі фильмдерді көру арқылы тәрбиеленіп өсіп жатыр.
Мәселен, біздің шаңырақта бала тәрбиелеу ісінде рухани жайға және дене тәрбиесін ұштастыруға мән бердік
Өткен ғасырдың 80-жылдарының аяғында қаладан 60 шақырым қашықтықтан жер алған болатынбыз
Мектепке әлі бармаған ұлым мен қызыма жерге дән сеуіп, оны өсіру қатты ұнады
Титтей дәннің қалай көктеп көгеретінін, қалай-қалай қызанақтың түйнек тастайтынын өз көздерімен көрді
Содан соң жыл сайын жаз мезгілінде саяжайға асығатын болды
Маңдай терлетіп жұмыс істеудің қандай екенін, нанның үстелге қалай келетінін, жер тырмалап, көкөністерді күтіп-баптаудың қаншалықты қиын шаруа екенін біліп өсті
Оларда осы күнге дейін бос уақыт деген болған емес
Осының бәрі олардың тек өз күштеріне сеніп, өмір ағымына ілесуіне айрықша ықпал етті
Ал менің балаларымның көптеген құрбы-құрдастары бос уақыттарын көше кезумен, армансыз ойын-сауық қуумен өткізген еді
Қазіргі күні олардың ішінде дайын асқа тік қасық болғандары да баршылық.
Көптеген ата-аналардың: «Біз жаман бол деген жоқпыз, ке­рісінше адам бол деп өсірдік, бірақ баламыздың қалай осындай тәр­биесіз боп шыққанын білмей қалдық» деген пікірін жиі естиміз
Өйткені компьютердегі түрлі ойын­дар, ұрыс-керіс, атыс-тартысқа негізделген мультфильмдер бала санасын әбден жаулап алды
Қазіргі кезде жастардың бірқатары темекі тартады, денсаулыққа зиянды заттарға еліктейді
Үйден қашып кетеді, арақ ішіп жүргендерін де көруге болады.
Тағы бір нақты мысал келтіріп көрейінші
Таяуда балаларымыз кішкентай кезде бір аулада тұрған ескі танысымды жолықтырып қалдым
Д
есімді әйел туған пер­зент­терінен көрген жәбірін айт­қанда, мен қатты таңырқадым
Күйеуі сонау 90-жылдары мас­күнемдікке салынып, қаңғып кетіпті, ал ұлы мен қызы бүгінгі күні шешесінің мұрасы үшін жанжалдасып, соттасуда.
– Бәріне өзім кінәлімін
То­қырау жылдары мен белді буып, сау­даға кірістім
Қытай мен Түр­кияны айтпағанның өзінде Еуропа елдерінен де тауар тасыдым
Бума-бума ақша ұстатып, балаларымның еркін әрі шалқып өмір сүруіне барлық жағдайды жасадым
Екі-үш дүкенім болды
Қызым Алматыны менсінбей массажы үшін ғана Үрімшінің моншасына барып түсетін-ді
Ал ұлым казинодан шықпайтын
Олар үшін ұшақпен қалаған жеріне барып саяхаттап, апталап, айлап сейіл құрып келу түкке тұрмайтын
Өмірді тек таусылмайтын сауық-сайран, мереке деп қабылдаған екен
Бүгінгі күні мен енді оларға керексізбін
Балаларымның өміріне бейжай қарағанымның соңы осындай қасіретке әкелді
Осылай деп ­бас­тап, ұзақ-сонар әңгімесін өрбіткен Д
ұзақ жылады
Бұрынырақта «Итің жаман» десе намыстанатын халық едік, ал өзінің бауыр етінен жаралған перзенттерінің оспадар қылықтарын, қисық әрекеттерін, көңілге кірбің салған істерін айтып зар қақсаған ананы қайтіп жұбатарымды білмедім.
Осылайша баланың өмірі, оны қызықтыратын, еліктіретін нәрселер, достары, қам-қаракеттері жөнінде нашар хабардар болудың соңы өзара түсініспеушіліктің біртіндеп өсе түсуіне, араларының алшақтай беруіне алып келгені анық
Қоғамда жағымсыз көріністердің болуы, ата-ана тарапынан тәрбиенің төмендеуі, әйел-анаға түсетін ауыртпалықтың шамадан тыс көптігі де ұл-қыз­да­рымыздың жүгенсіз кетуіне ықпал ететіні шындық.
Иә, баланың дегенін жасау, орынсыз өбектеу, тым ерке­ле­тіп жіберу, шектен шыққан тен­тектігіне көз жұма қараудың соңы үлкен кесапаттарға апаратынына күмәніміз жоқ
Тіпті баланы жұмысқа жекпегеннің өзінде біл­мегенін ұрысып, тілдеп, жекімей-ақ ақырын үйретіп отырудың маңызы зор
Алайда жұмысбасты ата-аналардың өз перзенттерінің күнделікті іс-әрекетін қадағалап отыруға мүмкіндіктері аз
Өздерінің міндеттерін тек балалардың қарнын аштырмау, киімдерін бүтіндеу деп қана ойлайды
Балаларының білімін мектепте алған бағаларымен ғана бағалайды
Баласы бұзық, тәртіпсіз болса мектептегі ұстаздар қауымына тіл тигізіп, қаралап жататын кездері де аз болмайды
Әрине, баланы тәрбиелеу күрделі әрі жауапты іс
Бала отбасы өмірінде қалыптасқан тәртіп пен әдеп ережелерін және тұрмыстағы психологияны игеру арқылы тәлім-тәрбие алады.
Ежелден балажан қазақ хал­қы баланы «жүректің миуасы», бо­ла­шағым деп қарайды, «көңіл­­дің гүлі, көздің нұры» деп түсінеді, отбасының басты қазығы, алтын­тіреу діңгегі, адамгершіліктің айғағы деп санайды
Сондықтан да балаға зор үміт артып, арманын ұрпағына аманат қып тапсырған
Өз баласының болашағын ойлау, сол баласының өмір сүрер қоғамын ойлаумен ұштасуы тиіс.
ХV ғасырда Англияның атақты оқымыстысы Дж.Локк: «Баланың ақылы да, жаны да туғанда ақ қағаздай болып туады
Ақ қағазға қандай жазу жазса да жазушының өз еркінде
Сол сықылды балаға қандай тәрбие беру тәрбиешіден
Бала қалай тәрбиелесе, соған көне береді» деген болатын.
Қазіргі заманда ата-аналардың бала тәрбиесіне салғырттықтары басым екені баршамызға аян
Уақытын өткізіп алып, балаға тәрбие беруден кеш қалып жатқандары да баршылық
Даналық сөздің ойшылы Эпикет: «Дүниенің ең тамаша туындысы – тамаша тәрбие алып шыққан адам болып табылады» дейді.
«Нәресте дүниеге өз несібесімен бірге келеді» деген халқымызда даналық сөз бар
Әрбір ата-ана баласы өмірге келген соң болашақ алдындағы зор жауапкершілікті түсінері хақ
Сондықтан да бі­реулері жұмыс орнын ауыстырып, қосымша табыс көздерін іздесе, екіншілері баланың психология­сы туралы кітап оқып, сауатын аша бастайды
Ал енді үшіншілері ертеңгі күнін ойлап, перзентін бас­панамен қамтамасыз ету үшін, қаржы жинаудың жолын  қарас­тырады
Осылайша әрбір әке-шеше баласының бақыты  үшін қолдан келген барлық мүмкіндікті қарастырып, толып жатқан мәсе­лелерді  шешуге тырысады.
Сәбилеріне күтуші жалдап, жекеменшік балабақшаларға, мектептерге беретін ата-аналар да бар
Қалталы азаматтар балаларының жақсы тамақтанып, жақсы киін­генін басты қағида етіп алғанымен, олардың еңбекке деген ынтасын ұштауды мүлдем естен шығарып жі­береді
Соның салдарынан бала тоғышар болып, оқуды да оң­дыртпайды.
Бүгінгі нарық заманында ақша ең басты құндылыққа айналды
Сондықтан да болар үйде отырып, бала бағудың орнына түзде жүріп жұмыс істеп, ақша табуды артық санайтын ата-аналар көбейді.
Әсіресе, жаз мезгілінде далада сенделіп, ата-анасының жұмыстан келуін күтіп жүретін балғындарды да жиі кездестіресіз
Қызығы сол, кей ата-аналар үшін үйде отырып бала бағудан гөрі, түзде жүріп ақша тапқан әлдеқайда маңызды екен.
«HeadHunter Қазақстан» зерт­теу компаниясы ел тұрғын­дарына «Үйде отырып бала бақ­қан оңай ма, әлде ақша тап­қанды жөн санайсыз ба?» деген сұрақ қойып, зерттеу жүргізген екен
Зерттеуге қатысқан 2339 адамның 30 пайызы бала бағу­дан гөрі, ақша табуды артық кө­реді екен
Шілде айында жүр­гізілген зерттеуге еліміздің түкпір-түкпірінен 2339 азамат қатысқан
Сұралғандардың 35 пайызы үйдегі балаға әкесі не­месе анасы қарайтынын айтып­ты
Зерттеуге қатысқан ер-аза­маттар, яки 61 пайызы үйде отырып бала бағуға қарсы
Сауалға жауап бергендердің 28 пайызы баланы әжесімен неме­се атасымен қалдырып, жұмыс істеуді жөн санайды.  Сұралғандардың 13 пайызы баланы күнұзаққа арнайы ме­кемелерге тастап кететін болса, 7 пайызы күтуші жалдауға ша­масы келетінін айтқан
Ал 3 пайызы баласын достарының үйіне қалдырып кетеді екен. Әйткенмен, ер-азаматтар баланың тәрбиесін әйелдің мойнына артып қоятыны да жасырын емес.
Ұл-қыз ата-анасын қуанышқа бөлеп, бақытқа жеткізу үшін, ең әуелі, әдепті болуы керек
Әдепті болып өскен бала ата-анасының қас-қабағына қарап, хал-жағдайларын айтқызбай аңғарады және олардың жеп-ішу, киім-кешек, ұйқы-демалысын қадағалап, әр нәрседен көңілдерін тауып, мерейлерін өсіреді.
Халқымыз атаны да, ананы да пір тұтып, тегімізді атадан, тілімізді анадан санаған
Көтерген шаңы­рақты кие тұтқан, беріктігін сақ­таған
Сондықтан да шаңырақта үлкені бар үйдің балаларының тәртібі мен мінез-құлқы ерекше­леніп тұрады
Олар үлкенге сый-құрмет, ізет-ілтипатпен қарайды, иманжүзді болып келеді.
Баланы өсіру, оны азамат етіп тәрбие­­леу – ел­дік мәселе
Осыны естен шығармаған абзал.
Салтанат ҚАЖЫКЕН
