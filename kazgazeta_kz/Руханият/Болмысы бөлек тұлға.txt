Кешегі кеңестік кезеңде кім шаруашылық басқармады? Кім директор, кім колхоз басқарма­сы­ның төрағасы болмады? Солардың ара­сында Казталов ауданындағы Ленин атындағы кол­хозды жиырма жылға жуық басқарған Хакім Хұсайыновтың орны бөлек десе болады
Ендеше, оның басқару үлгісінің ерекшеліктерін атай кет­кеніміз жөн
Мұның біріншісі, кең ойласаң, кем болмайсың дегендей оның бітім-болмысына тән тереңнен ойлау жүйесі дей аламыз
Мұның өзі сонау сексенінші жылдардың бас кезінде тек бір шаруашылықты ғана емес, тұтас бір Казталов өңіріне газ құбырларын тартқызып, енді мекемелерді көгілдір отынмен қамтамасыз етуге ықпалын тигізді.
Сонымен бірге жердің бонитеті мен құнары төмен болғанына қарамастан әр жыл сайын егістіктен мол өнім алды
Бұл көрсеткіш облыстағы ең астықты деген шаруашылықтардан артық болмаса, кем болған жоқ
Хакім Хұсайыновқа тән қасиеттер адамдармен ортақ тіл табысу, оларға ұдайы қамқорлық жасап отыру, ел алдында тұрған мәселелердің шешімін тез табу, қажет болған жағдайда тиісті мекемелермен байланыс орнатып, барша жұмыстарды үйлестіру болатын.
Айта кетейік, Хакім Хұсайынов Отан соғысына қатысқан майдангер
Майданнан жеңіспен оралған жеңімпаз жауынгерлеріміздің бірі
Осындай елге еңбегі сіңген тұлғаның туғанына тоқсан жыл толуына байланысты Орал қаласындағы оның тұрған үйіне ескерткіш тақта қойылды
Ескерткіш тақтаның ашылуына марқұмның замандастары мен жора-жолдастары қатысып, лебіздерін білдірді.
Рафхат ХАЛЕЛОВ
Батыс Қазақстан облысы
