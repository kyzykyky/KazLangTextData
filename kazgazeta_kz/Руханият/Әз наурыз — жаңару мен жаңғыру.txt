Бар тіршіліктің ­бастауы, еңбектеген сәбиден еңкейген кәріге дейін асыға күтетін жыл басы Наурыз табалдырығымыздан аттап, төрге озды
Көктем күнінің шуағымен бар дүние оянып, жылуды, жылылықты аңсаған ұлан-ғайыр қазақ даласы ұлық мейрамымен тағы да қауышты

Бас шаһарымыз – Астана қаласындағы ­Наурыз тойы аса ауқымды және жарқыраған сән-салтанатымен ерекшеленді
Ұлттық нақышпен безендірілген қала көшелері ұлық мейрамның мәртебесін паш еткендей
Елордадағы мерекелік бағдарлама «Хан Шатыр» жанында ашылған этноауылда киіз үйлер тізбегімен көш түзеп, «Қазақ елі» монументінің алдындағы салт-дәстүр көріністерімен көз тартты
Елбасы Н.Назарбаевтың тікелей қатысуымен аталып өткен Ұлыстың Ұлы күні елордалықтарға айрықша көңіл-күй сыйлады.
– Қымбатты бауырлар, қадірлі қазақ­стандықтар
Ұлыстың Ұлы күні баршамызға бақ-береке әкелсін
Еліміздің ендігі жиырма бес жылдығын бүгінгіден де табысты, қарқынды дамумен қарсы аламыз деген үміттемін
Әрине, ол үшін халқымыздың айрандай ұюы мен отансүйгіштігі қажет
Сонда ғана біз ата-бабаларымыздың асқақ арманы мен аманатын орындап, олардың төккен тері мен анамыздың ақ сүтін адал ақтайтын боламыз
Еліміздің әрбір шаңырағы қуаныш, шаттыққа кенеліп, Ұлыс оң болсын, ақ мол болсын
Әз-Наурыз құтты болсын! – деген Н.Назарбаев күллі Қазақстан халқын мерекемен құттықтап, ел-жұртқа жүрекжарды лебізін білдірді.
Наурыз мейрамы еліміздің барлық өңір­лерінде салтанатты жағдайда атап өтілді.Осылайша, Ұлыстың Ұлы күнін бүкіл халқымыз құшақ жая қарсы алды
Аталар мен ақ жаулықты аналардың батасымен, ақ тілеулі қасиетті дәмімен, ырыс-құт әкелер ақ таңымен бірге келген Әз Наурыз елімізге бақ болып енсін!
