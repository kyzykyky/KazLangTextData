Бүгінде ауырған жанға демеу ­болып, отбасына көмек қолын ­созып жүрген жан аз емес
Солардың бірі – Х.Досмұхамедов атындағы Атырау мемлекеттік университетінің студенттерінен топтастырылған «Жақсылыққа жаным жақын» атты қайырымдылық қорының жетек­шісі Малика Әзербаева
Ол осы универси­тет­тің дизайн мамандығының 3-курс студенті.
Студент-жастардан топтасты­рылған қоғамдық қор бірнеше қайырымдылық шара өткізіп, мұқтаж жандар­дың жанынан табылып жүр
Атап айт­сақ, ақпанның 21-інде Махамбет атындағы қазақ-драма театрында өнер жұлдыздары Бейбіт Қорған мен Ернар Айдардың және жергілікті өнерпаздардың қатысуымен өткен қайырымдылық концертінен түскен қаржыны Ермұрат Тілекұлы­ның еміне беріп, отбасының алғысына бөленді
Сондай-ақ ақпанның 27-28-і оқу ғимаратының алдында әр фа­культеттің топ мүшелері өздері дайын­даған тәтті тағамдарынан жәр­меңке өткізіп, қайырымдылық шарадан түскен қаражатты аталған білім ордасының 1-курс студенті Нұргүл Жұма­ға­лиеваның еміне жұмсап, өз үлестерін қосты.
Жақсылыққа жаны жақын, кө­мек­ке мұқтаж жандарға қол ұшын беруге дайын тұратын студенттерге жұртшылық ризашылық білдіруде.
Жайнагүл Сыдиықова,
Х.Досмұхамедов атындағы 
Атырау мемлекеттік университетінің магистранты
