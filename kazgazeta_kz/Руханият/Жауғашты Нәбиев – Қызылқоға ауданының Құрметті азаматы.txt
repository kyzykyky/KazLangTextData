«Қазақстан Коммерция» компаниясының Директорлар Кеңесінің төрағасы, қазақ бизнесінің көшбасшысы Жауғашты Жоланұлы Нәбиевке Атырау облысы, Қызылқоға аудандық мәслихатының шешімімен «Қызылқоға ауданының құрметті азаматы» атағы берілді.
Әр жылдары Қазақ КСР Жергілікті өнеркәсіп министрлігінің Бас басқармасының бастығы, Қазақ КСР Министрлер Кеңесінің шетелдермен байланыс бөлімінің меңгерушісі, «Казатомпром» Ұлттық компаниясының бірінші вице-президенті қызметтерін атқарған Ж.Нәбиев республика көлеміндегі рухани, мәдени шаралардың бірде-біреуінен қалыс қалмай, ұлт мәдениетінің түрлі салаларына барынша қолдау көрсетіп келеді
Атап айтқанда, «Аралды құтқару», «Жас дарындарды шетелдерде оқыту», «Бөбек», «Абай», «Иман» қорына, Атырау облысының суға кеткен елдімекендеріне, Х.Досмұхамедовтің толық жинағын шығаруға, жазушылар М.Мәжитовтің, С.Әсіповтің, М.Айымбетовтің т.б
қаламгерлердің кітабын шығаруға, Х.Досмұхамедов қорына, Тобанияз Әлниязұлының, Қызылқоға ауданының мерейтойларына, Алаш арыстары қорына қыруар қаржы аударды
Сондай-ақ, Алматы қаласындағы Шаңырақ ықшам ауданында 2002 жылы ашылған Бекет-Ата мешітіне қомақты қаржы бөлді
2008 жылы өзі туып өскен Сағыз ауылында өз қаржысына Абдолла хазірет мешітін тұрғызды.
Еліміздің рухани-мәдени шараларына өзіндік сүбелі үлес қосып жүрген әйгілі меценат ағамыз Жауғашты Нәбиевке құрметті атағыңыз құтты болсын дейміз.
Сәндина Бисен
