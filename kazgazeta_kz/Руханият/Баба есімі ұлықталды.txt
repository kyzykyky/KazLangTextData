Жаңақорған аумағындағы ­Хорасан баба кесенесінде жыл сайын ­Наурыз мерекесіне орай әр өңірдегі Хорасан ата ұрпақтары баба есімін ұлықтап, құран бағыштап ас береді.
Биыл да Отырар ауданындағы Көк­сарай ауылындағы ағайындар арнайы ұйымшылдық көрсетті
Айтулы шара барысында баба кешенінде 5 гектар жерге ағаш көшеттері отырғызылды
Бұл жерге аптасына жүздеген адам зират етуге келеді.
Биылғы басқосуға Өзбекстаннан, Қарақалпақстаннан, Орынбор, Омбы, Астана, Алматы, Ақтау, Атырау, Павлодар, Ақтөбе, Семей, Тараз, Шымкент, Түркістан, Жетісай, Шардара, Отырар, Қызылорда қалалары мен аудандарынан екі жарым мыңнан астам қонақ және баба ұрпақтары қатысты.
Басқосуда Әбді Жәлил Баб – Хорасан – Ата қоғамдық қорының прези­денті, Қазақстанның еңбек сіңірген қайраткері Ержан Уәйіс биылғы шара­ның маңыздылығы, қазақ даласында Ислам дінінің қалыптасып, өркен жаюы туралы баяндады
Хорасан Атаның тарихтағы орны жайында әңгімеледі.
ҚР Парламент сенатының депутаты Мұрат Бақтиярұлы, Қорқыт Ата университетінің профессоры Қазыбай Құдайбергенов, дінтанушы, профессор Мұхидин Иса, қоғам қайраткері Сейілбек Шаухаманов, жазушы-журналист Көпен Әмірбек, Аманхан Әлім, Құдияр Біләл, кәсіпкер Төрехан Жәдігеров және басқалар сөз сөйледі.
Жиында дін иелері исламның рөлі туралы келелі әңгімелер айтты
Баба кесенесі электр жарығымен жарықтанған
30 шақырым жерге асфальт жол төселді
Оның ашылу салтанатына Қызылорда және Ақтөбе облыс­тары әкімдері Қырымбек Көшербаев пен Бердібек Сапарбаев қатысты.
Аталған іс-шараға қатысушыларға журналист Ержан Уәйістің құрасты­руымен жарыққа шыққан «Қазақ даласында Ислам дінінің қалыптасып, өркен жаюы» деген кітапша тегін таратылды.
Нұрмахан Елтай
Қызылорда облысы
