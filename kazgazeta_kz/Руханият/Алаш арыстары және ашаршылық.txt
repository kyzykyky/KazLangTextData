Алматыда «Алаш арыстары және ашаршылық» атты республикалық ғылыми-тәжірибелік конференция өтті
Аталған шараны «Адырна» ұлттық-этнографиялық бірлестігі Алматы қаласы ішкі саясат басқармасының қолдауымен ұйымдастырды.
Елбасының «Рухани жаңғыру» бағдарла­малық мақаласы аясында өткізілген жиынның мақсаты – 1920-30 жылдардағы Қазақстан же­рінде болған ашаршылықты, саяси қуғын-сүргін құрбандарын, олардың тарихын, ұлт зиялыларының ел мүддесі үшін күресін, сол кезеңдегі тарихи шындықты зерделеу, зұл­мат жылдар оқиғаларының зардаптарына талқылау болды.
Конференцияға белгілі тарихшылар, сая­сат­танушылар, қоғамдық ұйым өкілдері қатысты.
Тарих ғылымының докторы Талас ­Омарбеков 31 мамыр – саяси-қуғын сүргін және ашарлық құрбандарын еске алу күніне байланысты бірқатар маңызды мәселелерді ортаға салып, нәубет жылдарға байланысты тарихи деректерді алға тартты
«Алтаудың хатын» негізге ала отырып, өзінің пікір-пайымын жеткізді
Ашаршылық жылдарындағы қазақтар санының қаншалықты азайғанын тілге тиек етті
Қазақ даласында болған ашаршылықтың өзі қуғын-сүргіннен мүлде басқа мәселе екенін тұжырымдай келе «Бұл – әлеуметтік-саяси мәселе» деген баға берді
Осы орайда екі кезеңде болған ашаршылықтың айырмашылығы бар екенін жеткізді: «1921-22 жылғы ашаршылық пен 1930-33 жылдардағы ашаршылық екі түрлі
Оның себептері де бөлек
Ал қуғын-сүргіннің оқиғасы басқа
Егер 31 мамыр ашаршылық құрбандарының күні дейтін болсақ, онда бұл еске алу күні емес, аза тұту күні болу тиіс» деген ойын айтты
Бұл орайда тарихшы ғалым қуғын-сүргін құрбандарын еске алуға басқа күнді белгілеуді ұсынды
«Өйткені бұл жеке қайраткерлерді еске алатын күн» деді Талас Омарбеков.
Ал саясаттанушы Айдос Сарым тарихи мәселелерді ретке келтіру үшін ең әуелі тарихшыларымыздың өзі бір ымыраға келуі тиіс деген мәселені алға тартты
Тарихшылардың арасындағы нақты бір байланыс болуы керектігін айтты
Өйткені әртүрлі деректер айтылып жатады
Осындайдан арылу үшін қазақ ғалымдары нақты шешімге келсе деген өтінішін білдірді
А.Сарым мұрағат деректеріне байланысты өз көзқарасын ортаға салды
Кеңестік кезеңдегі архив деректерін ашу, оларды ғылыми айналымға түсіру мәселесін қозғады
«Бұл – рухани жаңғыруымыздың бағыты» деді саясаттанушы.
Сонымен қатар жиын барысында өзге де тарихшы ғалымдар – Хангелді Әбжанов «Қазақстанға депортацияланған халықтардың қасіреті», Бейбіт Қойшыбаев «1930 жылдардағы ашаршылықтың себептері мен салдары», ­Светлана Смағұлова «Қазаққа рух берген «Оян, қазақ!», Бақытжан Әзібаева «Х.Досмұхамедұлы – фольклортанушы», Жұмабек Ашуұлы «Қазақстандағы жаппай саяси-қуғын-сүргін тарихына шолу» деген тақырыптарда баяндама жасап, өз ой-пікірле­рімен бөлісті.
Ақбота МҰСАБЕКҚЫЗЫ
