М.Әуезов атындағы мемлекеттік академиялық драма театрында қазақтың көрнекті ақыны, Мемлекеттік сыйлықтың лауреаты Темірхан Медетбектің 70 жылдық мерейтойына арналған салтанатты жиын болып өтті. 
Кеш шымылдығы Құрманғазы атындағы қазақтың мемлекеттік акаде­миялық халық аспаптар оркестрінің орындауындағы «Көк түріктер сарынымен» ашылды
Оқырман қауым жақсы білуі тиіс, «көк түріктер» тақырыбы Темірхан Медетбек поэзиясына арқау болған негізгі тақырыптардың бірі
Оркестрдің құдіретті үнімен әуелеген «Көк түріктер сарыны» тыңдаушыларды бір серпілтіп ­тастады
Ақынның мерейтойлық кешін белгілі ақын ­Бауыржан Жақып жүргізіп отыр­ды
Осынау мәнісі бөлек айтулы оқиғаға орай Қазақстан Республикасы Қорғаныс министрі Иманғали Тасмағамбетовтің, мемлекет және қоғам қай­раткері Мұхтар Құл-Мұхаммедтің атынан құттықтау хаттары келіп түсті
Жылы лебізге толы хаттарды Бауыржан Жақып оқып, табыс етті
Қазақстан Жазушылар одағы басқарма төрағасының бірінші орынбасары Ғалым Жайлыбай лебізін білдіріп, мерейтой иесінің иығына шапан жапты.
Салтанатты кеште айтылған тілек-лебіздермен қатар лауазымды тұлғалардың жолдаған құттықтау хаттарының легі мол болды
Бұл ақынға, оның шығармашылығына деген ерекше ілтипатты, құрметті тағы бір айшықтай түскендігі сөзсіз еді
Алматы қаласының әкімі Бауыржан Байбектің Құттықтау хатын Тілдерді дамыту, мұрағаттар және құжаттама басқармасының басшысы Мамай Ахет тапсырды
Атырау облысының әкімі Б.Ізмұхамбетовтың Құттықтау хатын «Атырау-Ақпарат» ЖШС-ның директоры Төлеген Берішбай, Батыс Қазақстан облысының әкімі Нұрлан Ноғаевтың Құттықтау хатын белгілі ақын Ақұштап Бақтыгереева табыс етіп, ақынның иығына шапан жапты
Тілек білдірушілер Темірхан Медетбек поэзиясының биіктігін, қазақ жыр өнеріндегі алатын өзіндік орнын атап өтті.
Кез келген ақынның шығар­ма­шы­лы­ғына дем беріп, нәр сый­­лайтын «туған жер» деген қа­сиет­ті ұғым емес пе
Бұл орайда Ардагерлер кеңесінің төрағасы Жарылқасын Әзіретбергенов ақынға жерлестерінің ыстық сәлемін жеткізді
Салтанатты шара халықаралық мәнге ие болғанын да атап өтуіміз керек
Бұлай деуімізге себеп болып отырған, «Түрксой» халықаралық ұйымының өкілі Мәлік Отарбаев Түркиядағы Қазақстанның елшісі Жансейіт Түймебаев пен ТҮРКСОЙ-дың бас хатшысы Дүйсен Қасейіновтің жылы лебізге толы құттықтауларын тапсырды
Сондай-ақ Қазақстанның Түркиядағы елшілігі тарапынан «Түрік пен қазақ достығы» медалін және халықаралық ТҮРКСОЙ ұйымының атынан тү­рiкменнің көрнекті ойшылының құрметіне тағайындалған «Мақ­тым­құлы Пырағы» медалiн жарқырата та­ғып, ақынның түрік тілінде жа­рық көрген кітабын табыс етті
Рес­пуб­ликалық «Егемен Қазақстан» газе­тінің құттықтауын ақын Қорғанбек Аманжол жеткізді
Қаламгердің әріп­­тестері Ғаббас Қабышұлы, Мереке Құлкенов, Балтабай Әбдіғазиев, Темірхан Тебегенов, Қайнар Олжай және т.б
өз тілектерін арнап, кеш ие­сіне шығармашылық табыс тіледі
Қазақтың белгілі ақындары ­Маралтай Райымбек, Қазыбек Иса, Болат Шарахымбай мерейтой ие­сіне арнау өлеңдерін оқыды.
Д.Төлебаев
