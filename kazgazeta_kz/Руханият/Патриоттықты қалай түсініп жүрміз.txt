Біз осы патриоттықты қалай түсініп жүрміз? Бұл мәселе мені көптен бері толғандырып келеді
Осыған байланысты азды-көпті ойымды қосайын деген мақсатпен қолыма қалам алдым.
Меніңше, патриоттық бұл өзіңнің еліңді шексіз сүюден, Отаныңды құрметтеуден басталады
Бірақ адам мұндай түсінікке бірден жете қоймасы тағы белгілі
Өйткені әр адам өмірге келген соң өз ұлтының ұлттық құндылықтарын жастайынан өз бойына сіңіріп өсуі керек
Тілін, мәдениетін, тарихын, салт-санасын, әдет-ғұрпын, дінін, ділін және т.б
Осыларды терең біліп, хабардар болған адамның жүрегінде патриоттықтың белгілері ояна бастайды
Себебі ол ұлттық құндылықтарды білудің қандай мәнісі бар екенін сезініп, қадірін түсінеді
Ел мен жердің киесін сезінеді
Міне, патриоттық тәрбиенің шыңы да осы емес пе? Ең алдымен, елдік сананы қалыптастырып, отаншыл рухты сіңіру
Ұлтыңның ең ізгі қасиеттерін дарыту, бір сөзбен айтқанда, кемелдендіру үшін патриоттық әндер, патриоттық жырлар, патриоттық шығармалар, патриоттық суреттер, т.б
керек
Осы әрбір тақырыпты өрбітіп, дамыта түскенде ғана патриоттық тәрбие өзінің биік деңгейіне жетпек
Сондықтан тәрбиенің осы түрін біз әлі шыңдай түсуге тиіспіз
Бұған отбасындағы ата-ана, мектептегі және жоғары оқу орнындағы ұстаздар қауымы мүдделі болуы тиіс
Өйткені тәрбиенің негізгі мақсаты да сол емес пе? Еліне, жеріне қызмет ететін білікті маманды даярлау
Ал жүрегінде патриоттық сезімі төмен маманнан қандай сапалы қызмет көрсеткіші шықпақ? Сол себепті біз бұл мәселені әлі де болсын терең зерттеу тиіспіз деп ойлаймын.
Өмірбек Қуаныш
Астана
