Ресейдің Астрахан облысында Қазақ мәдени орталығы ашылды
Жаңа орталықтың аты «Болашақ» деп аталады.
Орталықтың ашылу рәсіміне Қазақстаннан, Ресейдің Астрахан және Қарабалы қалалары мен іргелес жатқан аудандардан келген белгілі тұлғалар, мәдениет қайраткерлері қатысты
Салтанатты жиынды ашқан Ахтуба ауданы муниципалды білім беру бөлімінің басшысы Виктор Ведищев екі халықты ғасырлар бойы бір-бірлеріне тығыз байланыс­тырып келе жатқан достық пен мәдени дәстүрлерді тілге тиек ете келіп, құрмет ретінде қазақтың даңқты күйшісі Құрманғазы Сағырбайұлы бейнеленген мүсінді тапсырды
Мәдени орталықтың ашылуымен аймақтық думаның депутаты Алексей Фурик, Ново-Николаевка селосының әкімі Айыс Оразғалиев және бір топ ақсақалдар құттықтап, ізгі тілектерін білдірді
Шара аясында Астраханның өнер ұжымдары мен Қазақстаннан келген өнерпаздар  көрермен қауымға мерекелік концерт ұсынды
Мәдениет үйінің кіреберісінде қазақтың ұлттық тағамдарынан көрме ұйымдастырылды.

Мәдина САЯТҚЫЗЫ
