Астанадағы «Шабыт» өнер сарайында «Нұр Отан» партиясының қолдауымен және  Халықаралық Түркі академиясының ұйымдастыруымен алты Алаштың ардағы, арқалы ақын – Сүйінбай Аронұлының туғанына 200 жыл толуына арналған «Алатаудың ақиығы» атты мәдени-танымдық кеш өтті.
«Нұр Отан» партиясымен қатар Алматы облысының Жамбыл ауданы әкімдігі және Қазақ ұлттық өнер университеті қолдау көрсеткен кешке Қазақстанның, Қырғызстанның, Өзбекстанның танымал ғалымдары мен өнерпаздары қатысты
Жиынды «Нұр Отан» партия­сы Төрағасының бірінші орынбасары Бауыржан Байбек құттықтау сөзімен ашты
Қырғызстан Ұлттық ғылым академиясының вице-президенті, академик Абдылдажан Ақматалиев, Халықаралық Түркі академиясының президенті Дархан Қыдырәлі баяндама жасады
Бұдан кейін кешті Сүйінбай мұраларын орындаушылар жалғастырды
Атап айтқанда, белгілі өнерпаздар Саят Медеуов, Ақан Әбдуәлі, Ерболат Шалдыбеков, Жылбек Тоқтасынов, Елікбай Иса, Дамир Абашев, сондай-ақ Өзбекстаннан келген жыршы Жәнібек Пиязовтың орындауындағы ән мен жырды көрермен жылы қабылдады.
