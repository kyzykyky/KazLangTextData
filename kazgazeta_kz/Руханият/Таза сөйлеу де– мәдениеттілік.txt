Қазақстан халқы Тілдерінің күні қарсаңында Алматыдағы №151 жалпы білім беретін орта мектепте «Тілге құрмет – елге құрмет» атты салтанатты шара өтті
Шараның мақсаты – мемлекеттік тілдің қолданылу аясын кеңейтіп, жастарды таза сөйлеуге дағдыландыру, тілге деген құрметін арттырып, отансүй­гіштікке баулу.
Қазақтың біртуар ақыны Мағжан Жұмабаевтың «Ұлтқа тілінен қымбат нәрсе болмақ емес, бір ұлттың тілінде сол ұлттың сыры, тарихы, тұрмыс-тіршілігі, мінезі айқын көрініп тұрады» деген сөзі бар
Бүгінгі күні біз осы сөзді әр баланың бойына сіңіре білуіміз керек
Өкінішке қарай, соңғы кездері қазақ тілін білмейтін, білсе де бұрмалап сөйлейтін жастардың қатары көбейіп келеді
Оның үстіне туған тілімізді шұбарлап, өзге тілмен араластырып сөйлеу сәнге айналды.
Тілді үйрену – өз ұлтыңды тану
Ұлттық тілді білу ұлт ділін, ұлттың қасиетін, мінезін, ойы мен жан дүниесін, сырын білу екенін, халықтық мәдениет пен дәстүрді жаңғырту екенін естен шығармауымыз керек
Тілді үйренуді тек оқулықпен шектемеу керек
Бай қазынаны игеру қазақ тіліндегі көркем әдебиеттерді оқу, ғылыми еңбектермен танысу, жазба жұмыстарын жүргізу, күнделікті оқу, үйрену арқылы ғана орындалады.
Тілге құрмет пен сүйіспеншілік адамның өскен ортасына, көрген тәрбиесіне, бойындағы намысшылдығы мен ұлтжандылығына байланысты
Сондықтан әр мектепте осындай шаралар жиі ұйымдастырылып, тіл байлығы әр ұлттың мақтанышы екендігін, әр азамат өзінің ана тілін көзінің қарашығындай сақтап, қорғауы, орынсыз шұбарлануына жол бермеуі қажеттігін түсіндіру қажет
Сонда ғана мемлекеттік тілдің мәртебесі асқақтап, тұғыры биіктей түсетіні сөзсіз
Ең бастысы, таза сөйлеу – мәдениеттіліктің бастауы екенін ұғынып, әр азамат қолынан келгенінше ана тілінің өркендеуіне өзінің үлесін қосып, атсалысуы керек.
Нәзира Сансызбайқызы,
№151 мектептің қазақ тілі пәнінің мұғалімі
АЛМАТЫ
