Әдетте сайрағыш құстар ұя­сын көмескі, жасырын жерлерге салады
Соған қарамастан, көкектер осы ұяны тауып алады
Мұның сыры неде?
Құстардың тіршілігін зерттеуші ғалым Пеус бірде көкектің өте шапшаңдықпен жер бауырлай, әрлі-берлі ұшқанына зер салады
Сөйтсе, көкек қанатының суылымен ұядағы құстарды үркітіп жүр екен
Көкектің осы қылығы ұя табуына себеп болатын көрінеді
Ұя бағдарлауда көкек басқа да әдіс қолданады
Ол үшін көкек биік ағаштың басына қонақтайды да, торғайлардың қайда ұя салатындығын зор «шыдамдылықпен» торуылдайды
Егер көкек торғайдың балапан басып жатқан ұясына кезіксе, онда ол оған қамықпайды
Көкек торғай ұясындағы жұмыртқаларды шығарып тастап, оның қайта жұмыртқалауын күтеді
Торғай жұмыртқалаған кезде көкек те жұмыртқалайды.
