Тәуелсіздік күні қарсаңында  Алматы қаласында «Жас-Ай» медицина орталығы жанынан бес қабаттан тұратын аурухана іске қосылды
Осынау игі шараға келген академик Ораз Баймұратов, М.Әуезов атындағы Әдебиет және өнер институтының директоры  Уәлихан Қалижан, «Қазақ газеттері» ЖШС-ның Бас директоры – Редакторлар кеңесінің тө­рағасы Жұмабек Кенжалин бастаған қаламгерлер жаңа ғимаратты салтанатты түрде ашты.
Орталықтың бас директоры Жасан Зекейұлының айтуынша, кластр жүйесімен жұмыс істеу мақсатында ашылған жаңа аурухана соңғы үлгідегі медициналық құрал-жабдықтармен толықтырылған
Аталмыш медицина орталығы ұлттық мәдени шаралардың өтуіне, спортшыларға, әдебиет және өнер өкілдеріне, сондай-ақ тұрмысы төмен отбасыларға қаржылай көмек жасап тұрады
Орталықтың тағы бір ерекшелігі «Нұр-Отан» партиясының ұйымдастыруымен өткен қоғамдық іс-шараларға белсене атсалысып, жыл сайын «Мектепке барар жол» акциясы бойынша қамқорсыз қалған балаларға көмек қолын созып келеді
«Жас-Ай» медицина орталығының жаңа ғимаратының ашылу салтанатына мемлекет және қоғам қайраткерлері, ғалымдар, ақын-жазушылар мен есімі елге таныс өнер иелері қатысты
Аурухананың ашылу салтанатынан кейін жиналғандар жаңа ғимаратты аралап көрді.
Арна ЖҰМАТАЙ
