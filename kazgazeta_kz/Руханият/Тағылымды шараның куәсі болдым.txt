Бүгінде баспасөз беттерінде Ұлы Жеңіс күніне орай өткізілген «Мәңгілік полк» шеруі жайында көп жазылып, көп айтылуда.
Бұл орайда мен П.Чайковский атындағы Алматы музыкалық коллед­жінде де 9 мамыр Ұлы Жеңіс мере­кесіне орай өткізілген осындай тағылымды шарадан алған әсе­рімді оқырмандармен бөліссем деймін
Тәрбиелік мәні зор шара оқу орнының алдында ұйымдастырылып, оған Қазақстанның Еңбек сіңірген қайраткері Біржан Хасанғалиев басқаратын ұжым мүшелері, ұстаздар мен оқушылар қатысты
Әрқайсысы өздерінің ардагер ата-әжелерінің суреттерін қолдарына ұстап, сұрапыл жылдарды еске алды
Қасіретті соғыс заманындағы жүрекке ерекше әсер ететін әуендер орындалды
Үрлемелі, ұрмалы аспаптар өшпес даңқтың ерлігін музыка тілімен жеткізгендей болды.
Бұл шараның мақсаты – ­жастарды отаншылдыққа тәр­биелеу, бабаларымыздың ерлік істерін ұмытпай, жадымызда жаңғыртып отыру
Бәріміз де ке­шегі майдангер аталарымыздың ұрпағымыз
Олардың рухына әр­дайым тағзым етіп тұру біз үшін жазылмаған парыз іспетті
Өз басым бұл шарадан ерекше әсер алып, те­бірендім
Өйткені мұнда Жеңіс дәстүрін ұлықтаудағы ұрпақтар сабақ­тастығын көрдім, үлкенге құрмет, кішіге ізет тәрізді асыл құнды­лық­тардың куәсі болдым
Ардагер аталарымызға деген құрметім одан сайын биіктей түсті.
Гүлсара ІЗТІЛЕУОВА, 
Қазақ КСР-нің еңбек сіңірген әртісі, Білім беру ісінің үздігі
