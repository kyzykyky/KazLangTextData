Астана күнінде Қазақстан Республикасы ІІМ Ішкі әскерлері «Оңтүстік» өңірлік қолбасшылығы әскери бөлімдеріне шақырылған жас жауынгерлердің бір легі Отан алдында адал қызмет етуге салтанатты жағдайда ант қабылдады.
Әскери ант қабылдау салтанатына жас жауынгерлердің ата-аналарымен қатар, Ұлы Отан соғысының, Ауған соғысының, Ішкі әскердің ардагерлері қатысып, сарбаздарға жауынгерлік қызметте табыстар тіледі.
Алматы қаласында орналасқан 5571 әскери бөліміне шақырылған 400-ден астам жас сарбаз бір ай уақыт бойы оқу бөлімінде алғашқы жауынгерлік дайындық курстарынан өтті
Оларға саптық, қызметтік-тактикалық, ату дайындығы, әскери жарғылардан сабақтар өткізіліп, әскери бөлімнің тарихы мен қыз­меттік-жауынгерлік жолы таныс­тырылды
Ішкі әскердің 5571 әскери бөлімі ішкі істер органдарымен бірлесіп Алматы қаласында қоғамдық қауіпсіздік пен тәртіпті қамтамасыз ету бойынша қызметтік-жауын­герлік тапсырмалар орындайды.
Дархан МҰХАНОВ, 
Қазақстан Республикасы ІІМ Ішкі әскерлері «Оңтүстік» өңірлік қолбасшылығының қоғаммен байланыс жөніндегі офицері
