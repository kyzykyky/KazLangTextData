Қазақстан Жазушылары кітапханасында қарымды қаламгер, дарынды жазушы Мұрат Сыздықовтың туғанына 60 жыл толуына орай еске алу кеші өтті
Кеш тақырыбы «Саған бақыт тілеймін» деп аталды
Жиынды «Ақиқат» журналының бас редакторы Аманхан Әлімұлы кіріспе сөзімен ашып жүргізіп отырды. 
Шараға Қазақстан Жазушылар одағы басқармасы төрағасының орынбасары Маралтай Ыбыраев, «Алматы ақшамы» газетінің бас редакторы Қали Сәрсенбай, Жамбыл облыстық «Ақ жол» газетінің бас редакторы Көсемәлі Сәттібай, белгілі сатирик Толымбек Әлімбекұлы, журналист Қыдырәлі Қойтай, «Шу өңірі» газетінің қызметкері Ахметжан Қосақов, белгілі суретші Балтас Оспанов, «Қазақстан Жазушылары» кітапханасының мең­герушісі Елена Ағайса және т.б
қатысып, сөз сөйледі
«Үркер» жур­налының бас редакторы Қуандық Түменбай жазушы­ның өмірі мен шығармашылығы жөнінде әсерлі баян­дама жасады
Мұрат Сыздықовтың анасы Жұпар Ықыласова еске алу кешін ұйымдастырған азаматтарға зор алғысын жеткізді.
– Өзімді-өзім қанша жұбатайын десем де, Мұраттың бейнесі көз алдымда тұрады
Өмірінің қысқа болатынын сезді ме екен, өзіне туған-туыс, дос-жаран, сырлас, сыйлас жандарды көп жинай беруші еді
Мұраттың жолдастары керемет
Ұмытпай еске алып жүреді, – деді Жұпар ана
Шара аясында кітап көрмесі өткізілді
Қазақ радиосының әншісі Гүлшат Тәкебаева және т.б
өнерпаздар ән мен жырдан шашу шашты.
Дәукен Жұматұлы
