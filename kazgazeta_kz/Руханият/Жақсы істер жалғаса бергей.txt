Жақсы істі айтып отырғанымыз да жөн болар

Соңғы уақытта Алматы қаласындағы көшелерде оң өзгерістер байқалады

Көше бойындағы қоршаулар алынып жатыр
Жер кеңіп қалғандай
Темір шарбақтың аржағындағы жасыл жапырақты ағаштар енді саған қарай жақындай түскендей
Олар да «мәз», сен де ризасың
Қоршаудың алынғаны көп жайтты аңғартады
Әсіресе адамдарға әсері мол.
Бұл жұртты бөлектікке, жеке-даралыққа емес, тығыз байла­ныс­қа, өзара қарым-қатынас­қа үн­дей­тіндей
«Араларыңда шекара бол­масын, араласып-құраласып жүріңдер» дейтіндей
Бір қарағанда бол­машы нәрсе болып көрінер, бірақ оның осындай тылсым сыры бар.
Қаладағы дүңгіршіктер де орын­дарын босатып жатыр
Бұл да қолдарлық іс
Олардың ішінде самса, бәліш, т.б
өнімдерді сататын­дары болатын
Ол өнімдер қалай дайындалады
Санитарлық тазалық сақтала ма? Осы жүйелі қадағаланбайтын
Кейбір дүнгір­шек­терде төсек-орындар тұратынын, түнделікте адам қонып жататынын бай­қайтынбыз
Ақырында, осылар­дың бәріне тосқауыл қойылды.
Жер асты жолдарының ретке келтіріліп жатқаны да қуантады
Бұл жолдар кейінгі уақытта сауда орындарына айналып кетіп еді
Еркін жүруге мүмкіндік болмай қалған
Өйткені төңірегің тіреліп тұрған зат, тамақ өнімдері, жеміс-жидек… Көбіне шаң-тозаң қонақтап жатады
Енді басқаша
Өзің күткендегідей жүргінші жолына айналатын болды.
Әлгі дүңгіршіктер де, жер ас­тындағы жолдарда орын тепкен сауда орындары да жайдан-жай ашылмағаны белгілі
Бәрі де күн көрудің, тұрмысты түзетудің қамындағы әрекеттер
Алайда тәртіп, қала тәртібі деген болады
Оны да ескермесе, сақтамаса тағы болмайды
Көңілге жылылық ұялататын жайт, жаңағы сауда орындарының иелері далада қалмай, олардың қолға алған шаруаларын одан әрі жалғастыруға жағдай жасалып жатқандығы
Осы­ған ішіміз жылып қалды.
Қаланың әр жерінде байқалатын жасыл түсті велосипедтерге де көз үйренді
Бұл да қалалықтарға жасалып отырған қам­қорлықтың бір парасы
Бізде әлі де болса осы көлік құралын пайдалануды ар санай­тындар бар
Шынтуайтына келгенде, адам­ның денсаулығына пайдалы таптырмас көлігіміз – осы велосипед
Осыны ескере бермейміз.
Автобустар жаңартылып жатыр
Бұл жақсы, әрине
Дегенмен, олардың санын әлде де көбейту керек
Әсіресе жұмысқа барарда, қайтар кездері кейбір бағыттағы автобустарға тұрғындардың көңілі толмайды
Автобус іші тығылысқан, сірескен адамға толы болады
Осы­ның өзі кикілжіңнің, реніштің тууына себеп
Бұл қайбір жақсы дейсіз.
Реті келгенде айта кетейік, авто­бустарға арналған жеке жол бөліктерінің өмірге келуі дұрыс қабыл­данған шешім болды
Мұның, әсіресе көшелердегі кептелісті болдырмауда маңызы зор.
Қала әкімдігінің тағы бір игілікті істі қолға алып жатқандығы сүй­сіндіріп отыр
Ол – тарихи ғима­раттарды жөндеу жұмыстарын жүр­гізу арқылы алғашқы қалыпта­рына келтіру.
Тарихи ғимараттар да тарихи ескерт­кіштер секілді қымбат, бағалы
Алматы шаһарында ондай ғимараттар жетерлік
Олардың қатарында Ғылым академиясының, Опера және балет театрының, Үкімет үйі, Қазақстан Жазушылар одағының, Алматы-2 теміржол вокзалының ғимараттары және басқалар бар
Осылардың қай-қайсысына бас сұқсаңыз да ерекше әсерге бөленесіз
Осыдан сексен-жетпіс жыл бұрынғы сәулетшілердің қолтаңбасына тәнті боласыз
Бұл ғимараттар ерте кезде салынғанымен тартымды жақтары мол
Ең бастысы, жоғарыда тілге тиек етіп кеткеніміздей олар кешенің көзі, тарихтың өзі
Осынысымен де жүрекке ыстық, жанға жақын.
Алматыда сәулеті жағынан ерек­шеленіп тұратын байырғы ғима­рат­тардың, жеке үйлердің, аулалар мен алаңдардың, ескерт­кіштердің сақталуы өте орынды
Бүгінгі ­за­ман­ның сәулет үлгілері онсыз да же­терлік
Елордамыз – Астананың өзі қазіргі заман та­лап­тарына сай бой көтеріп келеді емес пе? Ал жұртшы­лық­тың көзқуа­нышына айнал­ған байырғы дүниелер сиреп, тіпті жо­йы­лып барады
Осы қателіктің алды алы­нып жатқаны сөз жоқ, құптарлық.
Кешегі уақыттағы сәулетшілерді, ше­берлерді бүгінгі әріптестерінен кем са­науға болмайды
Қайта ар­тық­шылықтары басым болмаса… Ұлытаудағы Алаша хан немесе Жошы мазары көпке әйгілі
Бұлардағы кірпіш сапасының мықтылығы таңдай қақтырады
Арада қаншама жылдар өтсе де сол күйінде тұр
Осының себебі әлі күнге анықталар емес
Не болмаса Алматыдағы «зенковтың туындылары» деп аталатын тамаша сарайларды алайық
Қалада кезінде жер сілкінісі болғанда солардың бірде-бірі бұзылмаған
Міне, бұл шеберлік!
..Кей-кездері поездбен сапарға шыққанда жолай разъездерден бір-екі қоржын тамды кездестіріп қаламыз
Неге екенін қайдам, сол үйлер көңілге ыстық
Жанындағы шиферлі үйлерге қарағанда қоржын тамнан жаныңды баурап алар жылылықтың, өзіңе жақындықтың, бір мұңды сағыныштың лебі есіп тұратындай
Көне де болса қастерлі, қасиетті
Өйткені ол там кешегі заманның, сол кезеңдерде өмір сүрген ата-бабаңның куәгері
Содан да шығар, бәлкім…
Біздегі тілек: жақсы іс өркен жая берсін.
Нұрперзент Домбай
