Жуырда облыстық мәдениет, мұ­рағаттар және құжаттама басқарма­сы­ның қолдауымен С.Бәйішев атындағы облыстық әмбебап-ғылыми кітапханасы Темір аудандық орталық кітапханасында кәсіби тәжірибе алмасу мен кітапхана мәртебесін көтеруге арналған «Кітапханаларда дәстүрлі және электронды өлкетану қорын қалыптастыру» мәселесі бойынша аймақтық кеңес ұйымдастырды
Кеңеске аудандық, облыстық, жасөспірімдер кітапханасы мамандары қатысты.
Темір аудандық мәдениет және тілдерді дамыту бөлімінің басшысы Қайыржан Бакиев жетістіктер мен алда тұрған міндеттерге тоқталып, кітапхана ісінің дамуына және мамандардың біліктілігін көтеруге үлес қосатын мұндай шаралардың өз жалғасын табуына тілектестігін білдірді.
С.Бәйішев атындағы облыстық әмбебап-ғылыми кітапханасының директоры Несібелі Жұмағұл «Заманауи кітапхана: дәстүрлі және жаңаша қызмет» тақырыбында дәріс өткізді
Кітапхананың заманауи технологиялармен жабдықталуы, сол технологияларды пайдалануда мамандардың сауаттылығы маңызды екенін атап өтті
Өлкетану бөлімінің маманы С.Сұлтанаева «Кітапханаларда дәстүрлі және электронды өлкетану қорын қалыптастыру», ақпараттық-библиографиялық бөлімінің меңгерушісі Г.Сеитова «Библиографиялық деректер базасын қалыптастыру әдісі», құжат­тар­ды жинақтау, өңдеу және каталогтарды ұйымдастыру бөлімінің меңгерушісі Қ.Райм­баева «Қазақстанның Ұлттық электронды кітапханасы қорын толықтыру қыз­ме­тін пайдалану» тақырыбында баяндама жасады.
Мұғалжар аудандық орталықтан­ды­рылған кітапхана жүйесінің директоры Әлима Ниязбекова өз баяндамасында Қазақстан халқы Ассамблея жылына байланысты Астана, Алматы қалаларынан келген қонақтарға кітапхананы таныстыру барысында жүргізілген экскурсиядан бейнекөрсетілім ұсынды.
Темір аудандық орталықтандырылған кітап­хана жүйесінің директоры Әсия Жұмаға­лиева «Дәріс, тәжірибе алмасу, презентация­лар ауыл кітапханашыларының біліктілігін көтеру­дегі тиімді әдіс» тақырыбында жайларды қозғады
Жиын барысында өткізілген дәрістер­дің кітапхана мамандарына өте пайдалы жақтары көп болғанын айтып, барлық қатысу­шыларға алғыс білдірді
Кеңес соңында қатысушылар мен қонақтар өз пікірлерін айтып, С.Бәйішев атындағы облыстық әмбебап-ғылыми кітапханасының директоры Несібелі Жұмағұл қорытындылады.
Шынар ЖАУЛЫБАЕВА,
С.Бәйішев атындағы Ақтөбе облыстық 
әмбебап-ғылыми кітапханасының әдіскері
