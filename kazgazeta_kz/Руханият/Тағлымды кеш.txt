Алматыда белгілі жазушы, Мемлекеттік сыйлықтың лауреаты, Халықаралық Шолохов сыйлығының иегері, Махмұд Қашқари атындағы Халықаралық «Түрік әлеміне сіңірген еңбегі үшін» сыйлығының лауреаты, ҚР еңбегі сіңген қайраткер Сәбит Аймұханұлы Досановтың шығармашылық қызметінің 50 жылдығына және «Қазақстанның Құрметті азаматы» атағы берілуіне орай шығармашылық кеш өтті.
Кеш шымылдығын танымал ақын, қоғам және мемлекет қайраткері, Қазақстанның Еңбек Ері Олжас Сүлейменов жүрекжарды сөзімен ашты
Кеш барысында Парламент Мәжілісінің Төрағасы Нұрлан Нығматулиннің, Мемлекеттік хатшы Гүлшара Әбдіқалықованың Құттықтау хаттары оқылды
«Ақ жол» партиясының төрағасы, ҚР Парламенті Мәжілісінің депутаты Азат Перуашевтың құттықтау лебізін Төрағаның бірінші орынбасары ақын Қазбек Иса жеткізді.
Академик Кенжеғали Сағадиев, Мәжіліс депутаты Серік Сейдуманов, Атырау облысы әкімінің орынбасары Әлібек Нәутиев, жазушы Қойшығұл Жылқышиев, Атырау облыстық мәдениет басқармасының басшысы Әбіл Жоламанов, Қостанай облысы әкімдігінің аппарат жетекшісі Арман Әбенов, Мәскеудегі Тимирязев академиясының профессоры, академик Серік Тойғамбаев, ҚР Жобалаушылар академиясының президенті, Мемлекеттік сыйлықтың лауреаты Әбдісағит Тәтіғұлов, Қыздар педагогикалық университетінің ректоры Динар Нүкетаева, Қостанай облысы Аманкелді ауданы мәслихатының хатшысы Қанат Уәшев, ақын Хамитбек Мұсабаев, алматылық ұстаз Мәдениет Мәженова сөз сөйлеп, кеш иесі туралы жылы лебіздерін білдірді.
Ақын Мыңбай Рәш «Алпамыс батыр» мен «Манас» жырынан үзінді орындады
Қазақтың біртуар тұлғаларының дауысын айнытпай салып, кештің шырайын келтірді
Ақын Қасымхан Бегманов та жырдан шашу шашты.
Эстрада жұлдыздары Бақыт Шадаева, Жеңіс Ысқақова кешті әнмен әрледі.
Бұл «Талант елге қызмет ету керек» деген оймен түйінделген, тағылымы мол, тәрбиелік мәні зор тамаша кеш болды.
Смайыл БАЗАРБАЙ
