Астанада Қазақстан Респуб­ли­касының Мемле­кеттік хатшысы Гүлшара Әбдіқалықованың төрайымдылығымен еліміздегі әдебиет пен өнер саласындағы 2016 жылғы Мемлекеттік сыйлығын тағайындау жөніндегі комиссияның қорытынды отырысы өтті.
Қазақстан Республикасының әдебиет пен өнер саласындағы Мем­лекеттік сыйлығы әдебиет пен өнер қайраткерлерінің қоғам мен мемлекет алдындағы еңбегін жоғары тану болып табылады
Мемлекеттік сыйлық Қазақстан Республикасының азаматтарына отандық мәдениетті дамытуға ерекше бағалы үлес қосқан деп танылған әдебиет пен өнер саласындағы аса үздік шығармалары үшін беріледі
Отандық шығармашыл зиялы қауымнан құрылған комиссия мүшелері іріктеліп алынған шығармалардың үш айлық мерзімдегі талқылану барысы жөнінде Мәдениет және спорт министрі А.Мұхамедиұлы баяндады
Комиссия жасырын дауыс беру арқылы Елбасының қарауы­на ұсынылатын 2016 жылғы Қазақ­стан Республикасының әдебиет пен өнер саласындағы мемлекеттік сый­лығы лауреаттығына үміткерлерді анықтады
Дәстүр бойынша Мемле­кеттік сыйлыққа ие болған лауреат­тардың есімдері Тәуелсіздік күні жарияланады.
