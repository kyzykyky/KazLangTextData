Халқымыздың ғасырлар бойы қа­­лып­­тасып, дамыған тіл байлығы ауыз әдебиетінде, жыр-дастандарда, өлең­дер мен тақпақтарда, ертегілер мен аңыздарда кеңінен көрініс тапқан болса, сонымен қатар мал шаруа­шы­­лығында, төрт түлік атауларынан да тіл байлығының әралуандығын байқауымызға болады.
Оқыр­ман қауым жақсы білуі тиіс, газетіміздің «Төрт түліктің төл атаулары» деп аталатын тұрақты айдарында сиыр малына байланысты сөздердің мән-мағыналарын тарқатып, үлгілерін ұсынып келе жатырмыз
Оның ішінде жас ерекшелігіне, түрі мен түсіне, дене тұрқының үлкен-кішілігіне, мі­незіне, жаратылысына байланысты қа­лыптасқан ұғымдар, тұрақты тіркестер мен теңеулер аз емес
Бүгінгі күнге жет­кен атауларды айтпағанның өзінде, көнерген, ұмытылған атаулар қаншама дерсіз
Ал оның бәрін бір арнаға то­ғыстырып, жинақтау уақыт еншісіндегі дүние
Өйткені онда қазақ халқының дәстүрлі мал шаруашылығынан хабар беретін, белгілі бір ақпаратты қамтитын сөздер жинақталған.
Мәселен, бір ғана бұзау сөзімен байланысты мына бір сөз тіркестеріне назар аударсақ: бұзаубас етік, бұзау көз, бұзау тұмсық, бұзау тастады, бұзау тіс, бұзау балық, бұзаубас, бұзаубас балық, бұзауқан, бұзаула, бұзаутаз, бұзау-торпақ, бұзаушы, бұзаушық және т.б
болып жалғасып кете береді.
Жас бұзаудың басындай
Басындай жас бұзаудың былқ-сылқ етіп, Кей бастар кеткен еді төске құлап (Әдеби мыс.).
Тана – екі жасқа жетпеген торпақ, тайынша.
Сиыр түлігінің атаулары қолданыс жағынан және мағына тұрғысынан да барынша кең ауқымды әрі сан-салалы
Енді сиыр түлігіне қатысты сөздерге, теңеулерге жеке-жеке тоқталайық.
Мәлік болған сиырдың көзіндей
Жазушы Сәкен Сейфуллиннің шығарма­сынан мысал келтіретін болсақ, бұл тұ­­рақты тіркесті «Көзі мәлік болған сиырдың көзіндей қызарған» деп кел­тіреді
Жалпы, сиырдың қызарған көзі әдеби сөз қолданыстарында адам­ның ашулы күйін аңғартады
Соны дәл бейнелеу үшін ақын-жазушылар осы үлгіні өз кейіпкерлерін сипаттауға қолданады.
Мұрнын тескен өгіздей
Өгіздің мұрнын тесу мал шаруашылығында жиі кездеседі
Ол негізінен өгізді сол арқылы жетекке алу үшін жасалады
Себебі өгіз малшының айдауына бағынып, жүре қоймайды
Мұрнын тескен өгіздей дегеннің мағынасы айтқанға көну, айдағанға жүруді білдіреді
Мына бір мысалға зер салсақ: «Шаруалардан басқаны білмейтін жуас күйеу көк айыл әйеліне қарсы ештеме айта алмай, мұрнын тескен өгіздей жетегіне еріп жүре берді» (С
Жүнісов).
Ойнақтаған бұзаудай
Бұзаудың ойнақтауы әдеби шығармаларда жиі суреттеледі
Өйткені бұзаудың мінезі, жаратылысы сондай ол көбінесе тынымсыз болып, әрлі-берлі шапқылап жүреді
Ойнақтаған бұзаудай деген теңеу сөз сол мағынада қолданылып тұр
Мәселен, «Рүстем-Дастан» туындысында «Аңғармай әл-шамамды асып-тастым, Бұзаудай ойнақтаған отты бас­тым» деп келетін жыр жолдары бар
Бұл орайда бұзауды байлап бағу да кездеседі
Оны «байлаулы бұзау» деп атаймыз
Тіршілікке дендеп үйренбеген бұзау айдалаға кетіп, адасып кетуі де мүмкін
Сондықтан бұзауды байлап ұстау қажет
Осы орайда «байлаулы бұзаудай» деген теңеу сөз пайда болған
Ілияс Жансүгіровтың шығармасында «Жігіттер күндіз-түні байлаулы бұзаудай өз ұясынан шықпайтын болды» деген жолдар бар
Мұндай сөз тіркестері өзге де ақын-жазушыларының туындыларында кездеседі.
Бұзаудай бағу
Бұзау малы жас шамасынан әлі кішкентай болғандықтан, малшылар оларға ерекше назар аударып, күтіміне мән береді
Тамағын уақытылы беріп, тезірек өсіп-жетілуін қадағалайды
Осындай шаруашылық әрекеттен келіп туындаған «бұзаудай бағу» деген тұрақты сөз тіркесі бар
Оны әдеби шығармаларда адамдарға қатысты да қолданылып жатады
Өз қолынан түк келмейтін, біреудің қамқорлығына зәру жанға қатысты айтылатыны бар
Мәселен, жазушы Ғабит Мүсіреповтың бір туындысында «Өз қолыңнан түк келмейтіндей, бұзаудай бағады» деген сөйлем кездеседі.
Сиыр түлігіне қатысты атаулардың ішінде «өгіз» сөзімен байланысты бір­шама теңеу сөздер бар
Мә­селен, өгіздей, өгіздей омыраулы, өгіз­дей өкіру, өгіздей ірі, т.б
Өгіз сиыр малының ер­кегі екені белгілі
Оның қара күші, дене тұрқының алып­тығы, түрінің сұс­­тылығы, қимыл-қозғалысының дөрекілігі, ауыр салмағы, ірілігі – сөз қол­да­ныстарында кеңінен көрініс тауып отырады.
Өгіздей
Өгіздей үлкен деген мағы­наны білдіретін теңеу сөз
«Өгіздей құл­жа, аурудан сау ма өзі?» (М
Әуезов)
Өгізге байланысты өзге де тұрақты тіркестерге жақша ішінде берілген әдеби мысалдарымен тоқталып өтсек
Өгіздей дөңкию (Өгіздей дөңкиген қара жон)
Өгіздей омыраулы (Үш қарыс екен ізі, әрі жалпақ, Өгіздей омыраулы өзі талпақ)
Өгіздей өкіру (Қызыл атты палуанның тақымында Өгіздей өкіреді) Өгіздей өңкию (Өгіздей бір неміс өңкиіп, алдымнан тұра келді)
Өгіздей ірі (келемін жолбарысты алып тірі, Өгіздей өзі-дағы екен ірі).
Ит қуған бұзаудай
— Ендеше неменеге ит қуған бұзаудай боп, екі та­науың шелектей делдиіп, едіреңдеп келесің? (Ә
Нұршайықов).
Құлаққа ұрған танадай меңірею
Жиылған жұрт құлаққа ұрған танадай меңірейіп құлақ қоюлы (I
Жансүгіров)
Құлаққа ұрған танадай тыныштық
Мұнда құлаққа ұрған танадай тып-тымық тыныштық (С
Мұқанов).
Құлаққа ұрған танадай үн-түнсіз
Хан үндемегеннен кейін, тірі жан аузын ашқан жоқ, барлық жұрт құлаққа ұрған танадай үн-түнсіз (I
Есенберлин).
Құнажын сиырдай (үлкен)
Жүндес аюдың үлкендігі құнажын сиырдай деуге сиярлық (С
Мұқанов).
Құнан өгіздей (үлкен)
Жарықтық Қарамолдадан құнан өгіздей қошқар беріп, қалап алғанмын (Д
Әбілов).
Сиырдың тобығындай
Басында алтыннан әшекейлеп, өн бойын түрлі-түсті қымбат тастармен безеген, маңдайына үлкендігі сиырдың тобығындай жасыл жақұт орнатқан тәж (С
Мұқанов).
Өгіздің жон терісіндей
Анда-санда арқама үймелеген сары масаны қағып қалсам, арқам өгіздің жон терісіндей қатпар-қатпар болып, қалыңдап алыпты (Ғ
Мүсірепов).
Өгіздің жүрісіндей
Байғарау өгіздің жүрісіндей ерініңкіреп отырып жауап берді (I
Жансүгіров).
Өкірген сиырдай
Елірген, ес жоқ надан тобыр бәрі өкірген сиырдай гулеп, «лағнет» айтады (С
Сейфуллин).
Сәйгел қуалаған сиырдай
Естен, ақылдан айырылған қалың надан тобыр сәйгел қуалаган сиырдай (С
Сейфуллин).
Сүзеген бұқадай тоң мойын
Сүзеген бұқадай тоң мойын Жүніс істеймін дегенін істейді (X
Есенжанов).
Сүзеген бұқаша қарау
Мына екеуі жай келістіруші, – деп еді шал, жігіт ана екеуіне сүзеген бұқаша қарады (Ғ.Мұстафин).
Сүзетін бұқадай басын бауырына алу
Ол Ивановпен ұстасып тұрамын деп ойлады, сүзетін бұқадай басын бауырына алып, Ивановқа өлі көзінің астымен қарап тұр (Ә
Нұрпейісов).
Сүзетін бұқадай көзін аларту
Ал толық қара ернін салп еткізіп әйелге сүзетін бұқадай көзін аларта қойды (X.Есенжанов).
Сүзеген бұқа
Мүйіздей беретін, сүзгіш бұқа
Сен тимесең мен тимеймін бадырақ көз, абзалы, жайыңа жүргенің мақұл екен, – деген екен бір қазақ сүзеген бұқасын жондап-жондап алып (Х.Есенжанов, Ақ Жайық).
Сүзеген бұқаның көзіндей
Аларып, төңкеріліп тұратын, жағымсыз қарасты көз деген мағынаны білдіреді
«Ә, мен жумасам ше? — Түндегі ішкен арақтың зардабы әлі басылмаған жігіттің екі көзі сүзеген бұқаның көзі тәрізді қып-қызыл еді» (М.Дүзенов, Әке.)
«Әбітайдың әйелінің көзі сүзеген бұқаның көзі тәрізді» (Б.Майлин).
Бұқабас
Таулы жерлердегі өзен бойларында жүретін қарақоңыр түсті торғай.
Д.ТӨЛЕБАЕВ
 («Қазақ әдеби тілінің сөздігі» 
негізінде дайындалды)
