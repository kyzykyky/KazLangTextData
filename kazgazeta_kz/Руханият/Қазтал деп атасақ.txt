«Ана тілі» газетінде «Ұлы дала атаулары» айдарымен елдегі жер-су, мекенжай атауларының шығу тарихы қақында материалдар ұдайы жарияланып келеді
Олардың кейбірінің тілдік мағынасы тым терең қатпарларға кететіндіктен төркіндік туыстықтарын табу – арнайы ғылыми ізденіс, әдістемелерді қажет етеді.
Осы жерде бір мысалға жол берсем, Батыс Қазақстандағы «Казталовканың» аудан және елді мекен ретіндегі атауы жөніндегі тұжырым шүбә келтіретін секілді
Кейбір авторлар «Казталовканы» ұғындыру үшін оның «Қаз» компонентін алып тастап, екінші бөлігі «таловканы» «талекпе» сөзімен байланыстырғысы келеді, сонда ол «Казталовка» болып шығуы тиіс екен
Қазақ қолмен өсіретін талды «талекпе» емес, «екпетал» дейді
Менің ойымша, бұл қазақтың алғы «қаз» сөзімен бірігіп жасалған «тал» «Қазтал» атауы
«Қаз» сөзінің мағынасы көп: қаз тұру, қаз-қатар, қазиек, қаз омырау… болып жалғасып кете береді
Ал талға келсек, оның тек егілетін тал емес, табиғи «Жалпақтал», «Ешкітал», «Шыбықтал», «Қаратал»… атау­лары көп,ендеше оның қаз-қатар егілетін, қаз-қатар өсетін де тал екендігінен «Қазтал» аталуында әбестік жоқ.
ХІХ ғасырда Бөкей ордасының қарамағындағы бұл жерді орыстар айтуға ыңғайлы болуы үшін тал атауын ғана алып «Таловка» деген сияқты
Шынында, ол кездері мұнда «Таловка» деген жер болған
Егер осы пікір қате болмаса елді мекен табиғи тұрғыда «Қазтал» аталуы тиіс
Демек, ауданға және елді мекенге табиғи «Қазтал» деп қазақ ұғымына жарасымды өз атауын беру қажет деп ойлаймын.
Идош АСҚАР
Ақтөбе
