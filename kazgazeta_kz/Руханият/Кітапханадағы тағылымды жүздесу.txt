Алматыда ҚР Ұлттық кітапханасында халық жазушысы, «Ақиқат пен аңыз», «Махаббат, қызық, мол жылдар» кітаптарының авторы Әзілхан Нұршайықовтың атындағы мемориалды кабинеттің ашылу рәсімі өтті
Оған елімізге белгілі қоғам қайраткерлері, зиялы қауым өкілдері, ғалымдар және жазушының туысқандары мен көз көрген замандастары қатысты
Мемориалды кабинеттің лентасын Ұ.Есдәулет, М.Рәш, Ж.Әзілханқызы қиды.
Ашылу салтанатында Ұлттық кітапхана дирек­то­рының орынбасары Ажар Хамитқызы сөз сөйлеп, жазушының шығармашылығына тоқталды
Қазақстан Жазушылар одағы басқармасының атынан белгілі ақын Ұлықбек Есдәулет қаламгер туралы естелігімен бөлісіп, мемориалды кабинеттің ашылуы Қазақстан жазушылары үшін де үлкен жаңалық екенін айтты
Жазушының қызы Жанат Әзілханқызы шараны ұйымдастырушыларға өз алғысын жеткізді.
Ақын-жазушылар Мыңбай Рәш, Уақап Қыдырханұлы, Сарбас Ақтаев, жазушының майдандас досы, Оңтүстік Қазақстан облысынан арнайы келген Нұрмұхан Әзімбетов, қаламгерлер Қайсар Әлім, Ғазизбек Тәшімбай, Қайсар Жорабеков, ғалымдар Серікқазы Қорабай, Нұрдәулет Ақыш, С.Мұқанов пен Ғ.Мүсіреповтің мемлекеттік әдеби-мемориалдық музей кешенінің директоры Әділғазы Қайырбеков және т.б
өз ойларын ортаға салды.
Салтанатты рәсім барысында қаламгер жайында «Жүрекжарды» фильмі, сондай-ақ Ә.Нұршайықов атындағы стипендия тапсыру үшін жыл сайын жастар арасында өтетін «Адам және әлем» әдеби байқау өткізу туралы бейнебаян көрсетілді
Шара соңы әл-Фараби атындағы ҚазҰУ студенттерінің әдеби сазды кешіне ұласты.
Бағдагүл Балаубаева
