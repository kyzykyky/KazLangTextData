С.Жиенбаев атындағы облыстық жасөспірімдер кітапханасында Тәуелсіздіктің 25 жылдығы аясында Қазақ Кеңес Республикасын құрушылардың бірі, мемлекет қайраткері, халқының бостандығы мен азаттығы, болашағы жолында күрескен, сол жолда құрбан болған Ақтөбе жерінің перзенті Ұзақбай Құлымбетовтің туғанына 125 жыл толуына арнап, Тәуелсіздіктің 25 жылдығына орай «Жақсылықты жалау еткен ғазиз жан» атты тарихи танымдық кеш өтті.
Шараға Әбілқайыр хан мемо­риалдық музейінің меңгерушісі, та­рихшы-өлкетанушы – Бекарыстан Мырзабай, Ұзақбай Құлымбетовтың туысы Киікбай Нұрғалиев, С.Жиен­баев атындағы облыстық жасөс­пірімдер кітапханасының директоры Марат Төлебай, №34 мектептің тарих пәнінің мұғалімі Бақытгүл Сағынғалиева және т.б
қатысты.
Бекарыстан Боранқұлұлы «Қу­ғынға түскен тұлғалар мен мұралар» атты байқау жариялап жатқандығын айтып өтті
Зәкіратдин Байдосовтың «Зұлмат пен үрей: зобалаң анатомиясы» атты төрт томдығын, «Үш ғасырдың перзенттері» атты кітабын таныстырды
Оқушыларды, жастарды еліміздің тарихын оқып білуге шақырды.
Қонақтардың назарына «Алаш орда» деректі фильмі ұсынылды
Сонымен қатар Алаш орда тобының «Алаш» әнінің бейнебаянын тамашалады
Кітапхана қызметкерлері А.Есалинова мен Б.Хамидуллина Алаш ақындарының өлеңдерін оқыды.
Ұзақбай Желдірбайұлы Құлым­бетов 1891 жылдың 18 наурызында Ырғыз уезі, Аманкөл болысында дүниеге келген
1910 жылы Ырғыздың екі сыныптық орыс-қазақ училищесін, 1912 жылы Ақтөбе мұғалімдер семинариясын бітірген
Кейін Ырғыз, Торғай ауылдарында мұғалім болып қызмет атқарған
Қуғын-сүргін жылдары өте ауқымды дүниелер жасаған
Бірақ оның еңбегі туралы көпшілік аз біледі
Сондықтан шара барысында қонақтар өздерінің зерттеулері мен тың деректерін ортаға салып, сол қасіретті жылдардан естеліктер айтты.
Отызыншы жылдардағы ашар­шылық республикамыздың өзге де қоғам қайраткерлері сияқты Ұ.Құлым­бетовке де үлкен сын болды
Күрделі тарихи кезеңде өмірге келіп, қатардағы ауыл мұғалімінен қазақ мемлекетінің басшысы дәрежесіне дейін көтерілген қайраткер жөнінде «Әбілқайыр хан» мемориалдық му­зейі­нің меңгерушісі, тарихшы-өл­кетанушы Бекарыстан Мырзабеков мағыналы әңгіме өрбітті.
Кеште Алаш қайраткерлерінің ағартушылық идеяларын насихаттап, Алаш арыстарының жазықсыз ұмытылған есімдерін өскелең ұрпаққа жеткізу мақсатында «Ұлтын ұлықтаған тұлға» атты кітап көрмесі ұйымдастырылды
Бір айта кетерлігі, бұл көрмеде Алаш зиялыларының өнегеге толы өмірлері жайлы, Алаш қайраткерлерінің туған тілі мен тарихын, өнері мен мәдениетін дамытуға қосқан үлестері жайлы, Алаш тарихының дерекқорлары, т.б
мәліметтер жинақталған.
Шара соңында С.Жиенбаев атындағы облыстық жасөспірімдер кітапханасының директоры Марат Төлебай шараға қатысушыларға өз алғысын жеткізді.
Арайлым КЕНЖЕБАЕВА,
С.Жиенбаев атындағы облыстық
жасөспірімдер кітапханасының қызметкері
Ақтөбе
