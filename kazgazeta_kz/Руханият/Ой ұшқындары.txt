Қазақтың «кешірімі»
Қаламгерлер бас қоса қалса, ­алуан тақырыптар төңірегінде дау-дамай, пікірталастар туындап жататыны бар
Солардың ішінде жиірек сөз болатыны – қазақтың салт-дәстүрі, таным-түйсігі, ұлттық менталитет, тіл мен дін.
Бірде әлгіндей әңгіме арасында жазушы ағамыз Кәдірбек Сегізбаевтың айтқан мына пікірі есімде қалыпты.
Бүгінгі оқыған қазақ көбінесе «кешіріңіз», «ғафу етіңіз», «айып етпеңіз» деп сызылып жатады
Бәрі дұрыс, бұл да биік мәдениеттің бір көрінісі шығар
Бірақ осы сөздер сөздік қорымызға кейін енген «кірмелер» екен
Турасында – орыс тілінен әдеби кітаптарды аудару арқылы пайда болған сөздер
Сөйтіп, тілімізде берік қалыптасып, сөздік қорымызға кірігіп кеткен
Әйтпесе, бала күнімізде үлкендер аяғымызды басып кетсе де «ғафу етіңіз» дегендей кешірім сұрағаны есімізде жоқ
«Неге аяқтың астында жүресің?» деп, өзімізге дүрсе қоя беретін.
Зымиян саясат
Қазан қаласына барған сапарымда өзімнің әріптестерім – Татарстан Ұлттық кітапханасын, Қазан университетінің Н.Лобачевский атындағы кітапханасын армансыз араладым
Әсіресе ескі, көне кітаптар бөлімімен мұқият, құмарта таныс­тым
Әріптес болған соң олар да аянып қалған жоқ, әншейінде басқа елден келетін академикке де, профессор маманға да көрсете бермейтін құпияларын менің алдыма мақтанышпен жайып салған
Әріптестік ынтымақ деген осы!
Расында да, XVIII-XIX ғасырларда Қазанда шыққан кітаптар жетіп артылғандай екен
Орыс, татар, башқұрт тілдеріндегі көз жауын алған көне кітаптар… Сөз жоқ, бұлар халықтың нағыз байлығы, ұлттың баға жетпес қазыналары еді! Көптігіне қызығасың, іштей қызғанғандайсың.
Біздегі дерек бойынша, осы қалада 1841-1918 жылдар аралығында қазақ тілінде де біршама кітаптар жарық көрген
Олардың ұзын саны – 172 атау
Ол кітаптардың бәрі қазір Алматыдағы Ұлттық кітапхананың Сирек қолжазбалар қорында сақтаулы
Ізденімпаз оқырманға қажет боп қалар деген мақсатпен, төменде сол кітаптардың тізімін ұсынғанды жөн көрдік.
Софы Аллаяр
Сабат-ул-Ажизин.– 1841 ж
.; Шейбаниада: История монголотюрков
–1849 ж.; Бабыр Захир ад-дин Мұхаммед
Бабыр­нама.–1856 ж.; Қисса-и Юсуф пайғамбар ғалейһиссалам.–1856 ж.; Бурһанаддинұғлы Насыраддин Рабғузи
Қисас Рабғузи: Қисас-ул-анбия.– 1859 ж.; Ильминский Н.И
Материалы к изучению киргизского наречия.– 1861 ж.; Самоучитель русской грамоты для киргизов Н.И.Ильминского.– 1861 ж.; Ер Тарғын.– 1862 ж.; Софы Аллаяр
Мурад-ул-Ғарифин.– 1864 ж.; Алты бармақ кітабы.–1865 ж.; Қисса-и Сейфүлмәлік.– 1869 ж.; Әбілғазы Баһадүрхан
Шежре-и Түрк
–1871 ж.; Ер Тарғын: Эпос.– 1871 ж.; Қисса-и Қаһарман
– 1879 ж.; Қисса-и Салсал
– 1879 ж.; Үшбу қисса қазақтың ахуалларын баян еді
–1879 ж.; Бабатайұғлы Дулат
Өсиетнаме
–1880 ж.; Қисса-и Һамра Хосрау падишаһ
–1881ж.; Алтынсарин, Ибраһим Балғожа ұғлы
Шәрәйт-ул-Ислам (Мұсылман­шылықтың тұтқасы).– 1884 ж.; Қисса-и Салсал
–1888 ж.; Қисса-и Шортанбай
Шортанбайдың бала зары.– 1890 ж.; Абулғазы Баһадурхан бин Араб Мұхаммедхан әл-Чингизи әл-Хорезми
Тарих шежіре и Түрк.– 1891 ж.; Қисса-и (Ақын Өсербай Қуанышұлының қажылыққа сапары)
– 1895 ж.; Хикаят Көрұғлы сұлтан
–1895 ж.; Иасауи, Қожа Ахмет
Диуани хикмет.– 1896 ж.; Ақуал: Бұрынғы жақсылардың айтып қалдырған сөздері
–1897 ж.; Кашшафуддин бин Шаһмардан бин Абдулла
Қисса-и Абул-Харис
–1897 ж.; Кашшафуддин бин Шаһмардан бин Абдулла
Қисса-и Әдәблі бала
–1897 ж.; Кашшафуддин бин Шаһмардан бин Абдулла
Қисса-и Бәдір
–1897 ж.; Кашшафуддин бин Шаһмардан бин Абдулла
Қисса-и Ухуд
– 1897 ж.; Кашшафуддин бин Шаһмардан бин Абдулла
Қисса-и Хатымтай Жомарт
– 1897 ж.; Кашшафуддин бин Шаһмардан бин Абдулла
Қисса-и Хәлуа фуруш.– 1897 ж.; Кашшафуддин бин Шаһмардан бин Абдулла
Қисса-и Хикмет-нама
– 1897 ж.; Кашшафуддин бин Шаһмардан бин Абдулла
Қисса-и шаһ Махмұд
–1897 ж.; Кашшафуддин бин Шаһмардан бин Абдулла
Мақулат
– 1897 ж.; Кашшафуддин бин Шаһмардан бин Абдулла
Манзурат.– 1897 ж.; Қисса-и Жұмжұма
Қисса-и Қарун дию
–1897 ж.; Қисса-и Екі егіз бала көп кеңес
Ноғай һәм қазақ тілінде
–1897 ж.; Нұрбатыр
Өлең кітабы
–1897 ж.; Үлімшіұлы Ақыт Алтайский
Қисса-и Жиһаншаһ Тамуз шаһ ұғлы
–1897 ж.; Кашшафуддин бин Шаһмардан бин Абдулла
Кел балалар оқылық кітабы
–1898 ж.; Кашшафуддин бин Шаһмардан бин Абдулла
Қисса-и Дөхтәр Гуянде.– 1898 ж.; Кашшафуддин бин Шаһмардан бин Абдулла
Қисса-и Кемпір наммаме.– 1898 ж.; Кашшафуддин бин Шаһмардан бин Абдулла
Қыл тәфәккур.– 1898 ж.; Кашшафуддин бин Шаһмардан бин Абдулла
Мінез.– 1898 ж.; Кашшафуддин бин Шаһмардан бин Абдулла
Оқу намаз кітабы.– 1898 ж.; Қисса-и Біржан сал мен Сара қыздың айтыс­қаны.–1898 ж.; Қисса-и Самрұғ
–1898 ж.; Мархабан шаһри рамазан
–1898 ж.; Алтынсарин, Ибраһим Балғожа ұғлы
Мактубат.–1899 ж.; Кашшафуддин бин Шаһмардан бин Абдулла
Қисса-и Дөхтәр Гуянде
–1899 ж.; Кашшафуддин бин Шаһмардан бин Абдулла
Мінез
–1899 ж.; Кашшафуддин бин Шаһмардан бин Абдулла
Хазірет Әлидің Жанадал шаһарында төбелескені һәм қиссасы.– 1899 ж.; Қисса-и Хаби хожа.– 1899 ж.; Қыз Жібектің хикаясы
– 1899 ж.; Мархабан шаһри рамазан.–1899 ж.; Қажы Орынтай бин Құрымбай Қыпшақи
Насихат-ул-қазақия.– 1900 ж.; Қисса-и Рүстем.– 1901 ж.; Мұртаза Мұстафаұғлы
Үшбу кітап хазірет Зұлқарнайын Дахме-Шаһанға барғанлары қиссасы.– 1901 ж.; Қисса-и Таһир иле Зухра
–1902 ж.; Юсуфбек Шайхулислам ұғлы
Қисса-и уақиға-и Кербала үшбу-дүр хазірет Имам Хусейн ради Аллаһу анһу.– 1902 ж.; Қисса-и Зарқұм.– 1903 ж.; Қисса-и Ихсан Мәрсия
– 1903 ж.; Нағт нәби.– 1903 ж.; Нұржан бин Наушабай
Манзұмат қазақия.– 1903 ж.; Хұсейнұлы Мұхаммедуәли
Хикаят Имам Зафар
– 1903 ж.; Юсуфбек (Шайхулислам ұғлы)
Қисса-и Дотан Қобақанбайұлы.–1903 ж.; Апат яки Холера әңгімесі
–1905 ж.; Ғақаид
–1905 ж.; Қисса-и Һамра Хосрау патша.– 1905 ж.; Шарқ рус мактублері.–1905 ж.; Бақырған кітабы.– 1906 ж.; Жапон соғысы.– 1906 ж.; Арақ у яки Арақтың зарары яки Арақ ажал
–1907 ж.; Қасым бин Жамаладдин Бекқұлов
Ғайн-ул-түрқи.– 1907 ж.; Жандыбаев А.А
«Жас ғұмырым» яки Жастықта ғафлет.– 1907 ж.; Кәшимов М
Әдеб: Қазақ балалары үшін.– 1907 ж.; Кәшимов М
Үгіт: Қазақ балалары үшін.– 1907 ж.; Мәшһүр-Жүсіп Көпеев
Сары-Арқа кімдікі екендігі
– 1907 ж.; Мәшһүр-Жүсіп Көпеев
Тірлікте көп жасағандықтан көрген бір тамашамыз.–1907 ж.; Қазақ ахуалынан.– 1907 ж.; Қисса-и әнхәзірет Расулінің миғражға қонақ болғаны
–1907 ж.; Қисса-и Зарқұм.– 1907 ж.; Қисса-и Хазірет Юсуф пен Зылиқаның мәселесі
– 1907 ж.; Машһүр шаир
– 1907 ж.; Петербург саяхатнамасы
– 1907 ж.; Тарих-и Мұхаммедия
– 1907 ж.; Хал-ахуал.– 1907 ж.; Шорманов С
(Баян ауыл)
Аушы (қосшы)
– 1907 ж.; Ғабдурахман бин Юсуф
Қисса-и Серғазы – 1907 ж.; Батырғалиұғлы
Әдебиет қазақия.– 1908 ж.; Қасым бин Жамалиддин Бекқұлов
Алтынбай ағай 
–1908 ж.; Қасым бин Жамаладдин Бекқұлов
Түркістан: Роман.– 1908 ж.; Мұхаммед Мақсұд бин Хамидулла Бекметов
Қазақтың өлеңдері
–1908 ж.; Бигеев М
Гүзел қыз Хадиша.– 1908 ж.; Дүниядан шикаят: Поэма
– 1908 ж.; Закария бин Ерғали әл-Ахмади әл-Бөкеи
Тажуид хүкімдері.– 1908 ж.; Имамбаев
Ғибрат өлең.– 1908 ж.; Кәшимов М
Ақыл кітабы
– 1908 ж.; Кәшимов М
Насихат қазақия: яхуд қазақлардың халлары.– 1908 ж.; Қасым Бұлхайырұғлының зынданда жатып айтқаны
–1908 ж.; Қисса-и Сәтбек.– 1908 ж.; Қисса-и Тамимдар.– 1908 ж.; Мәрсия Әбдірах­ман Ишан бин Оразбай
–1908 ж.; Тілек бин Тимес
Қисса-и Ибраһим бин Әдһам.– 1908 ж.; Ғазауат-и султан
– 1908 ж.; Ішкі ордалықта мәшһүр правитель Мақаш Бекмұхамедовтың жақсы үгіт.– 1908 ж.; Юсуфбек Ходжа
Қыз Жібектің хикаясы.– 1908 ж.; Жиренше (Мұраттибі)
– 1909 ж.; Ғабдалқадырұлы Зариф әл-Ташкенди
Шопан ата
–1909 ж.; Кәшимов М
Сұлу қыз
– 1909 ж.; Қалтайұғлының қазақ ахуалындан бәхәс еткен манзумесі
–1909 ж.; Қасым Бұлхайырұлының зынданда жатып айтқаны
– 1909 ж.; Тыныштықұлы Маңғыстау (Лақап есімі Қожарұлы)
Хазірет-и Зұлқарнайнның хикметі тафсирі тәбиянда баян қылар.– 1909 ж.; Әл-Исаки, Зариф
Бұлбұл құс: Шиғр
–1910 ж.; Қазақтың айтысқан өлеңдері.– 1910 ж.; Қалтаев Мәшһүр Мақыш
Қазақтың айнасы.– 1910 ж.; Мәшһүр Қалтаев: Біраз ғибрат сөз һәм Ғабдулла мударриснің тәржіме халы уа һәм Нұрмұхаммед Сағнаев тәржіме халы уа һәм Ашимов пен Қалтаевтың сөздері һәм Мәшһүр (Мақыш) .– 1910 ж.; Қисса-и Айман-Шолпан.– 1910 ж.; Мәжидов Ғабдулкәрім (Омский)
Қазақ шәкірттеріне һәдия
– 1910 ж.; Бекмұхаммед бин Хусейн Серкебаев
Кітапхана жұрнағы
–1910 ж.; Үлгілі тәржіме.–1910 ж.; Шайхулисламұғлы Юсуфбек
Қисса-и Қасым Жомарт.– 1910 ж.; Шаһниғмет Шаһхаким ұғлы Шаһсеитов
Қисса-и Каштасибның Румға барып Қайсар қызы Катаюнаны.– 1910 ж.; Юсуфбек
Хайбар қиссасы.– 1910 ж.; Қасым бин Жамалиддин Бекқұлов
Татар ханлары.– 1911 ж.; Кәрими З
Бұлбұл құстың екінші парасы.– 1911 ж.; Молла Ақылбек бин Сабал
Ғибрат-нама.– 1911 ж.; Молла Ақылбек бин Сабал
Қисса-и Дандан Ибраһим ұғлы
–1911 ж.; Молла Ақылбек бин Сабал Турабаев
Қисса-и қырық.– 1911 ж.; Молла Ақылбек бин Сабал
Қисса-и Мағшұқ-нама.– 1911 ж.; Молла Ақылбек бин Сабал
Қисса-и Сәтбек батыр.– 1911 ж.; Молла Ақылбек бин Сабал
Мактубат.–1911 ж.; Молла Ақылбек бин Сабал
Назым.– 1911 ж.; Молла Ақылбек бин Сабал
Сұм заман.– 1911 ж.; Молла Ақылбек бин Сабал
Хажат-уд-дағуат.–1911 ж.; Молла Ақылбек бин Сабал
Хикмет Ниғметтің қиссасы
–1911 ж.; Төрегелдин Қылыш
Қисса-и зілзәлә .–1911 ж.; Тұр қазақ.– 1911 ж.; Дүниясы ахиретке кетпес.– 1912 ж.; Көбеев С
Үлгілі бала.– 1912 ж.; Қалтаев (Мәшһүр Мақаш бин Қалтай бин Әбдіге Ақмолауи Әл-Қыпшақи)
Тура жол
– 1912 ж.; Қисса-и Наурызбай төре Қасымұғлы Қасым Абылайханов
– 1912 ж.; Мәметұлы А
Ғибрат.– 1912 ж.; Оқуға махаббат .–1912 ж.; Мұхаммедсадықұлы С
Қазақтың тойы
–1912 ж.; Хал ахуал: Мәшһүр-Жүсіп Көпеев һәм оның ұлдарының бағзы бір шиғрлары.– 1912 ж.; Шайхулисламұғлы Ю
Мархабан йә рамазан
–1912 ж.; Бекболатов С
Хазірет Мұхаммед (ғ.с.)
– 1913 ж.; Бисенбинов Б
Милли шиирлер.– 1913 ж.; Қазақ балаларына жәрдем
–1913 ж.; Қазақтың қамы (Ғами)
– 1913 ж.; Қыпшақбай
Халық әдебиеті яки Шамс уәзір
– 1913 ж.; Маметов Ахметғали (Бөкейлік)
Кеңес
– 1913 ж.; Мұхаммед Ханафия Хазірет Алиұлының Табут патшамен соғысқаны
–1913 ж.; Өнеге яки намуне: Қазақша қираат кітабы
–1913 ж.; Сарымбайұлы Е
Хикаят дастан Хатымтай
– 1913 ж.; Сауат кітабы
–1913 ж.; Юсуфұғлы Ғабдурахман
Қисса-и Өндірбай Хаж харамәйн.– 1913 ж.; Ғабдуллин Кенжеғали
Ұран
– 1914 ж.; Қазақша дұрыс жазу қағидалары
– 1914 ж.; Мұхаммед Шәріп молла Ғұмарұғлы
Рәддия: Молла Ғұмардың «Бадл хадж бидағауат» деген рисаласына
– 1914 ж.; Умму Халид
– 1914 ж.; Үлгі: Қазақша шиирлер мәжмуғасы
–1914 ж.; Хазірет Ғұсман радия Аллаһу анхудың қонаққа шақырғаны һәм Уайым-наме һәм Гудак баланың қиссасы дүр
– 1914 ж.; Қисса-и Балғам Бағұр
–1915 ж.; Қисса-и Наурызбай төре Қасымұғлы Қасым Абылайханов (Мұраттибі): Жүсіпбек Шайхулисламұғлы, Нәшері: Шәмсуддин Хұсаинов
– 1915 ж.; Садуақасов Хамидулла
Халық мұңы
– 1915 ж.; Хикаят Көрұғлы сұлтан.– 1915 ж.; Ғабдрахман Бектасов
Қисса-и Құламерген.– 1916 ж.; Қисса-и Салсал.– 1917 ж.; Қисса-и хазірет Юсуф ғалейһи сәләм мен Зылиханың мәселесі
–1918 ж.
Татар тіліндегі кітап алғаш 1722 жылы жарық көріпті
Сол 1722 жылдан Қазан төңкерісіне дейін, яғни 1917 жыл аралығында татар тілінде ұзын саны 15 мың кітап шыққан екен
Орыс тіліндегі кітаптар туралы әңгіме басқа… олар жүз мыңдап саналады.
Көзге ұрып тұрған бір ерекшелік – татар мен башқұрт, қазақ тіліндегі кітаптар биттің қабығындай жұп-жұқа, мұқабасы да үлбіреп тұр
Ал орыс тіліндегілері үш-төрт еліден, көз сүйсінткен қалың, семіз фолианттар
Мұқабалары қатырма қағаз, ешкінің терісімен немесе тері алмастырғыш материалдармен қапталған
Безендірілуі де ерекше, өрнектері алтынмен апталып, күміспен күптелген
Соған қарағанда «татар ағайын жазуға еріншек болған ба» деп те ойлағандайсың.
Әріптестерімнен суыртпақтап осы жайдың сырын сұрадым
Бұл мәселе олардың да шымбайына бататын, намысын қозғайтын жағдай екен
Айтқандары сұмдық, жағамызды ұстатты…
Ақ патшаның заманында орыс тіліндегі кітап пен бұратана халықтар тіліндегі кітаптардың айырмашылығы орасан болыпты
Қысқасы, жер мен көктей! Орыс тіліндегі кітапқа қарағанда, мысалы, татар тілінде кітап бастырып шығару 25 есе қымбатқа түскен
Яғни орыстілді автор 10 рубль төлесе, татар ағайын кітабын бастыруға 250 рубль төлеуге мәжбүр болған
Сондықтан да том-том кітап шығаруға шылқыған байдың да, шалықтаған көпестің де шамасы жете бермеген.
Ол замандарда татар, башқұрт, қазақ тілінде шыққан кітаптардың тілдей жұқа болатын себебі осы екен.
Қандай зымиян саясат еді
Бұратана халыққа төл тарихын, мәдениеті мен дәстүрін ұмыттырып, оларды мәңгүрт етудің бір жолы осындай бопты…
Кириллицаның қателігі
Испания астанасындағы атақты Прадо мұражайын аралап жүрміз
Көркемсуреттің теңдессіз мол қоры жинақталған, аты әлемді әлдилеген ұлы мұражай
Айтары жоқ, ғажап дерсің, тіл жетпейді, көңіл тойғанмен көз тоймайды… Веласкес, Эль Греко, Сурбаран, Рибера, Мурилье… Арғы-бергі замандардағы испан өнерінің жауһар туындылары, біршамасы бұрыннан таныс картиналар
Таныс еместері сол ұлылардың салған мектептерінің шәкірттері, оларды да қолтаңбаларынан байқап жүрміз
Бұрын бұл биік өнер туындыларын репродукциядан, кітап беттерінен көрсек, енді түпнұсқадан қызықтаудың мүмкіндігі туды
Кітаптан ғана көріп, репродукциядан баға беріп жүрген Франциско Гойяға қайранмын
Оншалықты мойындамаушы едім, жаңадан ашқандай күйдемін
Бұл жұрт тегін шуламайтын сияқты, Гойяның пайғамбар тұлғалы өнер иесі екеніне көзім жетті
Кенепке жағылған бояудың үйлесімі, нақышы, суретшінің еркіндігі мен батылдығын жақыннан зерттеп, өнеріне тағзым еттім, кеудемді ұстап басымды идім.
Бұл мұражайға келуім алғаш болса да, түрлі залдарға кірген бетте алуан картиналар ескі таныстардай сонадайдан жарқ етіп көзіме оттай басылады
Суретшілікке оқып жүрген Кеңес заманында, неге екені белгісіз, бізге Шығыс өнерін жүрдім-бардым оқытты
Ал Батыс пен орыстың көркемсурет тарихын шақпақша шағатын едік
Әлемнің мықты суретшілерінің туындыларын күншіліктен танитынбыз
Емтихандарда оның авторының аты-жөнін, қай ел, қандай стиль, қандай мектептің өкілі екенін сайрап беретінбіз
Біз оқу бітіргелі де біраз жылдар өтті ғой, оқыған дүние көмескілене бастаса да, көбісін есіме түсіріп жатырмын.
Мұражайда итальян мен фламанд сұңғат өнерінің коллекциясы мол екен
Үлкен бір зал тұтасымен кемеңгер Тицианға арналыпты
Кезекті бір залда Беллини, Тинторетто, Каррачи, Караваджо, Тьеполо, Веронезе картиналары
Әйелдер арасынан шыққан ортағасырлық ұлы сұңғатшы Артемизия Джентилескидің де бірнеше картиналары қойылыпты
Фламанд залдары «живописшілердің королі» атанған данышпан Рубенстің шығармаларымен ашылыпты
Келесі бір залға өте бергенде «Әне, Босх» деймін білетіндігімді сездіріп, төрде тұрған картиналарды алыстан нұсқап
Экскурсовод испан әйелі басын шайқайды, «Бош» дей береді
«Апырмау, мен шынымен қателестім бе, мынау Босх еді ғой?» деп өз-өзімнен күдіктене бастаймын
«Жоқ, мынау Босх!» деп тілмаш арқылы таласамын
Экскурсовод та келіспейді, басын шайқай береді, «Бош» дейді табандап
Мен бұл әйел сияқты Прадоның қызметкері емеспін, қайдан білейін, қателесуім де мүмкін ғой? Жеңілдім, қойдым
«Бош» деп шырылдағаны, тегі сол Босх мектебінің бір шәкірті болар, стилі айнымайды, соқыр суретші де танығандай.
Кейін ұқтым, суретшінің аты латынша «Воsсһ» деп жазылады екен
Оны орыс тіліне аударып жазған кезде, «техас», «кино» сияқты, мүкіс кеткен
Кириллица алфавитіндегілер оны «Босх» деп қате оқып, көркемсурет тарихында солай қалыптасып кетіпті
Дұрысы – «Бош» екен
Осы қателікті ұлы суретші туралы Ресейден бұрқырап шығып жатқан альбомдар да түзетер емес.
Қазақтың тілдік әуезін бұзып, табиға­ты­на бөтен 10 әріпті тықпалаған кириллица алфавитінің тағы бір қателігі осы еді.
Қазақтың алты қасиеті
Бір кездескенімізде академик ағамыз Әбдімәлік Нысанбаев ертеректе Антонио Грамши атты италияндық ғұлама ойшыл өмір сүргенін әңгіме еткен
«Интеллигентсіз қоғам болмайды» деген аталы сөз сол италияндықтан қалыпты
Грамшидің айтуынша, интеллигенция, яғни қазақша зиялылар екі топқа бөлінеді екен
Біріншісі – дәстүрлі (табиғи) зиялылар, ал екіншісі – органикалық зиялылар.
Дәстүрлі зиялыларды халықтың өзі туғызатын тәрізді
Академик ­Нысанбаев ол жөнінде қазақтың өзінен мысал келтіріп, тектілік пен парасаттылықты тең ұстаған хандарын, билері мен шешендерін, ақындары мен жырауларын еске салған
Олар осы табиғи зиялылықтың қаймағы болмақ
Ал органикалық зиялылыққа алуан деңгейдегі мектептер мен жоғары оқу орындарын тәмамдаған кәсіби білімі бар, сондай-ақ өмірдің өзінен оқығанынан тоқығаны мол озық ойлылар жатады дейді.
Кейіндері бір мақаласында академик ағамыз осы тұжырымдарын «Мал да, дүние де адам тіршілігіне керек шығар
Бірақ өз ұлтыңның озық ойлы серкесі болу үшін – бүгінгі күні талант, білім аздық етеді
Бұл екеуіне ұлттық намыс, ұлттық мінез, ұлттық сана, ұлттық рух, ұлттық болмыс қосылуы қажет» деп бекіте түсіпті.
Солай дей отырып, академик қазақ халқының бойындағы қасиеттерін жан-жақты сараптайды
Сараптай келе, оларды шартты түрде алты топқа бөлуге болатынын жазады:
Біріншіден, қазақ халқы – табиғатынан қиналғанға қол ұшын беруге даяр тұратын, ізгілікке жаны құмар, данышпан, гуманист халық
Қонақжайлылығы да, кеңпейілділігі де, жомарттығы да, тіпті шашпалығы да осы сезімнен туындаған.
Екіншіден, ізеттілік, яғни үлкенді сыйлау, кішінің көңіліне қаяу салмау – атадан балаға көшіп келе жатқан асыл қасиеттеріміздің бірі
Қазақтар, тіпті ренішінің өзін ишаралап жеткізеді
Жоқ, бұл – шығыстық қулық емес, шын көңілден шыққан ибалылық пен имандылық.
Үшіншіден, коғамның кішкентай ұясы түріндегі отбасындағы ынтымақ – аға ұрпақ пен жас ұрпақ арасындағы рухани келісім қазақ қоғамында көздің қарашығындай сақталған
Ата-ананы, аруақтарды қастерлеу, анасының, әйелінің, әжесінің, келінінің, қарындасының арына кір жұқтырмай сақтау – биік адамгершілік парыз деңгейіне көтерілген.
Төртіншіден, адалдық
Досқа, ағайынға, ұлтқа, Отанға адалдық қазақ халқының ұғымында айрықша әспеттеледі.
Бесіншіден, қазақ еркіндікті, әсіресе, ой еркіндігін, жеке басының бостандығын, ешкімге бағынышсыздықты жоғары қоятын халық
Жағымпаздық, мансапқорлық сынды әдеттер бізге кейін Кеңес дәуірінде жұққан
Бұрынғы қазақ қоғамындағы «Дат!» деп алып, ханға да қарсы уәж айта беретін дәстүрлі қоғамтанушылар «далалық демократия үрдісі» немесе «көшпелі демократия» деп атап жүр.
Алтыншыдан, қазақ тәубесі бар, төзімді, даналыққа құштар, философ халық
Оның терме және айтыс өнерлері осының дәлелі.
Мо Янның лекциялары
Әдебиет саласында Нобель сыйлығын иеленгенге дейін Қытай жазушысы Мо Янның атын естімеппіз
Атын естіген бойда іздеп жүріп, үзіп-жұлып біраз дүниесін қарап шықтық
Өзі шындықты бетке айтамын деп, туған елінде қуғын көрген, көп уақыт шетте жүрген тағдыры тайқы қаламгер екен
Жылдар бойы Еуропа, АҚШ университеттерінде лекциялар оқыпты
«Иностранная литература» журналынан ағылшын тіліндегі сол лекциялардың орысша аудармаларын кезіктірдік
Мен Мо Янды біздің Абайға ұқсатқандай болдым… Тұрлаусыз қоғамның келеңсіздіктерін қатаң сынға алады
Кейде іш тарта отырып, туған халқының жағымсыз жақтарын әжуалайды
Халқына жаны ауырады, жаман мінезден арылуға шақырады
Журнал ол лекцияларды «Эти отвратительные китайцы» деген атпен жариялапты
Ойшыл жазушының қазақ үшін де тәлім алар ақылы, үйренер тұстары бар секілді.
Міржақыптың  өсиеті
Жоғарыда сөз еткен қытайдың Мо Яны тумай тұрып, қазақтың да небір ғұламалары, жақсылары мен жайсаңдары аталы сөзін, ағалық ұлағатын, көсемдік үлгісін кейінгі ұрпағына қалдыра білген ғой…
Әттең, қазіргі жастардың көбісінің сол ұлағаттарға қолдары жетпей, үлгіні місе тұтпай жүргендері қынжылтады
Қолдары жетпейтіні – олар кітаптан қол үзіп барады, газет оқымайды, сосын да өзінің шыққан тегін місе тұтпайды
Батысқа еліктеп, рухтары әлсіреп, намыстары өше бастаған
Ақпарат пен білімін интернет пен қалта телефонынан алуға ұмтылады
Ол жерде ақпараттың көбі алдамшы, білімі жарымжан екенін ұқпайды
Ұққысы да келмейді
Содан да олар қазір рухани жүдеулік күйін кешуде
Сөйтіп, ұрпақ сабақтастығы үзілейін деп, қазақтың салт-дәстүрі көмескіленіп, ұлттық болмысымыз өзгеріске ұшырай бастағандай.
Ал енді, бір сәтке тыныстап, ХХ ғасыр­дың басында айтып кеткен Міржақып Ду­латұлының мына сөзіне құлақ қойыңыз­шы:
«Күннің көзі жалқауға да, іскерге де, байға да, пақырға да бірдей түскені секілді, көпке бірдей болған жақсылықтан мақұрым қалу, оның үстіне қазақ халқы өзінің сыбағасын іздемей, сұрамай, қатты наразылық көрсетпей жатуы да кемшілік».
«…Әлгі жас балалар орыс кітаптарыменен орысша оқып кетсе, тез уақытта тілін ұмы­тып, дінінен де айырылып қалу қаупі бар».
«Алаш» деген сөздің алғаш мағынасы – Отан кісісі (соотечественник) деген сөз болады
Мұны бір ақынның Абылайға айтқан өлеңінен білеміз: «Тақсыр-ау, ұнатсаңыз, қарашыңмын, Ұнатпасаң, жай жүрген алашыңмын» дейді
Сол өлеңде «Алаш» отан кісісі мағынасында
Және қазақта «Алаң келе ме, Алаш келе ме» деген бір мәтел сөз бар
Сондағы Алаң– шетелдің кісісі, Алаш – отан кісісі мағынасында болады».
«Тіршіліктің қызығы адамзатқа жақсылық қылуменен болып көрінеді».
«Ас беруден мүйіз шығатын болса, баяғыдан бері ас беріп келе жатырмыз ғой
Одан қанша абырой алып, жұрт алдында шықтық, бір тойған тамақ жинаған жұртқа қаншаға үнем болады
Шариғатқа салғанда да ас берудің жөні жоқ, ысырап қылып күнә таппасақ, алар сауабымыз шамалы».
«Өз ісімізді өзіміз басқара алмасақ, бізді біреу келіп түзетер деу адасқандық».
«Жақсы болу үшін депутат болу шарт емес
Депутат болу үшін жақсы болу шарт».
«Бостандық болып еді, өз тізгініміз өз қолымызға тиіп еді, не істедік? Бұрынғыдан артық қанша алысқа ұзадық?».
«Осы бастан адамгершілікке, тазалыққа, дұрыстыққа құмар болмаған жас ұлғайғанда, қартайғанда ешкімді жарылқай алмайды».
«Оқудағы мақсат – жалғыз құрғақ білім үйрету емес, біліммен бірге жақсы тәрбиені қоса беру».
