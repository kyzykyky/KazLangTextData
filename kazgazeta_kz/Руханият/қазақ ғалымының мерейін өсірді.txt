Малайзия елінің астанасы Куала-Лумпурде VII әлемдік Ислам форумы өтті
Онда Азия және Африканың бірқатар елдерінің мемлекет, ғылым, білім, қоғам және дипломатия қайраткерлері бас қосты.
Форум аясында Р.Б.Сүлейменов атындағы Шығыстану институтының директоры, профессор Әбсаттар қажы Дербісәлінің Лондонда жарық көрген «Іslam Religion of Peace and Creation» («Ислам – бейбітшілік пен жасампаздық діні») кітабының таныстырылымы болды
Қатысушылар қазақ ғалымының еңбегіне жоғары баға бере келе, автордың ислам діні мен өркениетін зерттеуге қосқан үлесіне тоқталды
Сонымен қатар Францияда Әбсаттар қажы Дербісәлінің «Ғылымдағы есім» (Tne Name in Science) халықаралық құрмет сыйлығы және әлемдік ғылымға қосқан үлесі үшін арнайы дипломымен марапатталғаны айтыла келе, ислам елдерінің жоғары оқу орындарында ғалым шығармашылығына арналған арнаулы курс оқылса жөн болар еді деген ұсыныс жасалды.
Дербісәлі қазақ елінің әдебиеті мен мәдениеті яғни тарихи-мәдени және рухани мұрасы жайлы сөз етіп, өз Отанының ислам өркениетіне үлес қосқан ел екенін, тек бір ғана Отырар-Фарабтан 30-дан астам ғалымдар мен ойшылдар шыққанын, олар тек қазақ елі ғана емес, сондай-ақ әлем мәдениеті мен руханиятының мақтаныштарына айналғанын атап өтті.
