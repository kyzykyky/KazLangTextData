Қазақстан Жазушылар одағының Әдебиетшілер үйінде дәстүрлі Әдеби жыл қорытындысына арналған жиын өтті.
Жиынды Қазақстан Жазушылар одағы басқармасының төрағасы, Қазақстан Рес­пуб­ликасы Парламенті Сенатының депутаты Нұрлан Оразалин кіріспе сөзбен ашты.
Бұдан әрі әдебиеттің жанрлары бойынша баян­дамалар жасалды
Жанрлар жөнінде сыншы, жазушы, филология ғылымының докторы Нұрдәулет Ақыш (проза), ақын, «Ақиқат» журна­лының бас редакторы Аманхан Әлімұлы (поэзия), жазушы, «Қазақ газеттері» ЖШС-нің Бас директоры – Редакторлар кеңесінің төрағасы Жұмабек Кенжалин (деректі проза), жазушы Сәбит Дүйсенбиев (балалар әдебиетінің прозасы), ақын Болат Үсенбаев (балалар әдебиетінің поэзиясы), жазушы Рахметжан Юсупов (ұйғыр әдебиеті), ақын Любовь Шашкова (орыс әдебиеті), жазушы ҒазизбекТәшімбай (көркем аударма), сатирик, Халықаралық «Алаш» әдеби сыйлы­ғының лауреаты Еркін Жаппасұлы (сатира), өнертанушы ғалым Амангелді Мұқан (драматургия), жазушы Шәмшиден Абдраман (фантастика), сыншы, Халықаралық «Алаш» әдеби сыйлығының лауреаты Бақыт Сарбалаев (сын) баяндама жасады.
Жарыссөзге қатысқан ақын-жазушылар өз ой-пікірлерін білдірді.
Биылғы жыл қорытындысында аңғарыл­ған­дай шығып жатқан кітап көп
Олардың тақырып­тары да сан алуан
Өткен жылы Қазақ хан­дығының 550 жылдығы атап өтілгені белгілі
Тарихи романдар қазақтың бастан кешкен дәуірлерінен сыр шертті
Қазақ жазушылары өзіміз өмір сүріп отырған қоғамның түрлі қалта­рыстарын көркем тілмен бейнелеп келеді
Шы­ғар­малар қоғам, өмір жайында ой түюге жетелейді.
Баяндамаларда соңғы кезде тым тәуір дүние­лерімен көрініп жүрген жас жазушылардың да есімдері аталды
Бұл, әрине, жақсылық
Демек, әдебиеттің сабақтастығы, ертеңі бар деген сөз.
Шығып жатқан кітаптардың барлығы жоғары деңгейде деп айтсақ мұнымыз жөн бола қоймас
Баяндамашылардың сөздерінде сын да айтылды
Орынды сынды қабылдай білген дұрыс
Сын айтылмай мін түзелмейді
Әсіресе, әдебиетте сынның алар орны ерекше
Әдебиетті рухани азық деп қабылдайтын болсақ, оқырман қолына ой салар, жақсылыққа жетелер туындылардың тигені абзал.
Нұркен Жандәулетұлы
