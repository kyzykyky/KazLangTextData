Түркиядағы  Қазақстан елшілігінің, Халықаралық ТҮРКСОЙ ұйымы мен Алматы қаласы Әкімдігінің ұйымдастыруымен Анкарадағы Гази университетінде Қазақстан Тәуелсіздігінің 25 жылдығына арналған «Тәуелсіздік жылдарындағы Түркиядағы қазақ тілі мен әдебиеті» атты халықаралық конференция  өтті.
Осы іс-шара аясында қазақ әдебиетінің классигі Ғабит Мүсіреповтің «Ұлпан» романының түрік тілінде шығуына орай таныстырылымы болды
Роман Қазақстанның Түркиядағы елшілігі мен Еуразия Жазушылар қауымдастығының қолдауымен жарық көрді
Сондай-ақ қазақ сөз өнерінің шеберлері М.Әуезов, Ж.Аймауытов, С.Сейфуллин, Б.Майлин, С.Ерубаев, С.Мұқанов, Ғ.Мүсірепов, Ә.Кекілбаев, М.Мағауин романдарындағы көркемдік шеберлік туралы Гази университетінің оқытушысы, ғылым докторы Жәмилә Қынаджының «Қазақ әдебиетіндегі имидж және тұлғалық қасиет» атты зерттеу еңбегі де жұртқа таныстырылды.
Конференция жұмысына Қазақ­станның Түркиядағы елшісі Жансейіт Түймебаев, ТҮРКСОЙ Халықаралық ұйымының Бас хатшысы Дүйсен Қасейінов, Еуразия Жазушылар қауым­дастығының төрағасы Якуб Омароғлы, белгілі түркітанушы-ғалым профессор Ахмет Бижан Ержиласун, Қазақстан Жазушылар одағы басқармасы төрағасының орынбасары Жанарбек Әшімжан, Алматыдағы С.Мұқанов пен Ғ.Мүсіреповтің әдеби-мемориалдық музей кешенінің басшысы Әділғазы Қайырбеков, Қазақстанның ТҮРКСОЙ-дағы өкілі Мәлік ­Отарбаев, Түркиядағы қазақ әдебиетінің зерттеуші-ғалымдары Ферхат Тамир, Әкрам Аян, ­Сейфулла Йылдырым, Анкара қаласындағы зиялы қауым өкілдері және Гази университетінің ұстаздары мен шәкірттері қатысты
Жиынды Гази университетінің бөлім меңгерушісі, профессор Фатих Киришчиоғлы жүргізіп отырды
Кейінгі жылдарда қазақ-түрік әдеби байланыстарының дамып келе жатқандығын кітаптардың таныстырылымына қатысушылар баса айтты.
Г.Парасат
 
