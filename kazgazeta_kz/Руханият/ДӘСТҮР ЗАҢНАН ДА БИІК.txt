2011 жылы «Мәдени мұра» мем­ле­­кеттік бағдарламасы аясында Түркістан қаласында «Тарихи-мә­дени этнографиялық орталық» ашылған болатын
Аталмыш ор­талық бүгінде халқымыздың мұ­расы мен рухани қазынасын жинақ­тауға мән беріп келеді.
Орталықтың іші­не қаламыздың төл тарихына ар­нал­­ған музейлік экспозиция жасақ­талған
Осындай күрделі де жа­уап­ты жұ­мысты қолға алған оң­түстік өңірінің құрметті азаматы Аманжол Найманбай
Ал оның тақырыптық-экспозициялық жоспары мен ғы­лыми тұжырымдамасын жасаған түркістандық ғалымдар мен музей мамандары, кеңесшілері елімізге белгілі ғалым академиктер М.Мырзахметов, К.Байпақов, З.Қинаят­ұлы
Музей экспозициясында тұң­ғыш рет қазақ тарихындағы тың де­ректер мен ғылыми тұжырым­дамалар айтылып, көрсетілді
Атап айтқанда, Түркістанның түркі тарихындағы орнын оның қазақ халқының рухани тұтастығының кепілі болғанын ешкім тарихтан сызып тастай алмайтындығын, ал қа­зақ халқының жеке халық ретінде қа­лыптасуында Түркістанның – Ясауи ілімінің рөлі шексіз екендігі нақты ғылыми деректермен берілген.
Орталықтың кіре берісінде қазақ халқының ежелден келе жатқан мұрасы – «Киіз үй» орнатылған
Ол – «Киіз туырлықты, ағаш уықты қазақпыз» деп, аталы сөз айтып қалдырған қазақ ата-бабаларының негізгі баспанасы, мәдениеті, мақтанышы, табысы әрі тарихи ескерткіші
Киіз үйде қазақ ата-бабасының түсінігі мен түйсігі, ұғымы, танымы, талғамы, өнер тәжірибесінің тұтас үлгісі, көрінісі жатқандықтан, ол ұлттың бас мұрасы ретінде орталықтың бірінші қабатына орналастырылған
Бір ғана киіз үйден сәулет, құрылыс, сурет, қолөнер, мәдениет сияқты бірнеше өнердің басын құрайтын ғажайып туындыны көруге болады
Киіз үй құрылысы атауларынан қазақ тілінің бай қазынасын танып білуге болады
Орда – салтанатты, жоғары мәртебелі адамдар бас қосатын, елдік мәселе шешетін ­немесе аса құрметті хан, би, сұлтандар отыратын үй.
«Ерте дәуірдегі Түркістан» атты экспозициясы ежелгі Түркістан шаһарының барлық бет-бейнесінен, тарихынан мағлұмат береді.
Сондай-ақ бұл орталықта Алаш үкіметіне қатысты да экспозиция дайындалған
Алаш үкіметін құрушылар туралы деректер мен портреттері келтірілген.
Екінші қабаттағы орталықтың басты экспонаттарының бірінде қазақ халқының хан сайлау рәсімі көрсетілген
Ол көне моңғолдық дәстүрден аса көп өзгермеген күйінде ХІХ ғасырға дейін сақ­талған
А.И.Левшиннің ­сипаттауы бойынша, «Хан сайланатын орын мен уақыт белгіленетін, онда халықтың көптеп жиналуы және әр ру-тайпа басшыларының қатысуы­мен кішігірім мәжіліс өткізілетін
Тақ мұрагері анықталған соң, әйгілі билер мен сұлтандар оны ақ киізге отырғызып «Хан, Хан, Хан» деп үш рет көтеретін
Хан кө­терілген ақ киіз, сайлауға қатыс­қандарға «хан талапай» деп аталатын тәбәрік ретінде таратылған».
Хан тағы – қазақ хандары отыратын орын
Орталықтағы экспо­наттардың бірі
«Батыр туса – ел ырысы» тақырыбы аясында әзірленген орталықтағы экспонаттар арқылы қазақ жауынгерлігі туралы ақпарат алуға болады
Қазақ этносының дәстүрлі мәдениетінің бір бөлігі болатын дәстүрлі жауынгерлік қару-жарағының даму тарихы бірнеше мыңжылдықты қамтиды.
Қазақтың дәстүрлі жауынгерлік қару-жарағы қазақ халқын құраған ру тайпалардың әрқайсысына тән қару-жарақ үлгілерінің негізінде дамып, Қазақ хандығының құры­луымен төлтума бітімге ие болды
Көшпелі халықтарға тән жауын­герлік қарулар мен қорғаныс жарақтарының көпшілігі қазақ­тарда ХVІІ-ХVІІІ ғасырларға дейін, ал жекелеген түрлері ХІХ ғасырларға дейін қолданылып келді
Осы экспонатта қазақ еліне тән қару-жарақтар қойыл­ған
«Ел іші – өнер кеніші» деген тақырыпта біріктірілген орталық экспонаттары қазақ халқының өнерінен сыр шертеді
Қазақтың аса бай тарихи, мәдени мұрасы, ұлттық аспаптары, ұлттық ою-өрнектері, ісмер­лігі, қолтумасының қайта­ланбас сипаты, киім-кешегі ұлттық мақ­таныш сезімін тудырады
Халық шеберлерінің қолынан шыққан бұйымдардың ою-өрнекпен безен­дірілмегені өте аз
Ою-өрнектер ежел­гі замандарда қалыптасып, халқы­мыздың тарихымен, тұрмыс­тағы әдет-ғұрып, салт-дәстүріне сай дамып, түрленіп жетілдіріліп отыр­ған.
«Қожа Ахмет Йасауи ілімі мен мұрасы» бөлімінде Ясауи салған сопылық жол ­жайын­да мағлұматтар, суреттер, тағы басқа дүниелер қамтылған
Х-ХII ғасырда Түркіс­танда жаңа ұлттық мирасты жаң­ғыртқан ислами жол дүниеге келді
Ол Ахмет Ясауидің түркілік сопы­лық ілімі, «Ясауи» дәстүрі, «Ясауи» тарихаты еді
Қ.А
Ясауи өз туындыларын қыпшақ, оғыз ұлыстарының ана тілінде, көне түрік тілінде жаз­ған
Ясауи ілімі сопылық әдебиеттің негізін қалап қана қоймай, түркі халықтарының мемлекет, ұлт болып қалыптасуына әсер етті.
Елбасының «Болашаққа бағдар: рухани жаңғыру» мақаласы аясын­дағы жұмыстарды жандандыру мақсатында орталыққа Түркістанда өмір сүріп жатқан түрлі ұлт өкілдерінің ұлттық киімдері тігіліп, орталық экспозиция жаңартылды
Орталық, сонымен қатар оқушыларға тәрбие беруде де маңызды рөл атқарады
Республиканың барлық аумағында «Тарихи-мәдени этногра­фиялық орталықпен» таныстыру мақсатында ұйымдастырылған оқу­шылар экскурсиясы құрылып, Түркістан қаласына ағылуда
Орта­лыққа қарасты Түркістан қаласында Н.Оңдасынов атындағы тарихи-мемориалдық музейі атты филиал жұмыс жасайды.
Қазіргі таңда ОҚО тарихи-мә­дени-этнографиялық орталығында ақпараттық инно­вация­лық әдіс­терді толық игерудеміз
Ең алдымен орталықтың арнайы http://www.tmeomuseum.kz/ сайтын, онан соң Facebook әлеуметтік желісінде орталықтың арнайы парақшасын аштық
Онда орталық туралы мәлімет берілген.
Тұрар АКИМОВ,
Тарихи-мәдени этнографиялық орталық директорының орынбасары
