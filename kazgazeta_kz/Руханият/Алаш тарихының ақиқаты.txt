Жуырда Қазақстан Жазушылар одағының Әдебиетшілер үйінде «Алаш тарихының ақиқаты» атты жабық бәйге жеңімпаздарын марапаттау рәсімі өтті
 Проза, поэзия және драматургия жанрлары бойынша ұйымдас­тырылған әдеби туындылар байқауы Қазақ хандығының 550 жылдығына арналды
Шараны Қазақстан Жазушылар одағы өткізіп, Еуразиялық топ (ERG) басқармасы демеушілік көрсетті. 
Салтанатты шараға Мәдениет және ақпарат министрі Арыстанбек Мұхамедиұлы, Алматы қаласы әкімінің орынбасары Арман Қырықбаев қатысты
Кешті сенатор, ақын, Жазушылар одағының басқарма төрағасы Нұрлан Оразалин ашып, байқаудың ел руханиятында алатын орнын атап өтті
Айта кетейік, жүлде алған шығармалар «Ан-арыс» баспасынан жарық көрген «Алаш тарихының ақиқаты» атты кітап болып оқырман қауымға жол тартты.
Алғашқы құттықтау сөз Қазақстан Республикасы Мәдениет және спорт министрі Арыстанбек Мұхамедиұлына берілді
Арыстанбек Мұхамедиұлы Қазақ хандығының 550 жылдығына арналып өткізіліп отырған қаламгерлер байқауының ұйымдастырылу деңгейін жоғары бағалап, жеңімпаздарды құттықтады
ҚР Премьер-министрі Кәрім Мәсімовтің жолдаған құттықтау хатын оқыды
Алматы қаласы әкімінің орынбасары Арман Қырықбаев қала әкімі ­Бауыржан Байбектің құттықтау хатын оқыды
Сенатор Нұрлан Оразалин Қазақстан Республикасы Мемлекеттік хатшысы Гүлшара Әбдіқалықова, Парламент Сенатының Төрағасы Қасым-Жомарт Тоқаевтың құттықтау шараға орай арнайы жолдаған құттықтауларын оқыды
Бас демеуші Еуразиялық топ басшылығына өз ризашылығын білдірді.
Сонымен, топ жарып жүйрік шыққандар марапатталды
Үш жанр бойынша озық шыққандардың қатарында: Проза жанры бойынша: Бас жүлде – Тынымбай Нұрмағанбетов (Алматы)
1-орын – Момбек Әбдәкімұлы (Оңтүстік Қазақстан облысы), 2-орынды Тұрысбек Сәукетай (Алматы), Бақытжан Қанапиянов (Алматы), Қуаныш Жиенбай (Астана) алды
3-орынға Әділбек Ыбырайымұлы (Астана), Төкен Әлжантегі (Қарағанды), Асқар Алтай (Астана), Серік Сағынтай (Қарағанды) ие болды
Поэзия жанры бойынша: Бас жүлде – Серік Тұрғынбекұлына (Астана) берілді
1-орын Сайлау Байбосынға (Ақмола) бұйырды
2-орынды Серік Ақсұңқарұлы (Қарағанды), Әбубәкір Қайран (Алматы), Жарас Сәрсек (Алматы), Қорғанбек Аманжол (Алматы), Бақытбек Бәмішұлы (Алматы) иемденді
3-орын Ғалым Әріп (Маңғыстау облысы), Ескен Елубай (Алматы), Мыңбай Рәш (Алматы), Саршаев Наурызбекке (Тараз) тиесілі болды
Драматургия жанры бойынша: Бас жүлде – Иранбек Оразбаевқа (Алматы) бұйырды
1-орынды Рахымжан Отарбаев (Атырау) алса, 2-орынға Сұлтанәлі Балғабаев (Алматы), Думан Рамазан (Астана), Жолтай Әлмештегі (Астана) ие болды
3-орынға Нұрғали Ораз (Алматы), Кенжебай Ахмет (Жезқазған), Жәркен Бөдеш (Алматы), Мағира Қожахметова (Алматы) лайық деп танылды
Жүлдегерлер қомақты қаржылай сыйлықтармен марапатталды.
Д.Жұматұлы
