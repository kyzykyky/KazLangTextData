С
Бәйішев атындағы Ақтөбе облыстық әмбебап ғылыми кітапханасында Ұлы Жеңістің 70 жылдығына орай Ұлы Отан соғысының ардагері, гвардия капитаны, қоғам қайраткері Қонақбай Назаровтың рухына арналған «Ғасырлық ғұмыр ғибраты» кездесу кеші өтті.
Шара Отанымыздың болашағы мен тәуелсіз­дігі жолында құрбан бол­ған әкелеріміз бен аталарымызды үнсіздікпен еске алумен басталып, жур­налист Жанғабыл Қабақбаевтың «Әке ізі» атты кітабының тұсаукесері рәсі­міне жалғасты
Кеште Қонақбай Назаров­тың баласы Жалғас Назаров пен кітап авторы Жанғабыл Қабақбаев Ұлы Отан соғысына бастан-аяқ қатысқан арда­гердің ерліктері туралы әңгімелеп берді.

Қазақстан Республикасы про­ку­ратурасының құрметті қызметкері Шындәулет Алдияров, соғыс ардагерінің туыстары Ақбала Махамбетова, Олег Құрманғалиев ардагер атамыздың өмірі мен өнегелі істеріне тоқталса, үлкен қызы Галина Қарағұлова: «Әкеміз халық әндері «Япурайды», «Тілеуқабақты», Абайдың «Көзімнің қарасын» домбыраға қосылып шырқайтын
Сондықтан біз де өнерден кенде емеспіз» деп тебірене сөйледі.
Абонемент бөлімінің қызмет­кері Ақмарал Мұқа­шева арнайы ұйымдастырылған «Құрыш қазақ» атты кітап көрмесіне библио­гра­фия­лық шолу жасады
Ол Қ.Назаровтың балалары Ресейдің Подольск қаласындағы Орталық мемлекеттік мұрағаттан әкелген құнды құжат­тармен таныстырып, Рахымжан Қилы­баев­тың «Өмір өткелдері», Рахим Қойшыбаевтың «Галим Қойшыбаев – снайпер из Казахстана» атты кітаптары және Төлебай Құрма­налиннің естелігі туралы сыр шертті.
Ақтөбе гуманитарлық колледжі­нің студенттері Ардақ Айтуғанов, Таңшолпан Қуанышева, М.Құса­йынов атындағы Ақтөбе облыстық дарынды балаларға арналған мамандандырылған мектеп-интернатының оқушысы Әлихан Жақсылық Ұлы Жеңіске арналған өлеңдерін оқыды, автоматтандыру бөлімінің қызметкерлері «Ғасырлық ғұмыр ғибраты» фото-шежіре слайд, Қонақбай Назаров туралы «Мұнар» атты деректі-көркем фильмнен үзінділер көр­сет­ті.
Кітапхана директоры Несібелі Жұмағұл ізгі тілегін білдіріп, қонақтарға сый-сияпат тапсырды.
Ұлтжандылыққа баулитын шараға Ақтөбе қаласындағы №6655 әскери бө­лімінің сарбаздары, мектеп оқу­шылары, кітапханашылар, БАҚ өкілдері қатысты.
Рысжан ҚАРАҒҰЛОВА,
кітапхана қызметкері 
Ақтөбе
