Алматы облысы, Қарабұтақ ауылындағы «Балбұлақ»деп аталатын  мектепке дейінгі ұйымда «Көркем тілді орталық» тақырыбында семинар болып өтті
Шараға алыс-жақын елдімекендерден балабақша ұжымдары, сондай-ақ мұражай қызметкерлері қатысты
Әр топтың тәрбие жетекшілері бүлдіршіндерге көркем тілдің мән-мағынасы мен маңызын түсіндіріп, қызықты сабақтар өткізді
Бір айта кетерлігі, бұл іс-шараның мақсаты әртүрлі әдістемелік құралдарды пайдалана отырып, балаларды тілдің көркемдік үлгілерінен хабардар ету болды.
Әрбір балабақшаның әдіскерлері мен тәрбие жетекшілері өз тәжірибелерімен бөлісіп, көпшіліктің назарына ұсынды
«Балбұлақ» мектепке дейінгі ұйымның қызмет жасай бастағанына бір жыл ғана толса да, ұжым басшылығы тіл тақырыбына ерекше мән беріп отырғанын айта кеткеніміз жөн
Өйткені адамның тілді жақсы деңгейде меңгеруі балалық шағынан басталады
Олай болса, тілдің қасиетін сезіндіру, тілге баулу осындай семинарлар арқылы жүзеге асатыны сөзсіз
Тәрбиешілердің айтуынша, балалардың тілге деген қызығушылығын ояту үшін олардың жас ерекшелігіне сай оқу-әдістемелік кешенді таңдай білу маңызды
Оның ішінде балаларға арналған тілдік ойындар, көркем әдебиет, әуендер мен мультфильмдер және т.б
әр баланың тілді білуге деген ынтасын оятып, зейінін арттырады.
Балабақша меңгерушісі Динара Токина және ұжымның тәрбиешілері «Ел болам десең, бесігіңді түзе» деген ұлағатты сөзді биік мақсат етіп ұстанып келеді.Бұл біле білсек, мемлекеттік, елдік маңызы бар іс
Себебі қазақ тілі – ол мемлекеттік тіл
Ал мемлекеттік тілді үйрету балабақшадан бас­талатыны белгілі
Баланы ең алдымен ана тілінен сусындатып, туған тілдің қасиетін сезіндіріп өсіре білсек нұр үстіне нұр болар еді
Бұл орайда балабақшаның маңызы әрқашанда ерекше болып табылады.
Б.Нұр-Мұхаммед
