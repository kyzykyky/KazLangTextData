Алматы қаласындағы Ғылым ордасының Орталық ғылыми кітапханасында Қазақстан Республикасы Президенті жанындағы Қоғамдық сананы жаңғырту бағдарламасын іске асыру жөніндегі Ұлтттық комиссияға қарасты Қазақ жазуын латын графикасы негізіндегі жаңа ұлттық әліпбиге көшіру жөніндегі жұмыс тобының алғашқы отырысы өтті
Оны аталған жұмыс тобының жетекшісі, А.Байтұрсынұлы атындағы Тіл білімі институтының директоры Ерден Қажыбек ашып, жүргізіп отырды.
Басқосуда «Жаңа әліпби не­гізінде қазақ жазуын реформалау: теориясы мен практикасы» атты А.Байтұрсынұлы атындағы Тіл білімі институтының ұжымдық ғылыми монографиясының таныстырылымы болды
Бұл жөнінде аталған институт директорының орынбасары, филология ғылымының кандидаты Анар Фазылжанова баяндады
А.Байтұрсынұлы атындағы Тіл білімі институты дайындаған «Латын әліпбиі» ұлттық жобасы туралы филология ғылымының докторы Әлімхан Жүнісбек сөз сөйледі
Бұлардан басқа жұмыс тобының құрамы, биылғы жоспары жөнінде де сөз болды.
Жұмыс тобының атқарар міндеттері жөнінде академик Ө.Айтбайұлы, М.Әуезов атындағы Әдебиет және өнер инс­титутының директоры У.Қали­жанов, ғалымдар Т.Жанұзақ, Ж.Әбуов, З.Базар­баева, С.Борбасов, саясаттанушылар Д.Көшім, А.Сарым және басқалар пікір алмасты
Олар негізінен жаңа әліпбиге көшуге байланысты жұртшылық арасында түсіндіру жұмыстарын жүргізудің маңыздылығын атап өтті.
Нұркен ЖАНДӘУЛЕТҰЛЫ
