Алматы облысы әкімдігінің және облыстық тілдерді дамыту жөніндегі басқармасының, сондай-ақ облыстық ішкі саясат және облыстық жастар саясаты мәселелері басқармасының ұйымдастыруымен Талдықорған қаласында «Буккроссинг» (еркін кітап алмасу) шарасы бастау алды

Аталған шараға қала тұрғындары, Қазақстан халқы Ассамблеясының, «Нұр Отан» партиясы Алматы облыстық филиалының мүшелері, мекеме қызметкерлері мен БАҚ өкілдері қатысты.
Жиынды Алматы облыстық тілдерді дамыту жөніндегі басқармасының басшысы Айдар Башбаев құттықтау сөзімен ашып, Елбасының «Болашаққа бағдар: рухани жаңғыру» бағдарламасы аясында жүзеге асырылып отырған «Буккроссинг» жобасының маңызы мен мәні жайында айтып өтті.
– Жаңғыруға деген ішкі ұмтылыс – біздің дамуымыздың ең басты қағидасы
«Өмір сүру үшін өзгере білу керек» деп Елбасымыз айтқандай, сананы жаңғыртумен қатар ішкі жан дүниені өзгертуді әркім өзінен бастауы қажет
Кез келген оқырман осы кітап сөрелерінен өзін қызықтыратын оқулықтарды тегін алып, оқуына, сонымен қатар ұнатқан кітабын жеке кітапханаларындағы кітаппен алмастыруларына болады
Кітапқа оңай қол жеткізу мақсатында әзірге қаламызда Арбат бойында, Жастар саябағында және Қаратал өзенінің жағалауында көшпелі кітапхана орналасады
Ал ұсынылған кітап саны 600-ге жуық, – деді Айдар Карбозұлы.
Шара барысында «Жетісу» газетінің бас редакторы Ә.Әрін мен «Кәсіпкер» журналының бас директоры Г.Сүлейменова ашылу салтанатының лентасын қиып, жастарды кітап оқуға, сол арқылы білімін жетілдіруге шақырды.Әміре Әрін өз сөзінде қазақ даласы мыңдаған жыл бойы өркениеттің ошағы болғандығын атап өтті.
