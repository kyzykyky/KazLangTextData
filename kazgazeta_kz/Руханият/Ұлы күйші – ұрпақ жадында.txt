Әзидолла Есқалиев атындағы IV республикалық  «Алтын  домбыра» күй сайысына қатысушылар Ресей Федерациясы Астрахань облысы  Володар ауданының Алтынжар ауылында орналасқан Құрманғазы атындағы өңірлік мәдени орталықта болды.  Бесін мезгілінде ауылымызға ат басын тіреген сайысқа қатысушыларды аудандық мәдениет және тілдерді дамыту бөлімінің басшысы Зияда Жоламанова бастаған С.Көшекбаев атындағы Мәдениет үйінің өнерпаздары қарсы алды
Топ  құрамында Ә.Есқалиевтің зайыбы Жаңылсын апай, қызы Алма апа, немересі Санжар, ­Атырау облыстық  ғылыми-әдістемелік халық шығармашылығы мен мәдени демалыс қызметтерін ұйымдастыру орталығының қызметкерлері, сайысқа қатысушылардың ұстаздары және т.б
бар. 
Қонақтармен кездесуде аудан әкімінің орынбасары Өркен Тәжібаев сөз сөйледі:
– Ауданымыздың мақтанышы Әзидолла Есқалиев ағамыз Құрманғазы мен Динадан кейінгі ардақтымыз
Қазақ бар жерде ол кісінің есімі мәңгілікке өшпейді
Жақсы конкурс ұйымдастырған екенсіздер
Жүлдегер жастарды марапаттарымен құттықтаймын
Әзидолла ағамыздың жолын жалғастырушылар сіздер
Ертең араларыңыздан сол кісі­дей сазгер шығуы мүмкін
Сонда осы Құр­манғазы туған топыраққа табанда­рыңыз тигенін, күйші бабаның басына бар­ған­дарыңды еске аларсыздар
Сапарларыңыз сәтті болсын, – деді
Ә.Есқалиев­тің жұбайы Жаңылсын апай, қызы Алма Әзидоллақызы көрсетіліп жа­тыр­ған құрметке ризашылықтарын білдірді.
Ресейдегі қандастарымыздың ­қазақ­стандықтарға деген көңілі бөлек
Қырық шақырымдай қашықтықтағы Володар ауданынан келіп, бізді Красный Яр ауда­нының Қараөзек ауылында дәм-тұзбен қарсы алды
Құрманғазы атындағы өңірлік мәдени орталықтың директоры Амангелді Әбілғазиев сол жердегі ресейлік шекарашыларға қонақтарын кідіртпей өткізуді тапсырып қойыпты
Атырау облыстық ғылыми-әдістемелік халық шығармашылығы мен мәдени демалыс қызметтерін ұйымдастыру орта­лығының басшысы Б.Сартбаевтың ­бастауымен Алтынжардағы Құрманғазы бабаның басына барып, тәу еттік
Күйші кесенесінің алдында Құран оқылып, жерленген орнына гүл шоқтары қойылды
Жас домбырашылар Құрманғазы мұра­жайы­ның аға ғылыми қызметкері Жұмағыз Иманбаеваның әсерлі әңгімесін тыңдады.
– Бала шағымызда анамыз ол кісіні «Жалды Құрманғазы» деп атайтын
Атамыз өзі өмір сүрген ғасырда-ақ екі елдің арасында жақсы достық қарым-қатынас орнайтынын білген шығар-ау деп ойлаймын
Қазақстанда туып, ­Ресейде жерленді
Мұнда досы Ишман да жатыр
Ұлы күйші дүниеден өтер алдында өзін сол кісінің қасына қоюды аманаттапты
Бұл кесене 1996 жылы 11 қазан күні ашылды
40 мың адам ­жиналды
Ашылу салтанатына Қазақстан Республикасының Президенті Нұрсұлтан Назарбаев пен Ресей Федерациясының сол кездегі Үкімет басшысы Виктор Черномырдин қатысты.
Бүгін осында келген бір түркімен жігіті мені құшақтап: «Әлемде қазақтан мейірімді халық жоқ» деп жүрек­жарды лебізін білдірді
Қазақстандағы бауырларымыздың бізге осындай кешен салып бергеніне ризамыз
Нұрсұлтан Әбішұлының Ресейдегі қан­дас­тарына әрдайым қамқорлық жасап жүргеніне ризашылық білдіреміз
Біздің маңдайымызға осы жерде туып-өсіп, қазақтың ұлы күйшісінің шығармашылығын насихаттау жазылған
Өзім осы кешенде 24 жыл жұмыс жасаймын» деп, жастарға жарқын болашақ тілеп, оларды Қазақстанда тұратынын мақтаныш тұтуға шақырды
Осындағы жайдары жүзді орыс қызы, менеджер Татьяна Еременко «Сіздер бүгін келген төртінші делегациясыздар» деп, жылы шырай танытты.
Атыраулық өнерпаздар қандас­тарымыздың құрметіне орай шағын концерт ұйымдастырды
Оны Атырау облыстық ғылыми-әдістемелік халық шығармашылығы мен мәдени демалыс қызметтерін ұйымдастыру орталығының әдіскері Назира Әшім жүргізді
Концерт алдында сөз сөйлеген аталған орталықтың басшысы Бақытбек Сартбаев IV республикалық «Алтын домбыра» күй сайысы туралы айта келе: «Қазақ­стан Республикасы бойынша өткізіле­тін күй байқауларынан біздікінің ерек­шелігі байқау аяқталғаннан кейін оған қатысушылар күй қағаны Құрманға­зы­ның басына келуге мүмкіндік туғызы­ла­ды
Сондықтан алар орыны ерекше
Кейінгі өсіп келе жатқан буынға, жас өнер­паздарға Құрманғазы атамыз бен Дина апамыздың жолдарын берсін дегім келеді
Облыс әкімі Нұрлан Асқарұлы­ Ноғаевтың қолдауымен өткізілген байқауда жүлде қоры өте қомақты, 4 миллион теңге болды
Бас жүлдеге тігілген 1 мил­лион теңгені атыраулық Жәнібек Жәмиев жеңіп алды
Бірінші орынға 700 мың тігілді
500 мың­нан екі екінші, 300 мыңнан үш үшінші орын болды және 4 дипломантқа 100 мың теңгеден берілді
Оның жақсы өтуіне, қатысушылардың Ресей жеріне, Құрманғазы бабамыздың басына келуіне Атырау облысының әкімі үлкен қолдау көрсетті, ол кісіге үлкен ризашылығымызды білдіреміз» дей келе, ортаға Алма Әзидоллақызын шақырды

Күйшінің жолын қуған ұрпағы, елге танымал апамыз: «Жас өнерпаздардың бойына Құрманғазы бабамыздың дарыны дарып, шоқтығы биіктесін деген ниетпен орталарыңызға келіп жатырмыз
Жақсы қарсы алған Амангелді Геннадийұлына көп рақмет
Кезінде біздің алғашқы сапарымызға ұйытқы болған, көмектескен Никита Сейітұлы Ысқақов еді
Әкемізбен бірге, осы екі жақсы қосылып, үлкен өнерімізді жалғастырған
Керемет адам
Қадесіне түрлі себептермен қатыса алмағандықтан Астрахань жерінің қазақтарына көңіл айтамыз
Домбыра болмаған жерде қазақ та бол­майды
Ендеше домбыра жасасын, қазағымыз жасасын
Ресей мен Қазақ­станның достығы бекем бола берсін
Әлемдік өркениетті, мәдениетті өз өнерлерімізбен ары қарай көтере түсейік
Әкеміздің суреті бар конкурстың хрустал сыйлығын өздеріңізге әдейі әкелдім, сіздердің мұражайларыңызға тапсыруға рұқсат етіңіздер» деп естелік сыйлықтарды, Ә.Есқалиевтің кітаптарын Құрманғазы атындағы өңірлік мәдени орталықтың басшысы А.Әбілғазиевке ұсынды
Орталық басшысы өз сөзінде ризашылығын жеткізіп, Ә.Есқалиевтің қызы А.Андарбаеваға, Атырау облыс­тық ғылыми-әдістемелік халық шығармашылығы мен мәдени демалыс қызметтерін ұйымдастыру орталығының басшысы Б.Сартбаевқа Алғыс хаттар табыс етті.
Ресейлік қандастарымыз алдында Әзидолла Есқалиев атындағы IV республикалық «Алтын домбыра» күй сайысының жүлдегерлері мен жеңім­паздары бірнеше күй орындады
Сондай-ақ жергілікті жердегі қазақ­тардың да өнері тамашаланды.
Қанат ҒҰМАРОВ
АТЫРАУ – АЛТЫНЖАР
