Міне, барша мұсылман қауымы­ның асыға күткен Рамазан айы да келіп жетті
Осы ретте оразаның адамға тигізер пайдасы жайлы ой-пікірлерді ортаға салғанды жөн көрдік.
Ораза ұстау – бұл таң атқаннан күн батқанға дейін ас-судан бас тартып, ауыз бекіту
Ораза ұстаудың сауап тұрғысынан да денсаулыққа пайдасы зор
Ол адамға әлеуметтік тұрғыдан да аса пайдалы
Адамның қалауынша тамақтана беруі, «адал-арам» деп ажыратып жатпауы оның рухани тыныс-тіршілігіне де залалын тигізері анық
Ал қасиетті Рамазан айында артық тамақтанудан болатын ауруларды жамамайтын болады
Ораза – сабырсыздық пен шыдамдықтың бірден-бір емі және мұсылмандар үшін үлкен сабыр мектебі
Ораза ұстаған адам әдеп білмес пенделердің жасаған небір іс-әрекеттерін көріп, бейәдеп сөздерін естісе де: «Мен оразамын» деген жалғыз ауыз сөзбен – тоқтау салып, пендесін сабырға шақырады
Күні бойы аштық пен шөлдің қиындықтарына төзе білген жандар ендігі жерде өмірде кездесетін қиындықтарға ешбір мойы­май жеңіп отырады
Ораза ұстауға ниет еткен адам аузынан жаман сөздер шықпауына да барынша мұқиятты болғаны жөн
Өсек-аяң, өтірік айтудан, біреуді орынсыз ренжітуден сақ болғаны дұрыс
Ораза адамдарды ауызбірлікке, ынтымаққа шақырады
Бірлікті күшейтеді, арыздық пен алауыздықты, өшпенділікті жояды.
Ораза тұтушы ішіп-жеуден тыйылып, шөл қысқан кезінде шөлдегендерді, қарны ашқан кезде ашыққандарды есіне алады
Бұл оны мұқтаждарға көмек көрсетуге ұмтылдырады, әрқашан қайырымды болуға жетелейді
Бұл дүниеге келгеннен тіршіліктегі дәм-тұзы таусылғанға дейінгі аралықта дамылсыз жұмыс істейтін асқазаны мен бауыры оразаның арқасында орташа есеппен күніне төрт сағат тынығады
Бұл оның өзіндегі кем-кетік жағын қайта дұрыстауына мүмкіндік туғызады
Басқа мүшелер секілді бауыр да, асқазан да ораза кезінде тынығып, асқазан бір ай бойы астан босап, жеңілденеді және жұмыс істеуі реттеліп, денедегі керексіз заттар азая түседі
Сонымен қатар ораза бұл жүректің кіршіксіз болып тазаруы, дененің аурулардан арылуы, онан басқа да келтіретін пайдалары өте көп.

Айбол БИТУҒАНОВ,
ұстаз
