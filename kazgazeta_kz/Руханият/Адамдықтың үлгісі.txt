Әсия Сейтқалиқызы Қарамен­дина­ның есімі өнерсүйер қауымға жақсы белгілі
Құрманғазы атындағы Қазақ ұлттық консерваториясының доценті, Қазақстан Республикасының еңбек сіңірген мәдениет қайраткері болды.
Таяуда ғана өмірден озған абзал жан
Консерварторияның маңдайалды мамандарының бірі еді
Біздің жадымызда өз ісіне шын берілген адамның үлгісіндей мәңгі сақталады
Ол дарынды педагог, ауыз толтырып айтарлықтай тамаша лектор болатын
Оның ой-өрісі, қазақ және әлемдік музыка саласындағы жан-жақты білімі таңдандыратын
Ол консерваториядағы білікті лектор болды
Кезекті лекциялардың соңында сабаққа ризашылық білдіруі ретінде студенттердің орнынан тұрып, ду қол шапалақтағанының талай рет куәсі болдық
Бұл минуттар ол үшін нағыз бақыт еді
Осындай бақытты сәттер үшін өзінің денсаулығына қарамастан (соңғы жылдары қатты ауырды) дәріс оқитын, содан көңілі көтерілетін
Орыс тіліне де, қазақ тіліне де жетік болғандықтан, энциклопедиялық білімінің арқасында композиторлар туралы көне дәуірден, Ежелгі Грециядан бастап, ХХ ғасырмен аяқтап, тыңдаушысын қызықтыра отырып баяндаудан жалықпайтын.
Әр адам қайталанбас тұлға
Оның істегенін басқа адам жасай алмайды
Әсия да сондай қайталанбас, теңдесі жоқ, біреумен салыстыруға келе бермейтін адам еді
Өзінің еңбекқорлық қасиетімен консерваторияда да, музыкалық колледжде де сабақ беріп, көптеген студенттерді әлемдік музыка жаңалықтарымен таныстырды
«Әсия Қарамендина кім?» дегенде, ең әуелі ол Әлем музыка әдебиетін қазақша сөйлеткен адам деп тануымыз керек
Бұл іске өмірін арнады десек артық айтқанымыз емес
2011 жылы консерватория әкімшілігі оның көп жылғы еңбегін елеп «Консерваторияның ең үздік лекторы» деген атақ берді
Колледжде жұмыс істеген ­жылдары «Әлем музыка тарихы» пәні ­бойын­­ша оқу бағдарламаларын жасап, ол бағ­дар­ла­малар осы уақытқа дейін өзінің құндылығын жоймай пайдаланылып келеді.
Әр жылдары республикамыздың түкпір-түкпіріндегі қалаларға барып, музыкалық колледждерде шеберлік сыныбын өткізіп, мемлекеттік емтихан төрайымы да болды
Тыным­сыз еңбектің және көп жылғы тәжірибесінің арқасында дәрістерін қызғылықты өткізетін
Орыс және шетел композиторларының өмірбаяны мен шығармаларына талдау жасап, студенттердің ойында қалатындай етіп түсіндіретін
Ол оқытқан шәкірттер еліміздің әр өңірлерінде оны тек жақсы пікірмен еске алады
Ол консерваторияда тек қана сабақ беріп қоймады, музыка зерттеуші-мамандар құрған «Жаңа музыкалық газетте» де көп жылдар бойы жұмыс істеп, өнерді бұқаралық ақпаратта насихаттау ісімен шұғылданды
Республи­калық теледидардан берілетін музыка туралы хабарларға қатысып, терең білімін көрсете білді
Ол музыка саласына қажымай-талмай адал қызмет етті.
Әсия Сейтқалиқызы байсалдылы­ғымен, әдептілігімен және ішкі жан-дүниесінің адалдығымен ерекшеленді
Тарих, қазақ және шетел әдебиеті саласындағы білімі, ауқымды ой-өрісі, сезімталдығы, өзіндік ойы – осының бәрі адамдарды өзінің маңайына жақындатты, әсіресе жастар оны бағалады.
Ол біздің жүрегімізде мәңгі сақ­та­ла­ды.
Пернебек МОМЫНҰЛЫ, 
Т.Жүргенов атындағы Өнер академиясының профессоры
