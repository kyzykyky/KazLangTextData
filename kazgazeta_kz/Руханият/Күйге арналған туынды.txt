Танымал қобызшы Раушан Оразбаеваның «Аққулар сазы» атты еңбегі жарық көрді
Кітапқа аққу тақырыбында шыққан 26 күй енген
Нотаға түсірілген күйлердің барлығын Р.Оразбаеваның орындауында қосымша берілген күй-альбомнан (СD) тыңдауға болады.

Күй табиғатын терең түсінетін ­Раушан Оразбаева домбырадағы аққу тақырыбына байланысты бірнеше күйді қобызға лайықтап түсірді
Олар – «Аққу» деп аталатын екі халық күйі және халықтық «Аққудың зары» күйі
Халық композиторлары Әлшекейдің «Аққу кеткен», Сүгір Әлиұлының «Аққуы» (Генерал Асқаров нұсқасы), Жүнісбай Стамбаевтың «Аққу» күйі, Қабыкей Ахмерұлының «Аққу» және «Аққу көлі» күйлері, Қазен Әбуғазының «Жалғыз аққу», Сыбанқұл Қалбасұлының «Аққудың атамекеніне қайтқаны», «Аққудың балапандарын аймалауы» күйлері
Раушан бұл ­туындыларды қобыздың табиғатымен үндескендіктен репертуа­рын байыту мақсатында қобызға лайықтап, тұңғыш рет ұсынып отыр
Олардың арасында Н.Тілендиевтің «Аққу» күйі де бар
Осы қатарда Дәулет Мықтыбаев орындауындағы үнтаспадан Раушанның қызы Тоғжан Қаратай нотаға түсірген Ықыластың «Аққуы» (Р.Дәулетқызының жеке мұрағатынан алынған) және Тоғжанның өз күйі «Аққу сазы» шығармасы да еніп отыр
Сонымен бірге домбыра күйлері ғана емес, сыбызғыда орындалған Қожекенің «Аққу» күйі де қобызға лайықталған.
Жарық көрген жинақ пен күй-альбомнан аңызымен жеткен алты тараулы «Аққу» аталатын халық күйін, Байжігіттің, Қожеке Назарұлы, Ықылас Дүкенұлы(II нұсқасы), Қазбек Әбенов, Мәкәлім Қойшыбаевтардың «Аққу» деп аталатын аттас күйлерін, Сыбанқұл Қалбасұлының «Аққуды бидайық құстың қуғаны», Қабыкей Ахмерұлының «Аққу көлі» және т.б
күйлерін табуға болады.
Ұлттық руханиятымыздағы бұл күйлер бір тақырып төңірегінде шыққанменен, әрқайсысының орындалу ерекшелігі, қобызға лайықталуда авторлық өзгеше ұсыну жолы бар.
Автор еңбегінде «…күйді жеткізуде сан алуан ырғақты нақышына келтіріп орындау да аса маңызды
Осы талаптарды музыкант түсініп, өз деңгейінде орындаса ғана күйлерді «сөйлетуге» болады
Әсіресе майда техникамен орындалатын күйлерді тиісті дәрежеде ойнау үшін саусақтардың көтеру қимылдарын жаттықтырып, шынықтыру қажет
Аққу күйлері көркем бейнелеу күйлері болғандықтан, ысқышпен динамикасын шебер орындаудың да маңызы зор» дейді.
Р.Жұмабекқызы аққулардың ұшып, қалықтауы, су бетінде қанатын сабалап барып алысқа ұзап кететін көрінісі, аққулардың біртіндеп алыстап бара жатқан қиқуларын жеткізуде ысқыш арқылы жасалатын тәсілдерге арнайы тоқтап түсіндірген
Кітаптың әдістеме бөлімінде бұл әдіс-тәсілдердің қыр-сырын жазып отырған автордың мол тәжірибесі бірден байқалады.
Еңбектің оқу-әдістемелік құралдардан ерекшелігі – қобызға лайықтаған күйлер арқылы саусақ пен ысқышта ойнаудың техникалық бірнеше түрі көрсетілген
Автордың шығармашылық тәжірибесінен алған бұл әдіс-тәсілдер орындаушылық техниканы дамытуға, музыканттарды кәсіби шеберлікке баулуда үлкен мүмкіндік беретініне сенім мол.
Оқырманға құлағдар ететін тағы бір жаңалық, осы «Аққулар сазы» («Swan tunes») күй-альбомының «Music terapі» аталатын екі бөлімнен тұратын (CD-1, CD-2) нұсқасы шетелдік тыңдармандар сұранысы бойынша шықты
Бұл дискілер Мәскеу қаласындағы дыбыс жазу студиясында арнайы акустикалық ерекшелігімен жазылған болатын
Автор жуырда ғана осы күй-альбомдарын АҚШ-тың Дартмут колледжі (Нью-Гэмпшир), Массачусетс, Гарвард және Брандейс университеттері (Массачусетс), Бостон консерваториясында, Бруклин музыка академиясы (Нью-Йорк) және т.б
оқу орындарында таныстырып, лекция-концерт және шеберлік сағаттарын үлкен табыспен жүргізді
Айдан астам уақытқа созылған сапарын Дартмут колледжі мен «Ага хан» қоры ұйымдастырған еді.
Жалпы Р.Жұмабекқызының шетелдік шәкірттері оның жеке концерттері мен шеберлік сағаттарын бірнеше жыл бойы Австрия мен Германия елдеріне өздері демеушілік жасап ұйымдастырып келе жатыр
Бұны шетелдік тыңдармандардың рухани қажеттілігінен туған деп түсінеміз.
Кітаптың тұсаукесер концерті Астана қаласында «Аққулар сазы» деген тақырыпта қойылды
Қалың көрермен алдында қобызшылардың репертуарын байытуға зор үлес қосып отырған бағалы еңбектің кермежібін «Ерен еңбегі үшін» медалінің иегері, ұстаз С.Қанапиева мен Қазақстанның білім беру ісінің құрметті қызметкері, «Құрмет Белгісі» орденінің иегері, ақын, композитор О.Сүлейменұлы қиды.
Тыңдарман жинақта ұсынылған 15 күйді нағыз кәсіби шебер музыканттың өз орындауынан тамашалады
Концертте ұстаздың болашағынан үміт күттіретін жас шәкірті, Қазақ ұлттық Өнер университеті мектебінің 9-сынып оқушысы, Халықаралық және республикалық байқаулардың ­лауреаты Ж.Нұрашев Сыбанқұлдың «Аққуды бидайық құстың қуғаны» күйін көрерменге тарту етті
Ал Р.Оразбаеваның жас шәкірттерінен құрылған «Қобыз-рух» ансамблі Байжігіттің күйі «Аққуды» Астана қаласындағы №1 балалар музыка мектебінің қобызшылары мен «Аққу» бишілер тобымен бірге орындады.
Бақыт Тұрмағамбетова,
өнертану кандидаты,
музыкатанушы

Күй табиғатын терең түсінетін ­Раушан Оразбаева домбырадағы аққу тақырыбына байланысты бірнеше күйді қобызға лайықтап түсірді
Олар – «Аққу» деп аталатын екі халық күйі және халықтық «Аққудың зары» күйі
Халық композиторлары Әлшекейдің «Аққу кеткен», Сүгір Әлиұлының «Аққуы» (Генерал Асқаров нұсқасы), Жүнісбай Стамбаевтың «Аққу» күйі, Қабыкей Ахмерұлының «Аққу» және «Аққу көлі» күйлері, Қазен Әбуғазының «Жалғыз аққу», Сыбанқұл Қалбасұлының «Аққудың атамекеніне қайтқаны», «Аққудың балапандарын аймалауы» күйлері
Раушан бұл ­туындыларды қобыздың табиғатымен үндескендіктен репертуа­рын байыту мақсатында қобызға лайықтап, тұңғыш рет ұсынып отыр
Олардың арасында Н.Тілендиевтің «Аққу» күйі де бар
Осы қатарда Дәулет Мықтыбаев орындауындағы үнтаспадан Раушанның қызы Тоғжан Қаратай нотаға түсірген Ықыластың «Аққуы» (Р.Дәулетқызының жеке мұрағатынан алынған) және Тоғжанның өз күйі «Аққу сазы» шығармасы да еніп отыр
Сонымен бірге домбыра күйлері ғана емес, сыбызғыда орындалған Қожекенің «Аққу» күйі де қобызға лайықталған.
Жарық көрген жинақ пен күй-альбомнан аңызымен жеткен алты тараулы «Аққу» аталатын халық күйін, Байжігіттің, Қожеке Назарұлы, Ықылас Дүкенұлы(II нұсқасы), Қазбек Әбенов, Мәкәлім Қойшыбаевтардың «Аққу» деп аталатын аттас күйлерін, Сыбанқұл Қалбасұлының «Аққуды бидайық құстың қуғаны», Қабыкей Ахмерұлының «Аққу көлі» және т.б
күйлерін табуға болады.
Ұлттық руханиятымыздағы бұл күйлер бір тақырып төңірегінде шыққанменен, әрқайсысының орындалу ерекшелігі, қобызға лайықталуда авторлық өзгеше ұсыну жолы бар.
Автор еңбегінде «…күйді жеткізуде сан алуан ырғақты нақышына келтіріп орындау да аса маңызды
Осы талаптарды музыкант түсініп, өз деңгейінде орындаса ғана күйлерді «сөйлетуге» болады
Әсіресе майда техникамен орындалатын күйлерді тиісті дәрежеде ойнау үшін саусақтардың көтеру қимылдарын жаттықтырып, шынықтыру қажет
Аққу күйлері көркем бейнелеу күйлері болғандықтан, ысқышпен динамикасын шебер орындаудың да маңызы зор» дейді.
Р.Жұмабекқызы аққулардың ұшып, қалықтауы, су бетінде қанатын сабалап барып алысқа ұзап кететін көрінісі, аққулардың біртіндеп алыстап бара жатқан қиқуларын жеткізуде ысқыш арқылы жасалатын тәсілдерге арнайы тоқтап түсіндірген
Кітаптың әдістеме бөлімінде бұл әдіс-тәсілдердің қыр-сырын жазып отырған автордың мол тәжірибесі бірден байқалады.
Еңбектің оқу-әдістемелік құралдардан ерекшелігі – қобызға лайықтаған күйлер арқылы саусақ пен ысқышта ойнаудың техникалық бірнеше түрі көрсетілген
Автордың шығармашылық тәжірибесінен алған бұл әдіс-тәсілдер орындаушылық техниканы дамытуға, музыканттарды кәсіби шеберлікке баулуда үлкен мүмкіндік беретініне сенім мол.
Оқырманға құлағдар ететін тағы бір жаңалық, осы «Аққулар сазы» («Swan tunes») күй-альбомының «Music terapі» аталатын екі бөлімнен тұратын (CD-1, CD-2) нұсқасы шетелдік тыңдармандар сұранысы бойынша шықты
Бұл дискілер Мәскеу қаласындағы дыбыс жазу студиясында арнайы акустикалық ерекшелігімен жазылған болатын
Автор жуырда ғана осы күй-альбомдарын АҚШ-тың Дартмут колледжі (Нью-Гэмпшир), Массачусетс, Гарвард және Брандейс университеттері (Массачусетс), Бостон консерваториясында, Бруклин музыка академиясы (Нью-Йорк) және т.б
оқу орындарында таныстырып, лекция-концерт және шеберлік сағаттарын үлкен табыспен жүргізді
Айдан астам уақытқа созылған сапарын Дартмут колледжі мен «Ага хан» қоры ұйымдастырған еді.
Жалпы Р.Жұмабекқызының шетелдік шәкірттері оның жеке концерттері мен шеберлік сағаттарын бірнеше жыл бойы Австрия мен Германия елдеріне өздері демеушілік жасап ұйымдастырып келе жатыр
Бұны шетелдік тыңдармандардың рухани қажеттілігінен туған деп түсінеміз.
Кітаптың тұсаукесер концерті Астана қаласында «Аққулар сазы» деген тақырыпта қойылды
Қалың көрермен алдында қобызшылардың репертуарын байытуға зор үлес қосып отырған бағалы еңбектің кермежібін «Ерен еңбегі үшін» медалінің иегері, ұстаз С.Қанапиева мен Қазақстанның білім беру ісінің құрметті қызметкері, «Құрмет Белгісі» орденінің иегері, ақын, композитор О.Сүлейменұлы қиды.
Тыңдарман жинақта ұсынылған 15 күйді нағыз кәсіби шебер музыканттың өз орындауынан тамашалады
Концертте ұстаздың болашағынан үміт күттіретін жас шәкірті, Қазақ ұлттық Өнер университеті мектебінің 9-сынып оқушысы, Халықаралық және республикалық байқаулардың ­лауреаты Ж.Нұрашев Сыбанқұлдың «Аққуды бидайық құстың қуғаны» күйін көрерменге тарту етті
Ал Р.Оразбаеваның жас шәкірттерінен құрылған «Қобыз-рух» ансамблі Байжігіттің күйі «Аққуды» Астана қаласындағы №1 балалар музыка мектебінің қобызшылары мен «Аққу» бишілер тобымен бірге орындады.
Бақыт Тұрмағамбетова,
өнертану кандидаты,
музыкатанушы
