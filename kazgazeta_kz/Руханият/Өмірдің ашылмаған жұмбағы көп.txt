Біз бір кездерде өмір сүрген жоқпыз ба деген сауал туындайды
Өйткені адам баласы өмірден озғаннан кейін жаны басқа пішінге айналуы ғажап емес
 Бұл көптеген фантаст-жазушылардың тақырыбы болып келеді
Алайда үстіміздегі ғасырдың 40 жылдарында Калабрияда болған бір жағдайдың сыры әлі күнге дейін ашылған жоқ. 
Бұл оқиға екінші дүниежүзілік соғыстан соң болған еді
Бір жас жігіт күннің ыстығы өтіп кетіп жығылады
Маңайындағы адамдар оған алғашқы көмек көрсетеді
Есін жиған соң әлгі итальян жігіті қайдағы бір түсініксіз тілмен сөйлеп қоя береді
Бұған басқалар қатты таңғалады
Қаладан арнайы шақырумен келген маман мұның ертедегі грек тілімен сөйлеп тұрғанын анықтайды
Бұл жөнінде баспасөз хабарларынан біліп, оқиға болған жерде Римнен грек тілінің екі филолог маманы, психо-аналитик, психиатр сарапшы-парапсихолог келеді
Зерттелушінің дені сау екені анықталғанымен, елес көріп жатқан адам кейпінде көрінеді
Филологтар жас жігіттің сөйлеген сөздерін жазып алып аударады
Сөйтсек, бұл сөздер әйгілі біздің заманымызға дейінгі 480 жылдары өмір сүрген Саламин соғысына қатысқан жолдастары туралы хабар білмекші болған бір жауынгердің сөзі болып шығады
Біздің замандасымыз, сол күндерде болған оқиғаларға қатты қайғырып жатқан көрінеді
Жігітті Римге әкеліп 10 күндей үздіксіз бақылауға алады, біраздан соң оның жағдайы өзгере бастайды және тез арада қайтадан өзін-өзі табады
Содан кейін ол өз ана тілінде өзін көп уақытқа созылған азапты ұйқыдан оянған адамша сезетінін айтып береді.
Сізге бір кезде танымайтын жерде болғаныңызда «бұл жерде қашан да бір болғаныңыздай» немесе бір адаммен танысқаныңызда оны «бір жерден көргеніңіздей» бір сезім туған жоқ па? Міне, нақ осы сезім Рейнкарнация теориясының – адам жанының жаңа түрге ауысуына сену теориясының негізінде жатады.
Тарих атасы, грек Геродот (біздің дәуірімізге дейінгі V ғасыр) осы теорияның негізін салушылар ертедегі мысырлықтар болды деп санайды
Ежелгі мысырлықтар адам жаны мәңгілік екеніне сенген
Адам тәні жансызданғаннан кейін жан суда, жерде және ауада «жаңа түрге айналып», қайтадан адам денесіне еніп, оны қабылдауға әзір тұрады.
Индуизм Үндістанда мың жылдан астам уақыттан бері үстемдік етіп келеді
Ол ағаш түбірінен тасқа дейін «рейнкарнациялық ассортиментті» кеңейтуде және адам қылықтарының салдары жөніндегі «Кармие» деп аталатын теорияны ұсынады
Рас, индуизм жақтаушыларына неліктен адамдар өздерінің өткендегілерінің жүзеге асырғандарын естеріне аз сақтайды
Мұның өзі олардың жетілуіне, қателіктерден аулақ жүруіне көмектескен болар еді ғой деген сұрақтар көп машақат туғызып келеді.
Американ ғалымы Мак-Коннел жауын құрттарға тәжірибе жасай жүріп мынандай қорытындыға келген
Бұлардың ес сақтайтын орны басында ғана емес, денедегі барлық клеткаларындағы рибонуклеин қышқылының (РНК) бөліктерінде де бар
Сөйтсе ғалымдар зерттеу үшін бөлшектеп кесіп тастаған өз тегінің өкілін жеп қойған құрт мұнан бұрын өзі білмейтін, бірақ жеп қойған туысы білетіндерді есіне түсіре бас­тайды
Мүмкін осының өзінде бір шатасқан шежіре бар шығар, яғни неғұрлым анайы халықтар арасындағы қаныпезерлік, адам жегіштік, мысалы дұшпан жақтың батырының етін жесе, соның қасиеттері даруы мүмкін деген «салттар» осыған «негізделген» шығар?
Информацияны РНК көмегімен беретін «гастрономиялық» бұл тәсіл, әсіресе, әңгіме жоғарыда тұрған жақсы дамыған миы бар тіршілік жайлы болып отырса, ес ұрпақтан-ұрпаққа ауы­суы мүмкін деп сендіреді
Магнитті пленкаға тек дауысты ғана емес, тұтас фильмді де жазып алатынымыз сияқты, ес РНК көмегімен хромосомаларға беріледі.
Сөйлейтін «биологиялық ес» жөніндегі бұл жаңалықтың ашылуы «Рейнкарнация» теориясын бекерге шығармай-ақ, белгілі дәрежеде жануар­лар сезім механизмін және көптеген тектес мәселелердің себебін түсіндіруге көмегі тиеді
Өйткені келешекте бабаларымыздың басынан өткендері мен естеріндегілерін біздер мүмкін өзіміздікіндей сезініп қабылдайтын да шығармыз… Қалай дегенде өмірдің ашылмаған қыр-сыры өте көп
Бұның бәрін жалғыз жаратушы Құдай ғана біледі.
Салтанат ҚАЖЫКЕН
