Оралдағы Қадыр Мырза Әлі атындағы мәдениет және өнер орталығында ақын, ұстаз, республикалық жыр мүшәйраларының жеңімпаз-жүлдегері, Жиембет жырау атындағы сыйлықтың иегері Талап Таймасұлының «Қоңыр тірлік, қоңыр жыр, қоңыр әуен…» атты әдеби-музыкалық кеші өтті.
Кеште ақын өлеңдерін балабақша бүлдіршіндерінен бастап мектеп оқушылары, оқу орны студенттері оқып, сөздеріне жазылған әндер эстрада, домбыра, баянның сүйемелдеуімен орындалды
Ақын­ның өзі де қолына домбырасын алып, толғауын айтып берді
Кеште батысқазақстандық тарихшы-ғалым, тарих ғылымының докторы, профессор Тұяқбай Рысбеков, ақындар – Қазақстанның еңбек сіңір­ген мәдениет қызметкері Шолпан Қыдырниязова, Қазақстан Жазушылар одағының мүшесі Айсұлу Қадырбаева жылы лебіздерін білдірді.
Балым РЫСБЕРГЕН
