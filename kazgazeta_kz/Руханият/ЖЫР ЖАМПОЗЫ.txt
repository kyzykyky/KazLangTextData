Халық ақыны Байназар Өтепұлының туғанына 115 жыл
«Сыр сүлейлері» деген ұғым көкірегі ояу, көзі ашық қалың жұртқа жақсы таныс
Шашасына шаң жұқтырмас сол жүйрік ақындар кімдер еді? Мұндайда ауызға ілігетіндер: Балқы Базар, Шораяқтың Омары, Қарасақал Ерімбет, Кете Жүсіп, Тұрмағамбет, Нұртуған, Нартай… Осылай жалғаса береді
Міне, осы дарабоз сүлейлердің соңғы тобына кіретін тарлан ақындардың қатарында «Шектінің ақын жорғасы» атанған Байназар Өтепұлы бар.
Енді қолда бар деректерге сүйене отырып, ақынның өмір жолдарына тоқтала кетейік.
Байназар Өтепұлы 1903 жылы Қызылорда облысы Қазалы ауданына қарасты қазіргі Қожабақы ауылында өмір есігін ашты
Алғашқыда Қазалы қаласындағы татар медресесінде білім алады, мұнан соң қаладағы жаңадан ашылған мұғалімдер дайындайтын бір жылдық курста оқиды
Осы алған білімінің арқасында аудандағы «Майдакөл», «Алға», «Жалпақ» мектептерінде ұстаздық етеді.
1925-1929 жылдары «Ақтөбе-Қостам» болысының жауапты хатшысы, кейін «Қаракөл» серіктестігі, Аралдағы «Мардыма» балық кооперациясының төрағасы қызметін атқарады
Алайда көп ұзамай жанына жақын білім беру саласына ауысады
Қожабақы бастауыш мектебінің меңгерушісі, оқу бөлімінің инспекторы болады
Осы жерде айта кетейік, ол Қожабақы ауылындағы қазіргі №25 қазақ орта мектебінің негізін қалаған алғашқы мектеп басшысы.

Нұрперзент Домбай
«Ана тілі»
Байназар ақынның өмірінің соңына дейінгі жан серігі – өлеңді мұрат етуі 1925-1926 жылдары басталды
Осы уақытта облыстық газетте өлең-фельетоны жарық көреді
Мұның өзі бұған дейін де өлең-жырға құмар жас жігіттің көңілін тасытып, ақындық дейтін өзі аңсап, армандап жүрген «ауылға» біржолата мекендеп қалуына түрткі болды.
Байназар көкемізбен бір ауылда тұрдық
Тілдесіп, пікірлескеніміз де бар
Мектепте жүргенде-ақ аудандық газетпен байланысымыз жақсы болды
Материалдарым жиі шығып тұратын
9 не 10-шы сыныпта оқып жүрген кезім
«Байекең кезінде Ғани Мұратбаевпен де кездескен» дегенді жиі естуші едім
Тілшілік «кәсібім» қызықтырған болса керек, атақты ақынмен кездесіп, әлгі сөздің ақ-қарасын өз аузынан естігім келді.
Бала екен демеді
Жатырқамай қарсы алды
Елдің сөзі рас екен
1920 жылы Ғани Қазалыға келгенде жүздескен.
– Ғани сөзге шешен екен
Жиналған қауым оның сөзін зейін қоя тыңдады
Оңаша әңгімеде өткен өміріммен кеңірек танысты
Болашақ білімді жастарда екенін айтты
«Ташкентке кел
Оқуыңа көмектесейін» деді
Алайда Ғанидың бұл өтінішін орындауға мүмкіндік болмады
Отбасы жағдайы көтермеді, – деп еді сонда Байекең әңгіме арасында.
Күлкі шақыратын әңгімелер, әзіл-оспақ адамдардың есінде тез қалатыны белгілі
Біздің ауылда Байекең есімі аталғанда: «Ол кісінің «Шора мен Ақтанау деген сиырдың айтысы» деген өлеңі бар» деп үлкендер жағы сол өлеңді айта жөнелетін
Кейін оның кейбір шумақтарын өзіміз де жаттап алдық
Өлеңдегі Шора – ақынның зайыбы
Бұл «айтыс» оқырмандарды да қызықтырар деген оймен түгел ұсынуды жөн көрдік.
Халатын киіп, Шора жүр
Сыбанып сом білегін.
Ақтанауды саумаққа
Қолына алып шелегін.
Бұзауын салып идіріп,
Баурына келіп отырды.
Қаншама шалттап сауса да,
Берді ек-ақ литрді.
Ақтанауға кейіді
Шора ашумен долданып:
– Жылдағы сүтің қаяқта
Шығатын шелек ырғалып?
Не көрінді, Ақтанау,
Кетіпсің кеміп, қожырап.
Бұл қалыпта тұрғанда
Бұзауың қайдан жарымақ?
Сиыры едің мақтаулы
Тұтынған көптен ферманың.
Не себептен кемідің,
Бұрынғы сүтті бермедің?
Қайда кетті, Ақтанау,
Жылдағы сүтің беретін?
Өзгеріпсің қалпыңнан
Жерім жоқ енді сенетін.
Сонда Ақтанау сөйледі,
Кейіп тұрған Шораға:
– Сабыр ет, Шора, долданба,
Даурығып бекер далаға.
Сауыншы Шора ардақты,
Мені саудың жасымнан.
Сол күндері мен едім
Сүт бұлағын асырған.
Ойланшы, Шора, кінәлап,
Орынсыз маған жекірме.
Сүт шықсын қалай бақпасаң,
Кінә өзіңде өкінбе.
Деген сөзді есіңе ал
«Сүт сиырдың тілінде».
Енді қалай сүт шықсын?
Барлық кінә өзіңде,
Арқалап келіп кешкісін,
Құнарсыз шөпті саласың,
Жіберіп күндіз бағасың.
Сиырдың сүті шығады,
Жақсы сүрлем жемменен.
Қалай менен сүт шықсын,
Жыл бойы соны көрмеген.
Сақ салмай нені саласың,
Сүрлемің түгел шіріген.
Аштан-ашқа тұрамын,
Лажсыз сонсоң түнімен,
Сауыншы, Шора, ойланшы!
Байназар Өтепұлы – халық ақыны
Бұл атақта үлкен мән бар
Мұндай дәрежеге ақындардың бәрі жете бермейді
Ел-жұртының талап-тілегін, мұң-зарын, жетістігі мен қуанышын жырға қосқан ақын ғана халық көңілінен шыға алады.
Ақын – қоғамның төлі
Ол қоғамнан тысқары өмір сүре алмайды
Қоғамның тынысымен тыныстайды
Байекеңнің 1930 жылдары қағазға түсірген «Егіске», «Еңбектің ері Нұрмахан», «Садық пен Мәкен», «Ұлжан сайлау бастығы», «Жұмагүл жеңгей сөйлейді» деген тақырыптармен туындаған өлеңдерінен колхоз құрылысының жай-күйін, жаңа уақытқа бейімделіп жатқан әйелдер өмірін аңғару қиын емес.
Байназар Өтепұлының ақындық та, азаматтық та мерейінің тасқан кезеңі – неміс-фашист басқыншыларымен болған сұрапыл соғыс жылдары
Ол отты жырлары арқылы адамдарға рух сыйлады, тың күш-қуат берді
Майдандағы жауынгерлерді де, тылдағы еңбеккерлерді де ұлы жеңіске жігерлендірді
Осындай мазмұндас өлеңдері аудандық газет бетінде жиі жарияланып тұрды
«Аттан, халық, жеңіске!», «Соққы дайын Гитлерге», «Қаһарлан, халқым, қаһарлан» деп келетін өлең тақырыптарының өзі анау-мынауға елең ете бермейтін адамның өзін селт еткізбей қоймайды
«Жұмысқа жұмылыңдар бірің қалмай», «Қимылда, халқым, жігерлен», «Әйелдерге», «Аталарға», «Аналарға», «Жастарға», «Ер серігі аруларға», «Орындайық сертті» секілді өлеңдер тылда қалған қауымға арналды
Бұл өлеңдерде «Жауды жеңу үшін аянбай еңбек етейік
Жеңіс біздің жақта ­болады
Өйткені біз – бейбітшілік сүйгіш елміз
Шекараны басып кірген жауға аяушылық болмауы тиіс
Қажырлы еңбегімізбен, төгілген маңдай терімізбен ғана өзіміз аңсап күткен жеңісті жақындата аламыз» деген ой жатты.
Ақынның кейбір өлеңдеріне ән де шыға­рылды
Мәселен, «Ұмтыл, ерлер, жауыңа!», «Жеңіс біздікі» секілді әндер сол уақыттары түрлі басқосуларда, жиындарда жиі шырқалды
Бірқатар өлеңдері ауылда қалған жауынгер жарлары, қарттар атынан ұйымдастырылды
Мәселен, Фрунзе атындағы колхоздың тө­райымы Мәуе Еселбаеваның майданда жаумен шайқасып жүрген жарына арналған өлеңі тылдағы барша әйелдердің жүрекжарды лебі­зіндей сезіліп еді
Өлеңмен жазылған хаттағы мына жолдар ауыздан ауызға тарап жатты:
…Сау-саламат жүрмісің,
Сүйікті жарым, жолдасым.
Сілтегенде семсерің,
Мейірімсіз жауды турасын.
Тайсалмай ұмтыл, талқанда,
Қанқұйлы жаудың ордасын.
Қаһарың қара дауыл боп,
Жаудың үстін торласын.
Ер міндеті ежелден,
Қорғамайды бір басын.
Ер сыналар егесте,
Ел қорғаны болғасын.
Ежелгі жауға ер жұмсар,
Бес қаруын, айласын.
Нөсерлет жауға снаряд,
Жаусын ажал қорғасын.
Ерлігі сол жігіттің,
Егескен жаудан таймасын.
Халық үшін қайрат көрсету,
Міндетің ер боп туғасын…
Б.Өтепұлы оқырмандарына жақсы таныс «Жаппасбай батыр», «Қашақбай – елдің ері» атты дастандардың авторы
Алғашқысы Ұлы Отан соғысы жылдары Днепрден өтуде ерен ерлік жасағаны үшін Кеңес Одағының Батыры атағы берілген Жаппасбай Нұрсейітовке арналған
Дастанның жазылу тарихы бар.
Ж.Нұрсейітовтің батыр атағын алғаны белгілі болғаннан кейін сол кездегі Қызылорда облыстық партия комитетінің хатшысы Аталықов Асқар Тоқмағанбетов бастаған 32 ақынды қатыстырып, жиналыс өткізеді
Хатшы басқосудың себебіне тоқталып, «Жерлес батырдың ерлік ісін халыққа дастан етіп жазып көрсетуіміз керек
Осыған жиналып отырмыз» дейді
Алайда отырғандардың ешқайсысы бірден суырылып алға шыға қоймайды
Үнсіздікті Байназардың дауысы бұзады: «Тәуекел, мен жазып көрейін» дейді
Бұл жөнінде ақынның өзі кейін былайша еске алады: «Екі жеті болмай бітіріп, дастанды алып бардым
Ақын Асқар мен сол кездегі «Ленин жолы» газетінің редакторы Тойбазар Елемесовті шақырып, маған дастанды оқытты
Асқар ақын дастанды ұнатып, «үзіндісін газетке беру керек» деп сол жерде редакторға тапсырды
Ол 1944 жылы облыстық газеттің екі нөміріне жария­ланды».
Бұл ерлік жыры деуге болады
Дастанда батырдың бала кезінен бастап, жігіттік шағына дейінгі кезеңі, майдандағы өмірі жан-жақты қамтылады
Жырды ерлікке арналған ескерткіш – белгі десек қателесе қоймаспыз.
Екінші дастанға келсек, ол КСРО Жоғарғы Кеңесіне үш мәрте депутат болып сайланған Қазалы ауданындағы «Қызылту» колхозының төрағасы Қашақбай Пірімов туралы
Дастанды оқып отырғанда ақынның бұл туындыға жақсы әзірлікпен, зор шабытпен келгенін аңғару қиын емес
Шығармада тек басты кейіпкердің бейнесі сомдалып қоймай, ел мен жер тарихы, ауыл тұрмысы, еңбек адамдарының ой-армандары сөз болады
Жыр осынысымен де құнды.
Халқымыз қашанда еңбекті қадірлеген
Бар жақсылық еңбекпен келеді деп білген
Шынында солай
Еңбек қана адамды мақсат-мұратына жеткізеді
Байназар да төл туындыларында еңбекке ерекше көңіл бөледі
Сөзіміз дәлелді болу үшін «Бақ туралы сөз» деген өлеңінен үзінді келтірейік:
Кейбіреу бақты қыран құс қылады,
Дәріптеп оны көкке ұшырады.
Қондырып бақты басқа соныменен
Аңыз қып, адам нанбас іс қылады.
Меніңше, олай емес бақ дегенің,
Түйткілі шын еңбекте әңгіменің.
Халқыңа адал ниетпен қызмет етсең,
Артылып өсе бермек бақ-беделің.
Кімде-кім адалдықпен еңбек етсе,
Мен кінәлі, бақ айналып қонбай кетсе.
Құр жерді жыртқанменен не шығады,
Алмай ма жерден өнім тұқым сепсе.
Мысалы – бақ дегенің сол сияқты,
Еңбек ет елің үшін ізде бақты.
Бақ өзі еңбек етсең іздеп табар,
Ерлерім, онда сөйтіп тап мұратты…
Сұлулықтың өзін еңбекке теңейтіні бар
«Сұлу кім?» деп аталатын өлеңінде алдымен қолаң шашты, қиғаш қасты, оймақ ауыз, кер миық, меруерт тісті аруды айтып келеді де, ойын былайша жалғастырады:
Шын сұлу, шын айтқанда адал еңбек,
Адамға еңбек сүйгіш халқы сенбек.
Адам сұлу еңбекпен, мінезімен,
Абырой, бақыт, ырыс – содан келмек.
Достарым, мен білетін сұлу осы,
Ежелден жақсы адамның еңбек досы.
Еңбексіз еш сұлуда сүйініш болмас,
Аздырар адамды тез қолдың босы.
Еңбектің мерейін тасытқан, еңбекті биікке көтерген ақынды біз де қолдаймыз.
Сыр сүлейлеріне тән ортақ қасиет – олардың толғау-толғаныстары өсиет-нақылмен көмкерілетіні
Мұны Байназар ақын жырларынан да кездестіреміз
«Істелген көптің ісін мен демеңдер, десеңдер ол пікірді жөн демеңдер», «Кеңесіп істе ісіңді көпшілікпен, тек өзім білемін деп билемеңдер», «Адамдық арларыңды таза сақтап, адал бол, жалған айтып сөйлемеңдер», «Адам – дос, адам – бауыр бір-біріне, өзіңнен өзгелерді кем демеңдер», «Ақиқат арамтамақ әне, солар – еңбексіз кісі арқылы күн көргендер», «Мінезің қорғасындай ауыр болсын, аунама жас түйеге артқан жүктей», «Перзентке ата-ананың махаббаты, секілді от жанғандай маздап пеште», «Ұрпаққа Отан – ана, мектеп – бесік», «Мысалы адам жерге шыққан шөптей, жайнаған жастық дәурен жазғы көктей», «Кәрілік – қара суық қазан ұрған»… деген сияқты даналық сөздердің тағлымдық-тәлімдік мәні зор
Жүрекке қонатын, көңілді баурайтын сәулелі сөз жайдан-жай туа салмайды
Ол жүз ойланып, мың толғанғаннан кейін ғана жарық дүние есігін ашады
Бұл бір жағынан ақынның ойлылығы мен парасаттылығынан, өмірден түйгені мен көргені мол екендігінен де хабар беретіні ақиқат.
Келісті теңеу сөздің ажарын келтіреді
Ақын жырларында көркемдік ұғымдарды да орынды пайдаланып отырады
Мәселен, көрікті қызды былайша суреттейді: «… Нұр жүзді, дөңгелек көз, жазық маңдай, көрген жан десін құстың қаршығасы
Қамырдан қыл тартқандай жүрісі жай, секілді мамырлаған қаз баласы
Бидай өң, қызыл ерін, қыпша белді, жарқ етсе туған айдай қиғаш қасы
Төгіліп тізесіне тұрса тиіп, толқындай топтап өрген қолаң шашы…».
«Көктем келді» өлеңі былай басталады: «Жібек жел жұпар иісті келді көктем, күлімдеп көктем күні нұрын төккен
Адамзат, жан-жануар, жер мен су да, аймалап анасындай сүйіп беттен
Жер анам ақ көрпесін серпіп тастап, көркемдеп киді киім көк жібектен…»
Осы жолдарды оқығанда көз алдыңызға шуағын шашқан нұрлы күн, бұлтсыз ашық аспан, жап-жасыл дүние келе қалады
Жібек желдің жұпар иісі танауыңды жаратындай
Бұл – сөз жоқ түрлі-түсті бояуға қанық көркем сөздің құдіреті.
«Туған жерін сүйе алмаған, туған елін сүйе алмайды» дегендей, Байназар да – өсіп-өнген Сыр елін, атамекен – Қазалысын жырлап өткен ақын.
Толқындап толқып аққан Сырды сүйем,
Бағалап бағаңды алтын басымды ием.
Көргенде күміс көбік толқыныңды,
Сол сәтте жігерленіп күшке мінем.
Суың – бал, желің – жібек, жерің – алтын,
Анамдай көрінесің көзге жақын.
Арналған сен дегенде жүрегімнің,
Мәңгілік махаббаты тартпас салқын, – десе «Сүйемін сені, сұлу Сыр» атты өлеңінде, төмендегі жыр жолдарында Қазалының табиғатынан сыр шертеді:
Көз салсаң Қазалының шығыс жағы,
Көк шалғын құйқалы жер кең алқалы.
Түстігі сұлу Сырмен шектеседі,
Күміспен көмкергендей айналаны.
Созылған терістігі Қарақұмға,
Ұштасып басқан шеті Сарыарқаны,
Бір кезде қарақалпақ жұрты жайлап,
Көп жылдар пайдаланған осы араны, – деп ары қарай жалғаса береді.
Ақын елін танытса, елі де қарыздар болмай ақынын көкке көтерді
«Қазалының Байназары» деген ат төңірекке кеңінен жайылды
Бара-бара бұл есім Сырдан асып, одан әрі де жаңғыра естіле бастады
Мұны ақын жырларынан өзіңіз де аңғарасыз
«Бір азырақ тыңдаңдар, Шектінің ақын жорғасын!» деп арқасы қозып, төгіп-төгіп кететін жерлері бар
Мұндай сөзді өз-өзіне сенімді, өлең-жырда мықтылығын мойындатқан ақын ғана айта алады
Расында да Б.Өтепұлы тілге шешен, сөзге шебер арқалы ақын еді.
Өткен ғасырдың қырқыншы жылдары, одан кейінгі уақытта ақындар айтысы ерекше өріс алды
Соғыс жылдарындағы айтыс халықтың намысын қамшылауды, зұлым жауға қарсы күш біріктіруді, жеңіске ұмтылдыруды мақсат етті
Елуінші-алпысыншы жылдардағы айтыс аудан мен аудан, колхоз бен колхоз арасында ұйымдастырылып, адамдарды жоспар-міндеттемелерді орындауға, табыстың тай қазанын тасытуға жұмылдырды
Айтыс барысында қол жеткен жетістіктермен қатар орын алып отырған кемшіліктер де сын тезіне алынды
Осы кезеңдерде Байназар да айтыс ақыны ретінде танымал болды
Сыр өңіріндегі Сырдария ауданының ақыны Қуаныш Баймағанбетовпен, қармақшылық әріптестері Төлеубай Үркімбаевпен, Мұзарап Жүсіповпен, қазалылық Нұғыман Молыбаевпен, Әбдіразақ Қаналиевпен, Нәби Жетілгеновпен сөз сайыстарында қарсыласына есе жібермей, тапқырлық танытып отырды.
Айтыс кезінде сын, кемшілік айтылғанымен, бұл ақындар арасындағы қарым-қатынасқа сызат түсірмейтін
Байназар дүние салғанда бір кездері сөз жарыстырған бәсекелесі, халық ақыны Әбдіразақ Қаналиев зират басында арнауын оқып, екі көзіне ерік бере еңірегенін осы көрініске куәгерлер бүгінге дейін айтып жүреді
Бұл да болса – Байекеңнің айналасына сыйлы, құрметті болғандығының бір нышаны.
Шынында да, ол төңірегіне құрметті болды
Халық оны әділдігі, дарындылығы, қарапайым­дылығы, ақкөңілділігі үшін жақсы көрді
Оның елге, адамдарға деген сүйіспеншілігі, махаббаты қандай болса, жұрт та аңқылдаған абзал азаматтың қолын қақпай еркелете білді
Есіктен кірсе, төрге шығарып, қадірменді қонақ етті.
«Айналайын, жұртым
Сенің арқаң осы жүргенім» деген ақын көңілін үлкен-кіші де қал­дырған емес
Осыған орай бір оқиғаны келтіре кетейік
Бұл сірә, 1944 жыл болса керек
Байекең жолы түсіп, қасында ақын Нұғыман Молдыбаев бар колхоз төрағасы Бермахан Мәшенбаевтың үйінде қонақ болады
Дастарқан басында колхоздағы жылқылардың ішінде Көкбедеу деген аттың тұқымына көзі түскенін, соны енші еткісі келетінін айтады
Бұл ойын өлеңмен жеткізеді:
Қыдырдым, қырға бардым, көрдім малды,
Білмекке мал жайындағы ахуалды.
Малыңа жайылымдағы ұшырастым,
Жері от, еті семіз, өте жайлы.
Әсіре, жылқы малы айтарлықтай,
Малдардың Қарақұмға шыққан алды.
Көбісі Көкбедеудің тұқымы екен,
Көркіне көрген жерде мейірім қанды.
Ішінде шым қаракөк бір асыл тай,
Қой мойын, құлын сауыр, жібек жалды.
Салқы төс, салпы ерінді, ойлық желке,
Мал екен иесі түрік, бөкен жалды.
Ешкібас қос құлағы төбесінде,
Жайнаған шамшырақтай көз жанары.
Қысқа бел, жазық бауыр, кең сауырлы,
Алдына түсірместей шапса жанды.
Ертеде ер Алпамыс мінген екен,
Тұмарлы топтан озған Байшұбарды.
Буырлы Қобыланды ердің де халыққа мағлұм,
Мақтайды Тарғын мінген Бозтарланды.
Солардан осы көк тай кем туды деп,
Өз басым ете алмадым еш күмәнді.
Ау, Беке, ендігісін өзіңіз біл,
Бұл інің сол тайыңа құмарланды…
Бермахан сөзге келмейді
Ақынның өтінішін аяқсыз қалдырмай, қалаған ­тайын береді
Байекең ат танығыш қой
Сол тай – Еркекөк кейін талай бәйгеге қатысып, әрдайым да алдыңғы орыннан көрінеді.
Халқының сүйіктісіне айналған ақын көмек, жанашырлық қажет кезде қолда барын аямады
1967-1968 жылдары Қызылқұмдағы Жанқожа батырдың бейітін қарайту үшін өзінің жағдайы келісіп тұрмаса да бір жылқысын атап, өзгелерге үлгі көрсетті
Ел Байекеңнің қолы ашықтығын да жыр қылып айтады
1951 жылы Қазалыда өткен облысаралық ат бәйгесіне қосылған тұлпары бірінші келіп, жүлдеге алған 1000 сомын сол жерде жиналған қауымға таратып береді.
Ат бәйгесін тілге тиек еттік қой
Байекең ақын­дығымен қоса ат сейісі болатын
Ол бап­таған Еркекөк атты сәйгүлік көптеген аудан­дық, облыстық жарыстарда ылғи да жүлделі орыннан көрініп жүрді
«Жансерігім, қанатым, еркелеткен Еркекөгім» деп жүйрігін баладан кем көрмей аялайтын
Талай өлең мұңдасына, сырласына айналған осы жануарға да арналды.
Сүйіп мінген Еркекөк,
Қайырлы болсын қадамың.
Құтылып құнан жасыңнан,
Шығуға дөнен қарадың.
Сүйкімді сұлу жылқысың,
Көрнекті көркем ажарың.
Қиған қалам сияқты,
Тас төбеңде құлағың.
Тасқа салса таймайтын,
От орындай тұяғың.
Жер өкшелі сіңірлі,
Жазық бауыр, кең сауыр,
Қой мойынды сағағың.
Жолбарыс кеуде, салқытөс
Желбіреген танауың.
Екпінтіп атты желдіред,
Сыпыңдап жүрген аяғың.
Шапқанда талмай дамытып,
Ұмтылған сайын ұзадың.
Тозаңын қостың тозаңға,
Жалғасып жатқан нұраның…
Несін айатасыз, Еркекөк иесінің сенімінен шығып, ақынды сан мәрте қуаныштан, жүлдеден кенже қалдырмады.
Жаны жайсаң, өмірге, жақсылыққа құштар ақын 1984 жылы 81 жасында өмірден озды
Биыл­ғы жылы ақынның туғанына 115 жыл толып отыр.
Ақынның өлеңдері 1964 жылы «Жазушы» баспасынан шыққан «Пернедегі термелер» атты жинақта жарық көрді
Ал 2008 жылы Астанадағы «Фолиант» баспасынан «Сырдария кітапханасы» сериясымен шығармалары оқырман қауыммен қауышты
Негізі ақынның әлі де болса баспа бетін көрмеген туындылары жетерлік
Соларды жинақтап, кітап етіп шығару да – алдағы үлкен міндет
Тағы бір баса айта кететін жайт – ақын есімін мәңгілікке қалдыру жайы
Қызылорда облысының аймағында білім ордасына яки өнер мекемесіне Байназар Өтепұлының атын берсе құба-құп болар еді
Ол мұндай құрметке әбден лайықты.
Енді «Байекеңнің ақындық, өнерпаздық қасиеті ұрпағына дарыған ба?» деген сауалға келетін болсақ, «Ондай ұрпақ бар» деп сенім­мен айта аламыз
Ақынның тұңғышы Досбол төңірегіне әншілігімен, сазгерлігімен та­нылды
Баян аспабында шебер ойнайды
Ол – көптеген жасты өнерге баулыған ұлағатты ұстаз
Серікболда да ақындық ұшқын бар еді
Бірақ күнделікті тіршілік ол қасиетті ары қарай дамытуға мүмкіндік бермеді
Анда-санда ғана жүрек толғаныстарын қағаз бетіне түсіретіні бар
Ақынның бел баласына айналып кеткен немересі Кемеңгердің орны бөлек
Аудандағы мәдени жұмыстардың ұйтқысы әрі ұйымдастырушысы
Ән шығарумен айналысады
Оның әндері аудан, облысты айтпағанда республикалық байқауларда жоғары бағаланып жүр.
Байназар ақын бір өлеңінде: «Халқыма қадірменді сөзім жетсе, болады арманым жоқ мұнан басқа» деген еді
Ақынның бұл арманы қазіргі күні жүзеге асты деп мақтаныш сезіммен айта аламыз
Бұған дәлел – ақынның өзі де, өлеңдері де ел есінде жүргендігі
Бұл – сөз жоқ, зор бақыт.

Нұрперзент Домбай
«Ана тілі»
Байназар ақынның өмірінің соңына дейінгі жан серігі – өлеңді мұрат етуі 1925-1926 жылдары басталды
Осы уақытта облыстық газетте өлең-фельетоны жарық көреді
Мұның өзі бұған дейін де өлең-жырға құмар жас жігіттің көңілін тасытып, ақындық дейтін өзі аңсап, армандап жүрген «ауылға» біржолата мекендеп қалуына түрткі болды.
Байназар көкемізбен бір ауылда тұрдық
Тілдесіп, пікірлескеніміз де бар
Мектепте жүргенде-ақ аудандық газетпен байланысымыз жақсы болды
Материалдарым жиі шығып тұратын
9 не 10-шы сыныпта оқып жүрген кезім
«Байекең кезінде Ғани Мұратбаевпен де кездескен» дегенді жиі естуші едім
Тілшілік «кәсібім» қызықтырған болса керек, атақты ақынмен кездесіп, әлгі сөздің ақ-қарасын өз аузынан естігім келді.
Бала екен демеді
Жатырқамай қарсы алды
Елдің сөзі рас екен
1920 жылы Ғани Қазалыға келгенде жүздескен.
– Ғани сөзге шешен екен
Жиналған қауым оның сөзін зейін қоя тыңдады
Оңаша әңгімеде өткен өміріммен кеңірек танысты
Болашақ білімді жастарда екенін айтты
«Ташкентке кел
Оқуыңа көмектесейін» деді
Алайда Ғанидың бұл өтінішін орындауға мүмкіндік болмады
Отбасы жағдайы көтермеді, – деп еді сонда Байекең әңгіме арасында.
Күлкі шақыратын әңгімелер, әзіл-оспақ адамдардың есінде тез қалатыны белгілі
Біздің ауылда Байекең есімі аталғанда: «Ол кісінің «Шора мен Ақтанау деген сиырдың айтысы» деген өлеңі бар» деп үлкендер жағы сол өлеңді айта жөнелетін
Кейін оның кейбір шумақтарын өзіміз де жаттап алдық
Өлеңдегі Шора – ақынның зайыбы
Бұл «айтыс» оқырмандарды да қызықтырар деген оймен түгел ұсынуды жөн көрдік.
Халатын киіп, Шора жүр
Сыбанып сом білегін.
Ақтанауды саумаққа
Қолына алып шелегін.
Бұзауын салып идіріп,
Баурына келіп отырды.
Қаншама шалттап сауса да,
Берді ек-ақ литрді.
Ақтанауға кейіді
Шора ашумен долданып:
– Жылдағы сүтің қаяқта
Шығатын шелек ырғалып?
Не көрінді, Ақтанау,
Кетіпсің кеміп, қожырап.
Бұл қалыпта тұрғанда
Бұзауың қайдан жарымақ?
Сиыры едің мақтаулы
Тұтынған көптен ферманың.
Не себептен кемідің,
Бұрынғы сүтті бермедің?
Қайда кетті, Ақтанау,
Жылдағы сүтің беретін?
Өзгеріпсің қалпыңнан
Жерім жоқ енді сенетін.
Сонда Ақтанау сөйледі,
Кейіп тұрған Шораға:
– Сабыр ет, Шора, долданба,
Даурығып бекер далаға.
Сауыншы Шора ардақты,
Мені саудың жасымнан.
Сол күндері мен едім
Сүт бұлағын асырған.
Ойланшы, Шора, кінәлап,
Орынсыз маған жекірме.
Сүт шықсын қалай бақпасаң,
Кінә өзіңде өкінбе.
Деген сөзді есіңе ал
«Сүт сиырдың тілінде».
Енді қалай сүт шықсын?
Барлық кінә өзіңде,
Арқалап келіп кешкісін,
Құнарсыз шөпті саласың,
Жіберіп күндіз бағасың.
Сиырдың сүті шығады,
Жақсы сүрлем жемменен.
Қалай менен сүт шықсын,
Жыл бойы соны көрмеген.
Сақ салмай нені саласың,
Сүрлемің түгел шіріген.
Аштан-ашқа тұрамын,
Лажсыз сонсоң түнімен,
Сауыншы, Шора, ойланшы!
Байназар Өтепұлы – халық ақыны
Бұл атақта үлкен мән бар
Мұндай дәрежеге ақындардың бәрі жете бермейді
Ел-жұртының талап-тілегін, мұң-зарын, жетістігі мен қуанышын жырға қосқан ақын ғана халық көңілінен шыға алады.
Ақын – қоғамның төлі
Ол қоғамнан тысқары өмір сүре алмайды
Қоғамның тынысымен тыныстайды
Байекеңнің 1930 жылдары қағазға түсірген «Егіске», «Еңбектің ері Нұрмахан», «Садық пен Мәкен», «Ұлжан сайлау бастығы», «Жұмагүл жеңгей сөйлейді» деген тақырыптармен туындаған өлеңдерінен колхоз құрылысының жай-күйін, жаңа уақытқа бейімделіп жатқан әйелдер өмірін аңғару қиын емес.
Байназар Өтепұлының ақындық та, азаматтық та мерейінің тасқан кезеңі – неміс-фашист басқыншыларымен болған сұрапыл соғыс жылдары
Ол отты жырлары арқылы адамдарға рух сыйлады, тың күш-қуат берді
Майдандағы жауынгерлерді де, тылдағы еңбеккерлерді де ұлы жеңіске жігерлендірді
Осындай мазмұндас өлеңдері аудандық газет бетінде жиі жарияланып тұрды
«Аттан, халық, жеңіске!», «Соққы дайын Гитлерге», «Қаһарлан, халқым, қаһарлан» деп келетін өлең тақырыптарының өзі анау-мынауға елең ете бермейтін адамның өзін селт еткізбей қоймайды
«Жұмысқа жұмылыңдар бірің қалмай», «Қимылда, халқым, жігерлен», «Әйелдерге», «Аталарға», «Аналарға», «Жастарға», «Ер серігі аруларға», «Орындайық сертті» секілді өлеңдер тылда қалған қауымға арналды
Бұл өлеңдерде «Жауды жеңу үшін аянбай еңбек етейік
Жеңіс біздің жақта ­болады
Өйткені біз – бейбітшілік сүйгіш елміз
Шекараны басып кірген жауға аяушылық болмауы тиіс
Қажырлы еңбегімізбен, төгілген маңдай терімізбен ғана өзіміз аңсап күткен жеңісті жақындата аламыз» деген ой жатты.
Ақынның кейбір өлеңдеріне ән де шыға­рылды
Мәселен, «Ұмтыл, ерлер, жауыңа!», «Жеңіс біздікі» секілді әндер сол уақыттары түрлі басқосуларда, жиындарда жиі шырқалды
Бірқатар өлеңдері ауылда қалған жауынгер жарлары, қарттар атынан ұйымдастырылды
Мәселен, Фрунзе атындағы колхоздың тө­райымы Мәуе Еселбаеваның майданда жаумен шайқасып жүрген жарына арналған өлеңі тылдағы барша әйелдердің жүрекжарды лебі­зіндей сезіліп еді
Өлеңмен жазылған хаттағы мына жолдар ауыздан ауызға тарап жатты:
…Сау-саламат жүрмісің,
Сүйікті жарым, жолдасым.
Сілтегенде семсерің,
Мейірімсіз жауды турасын.
Тайсалмай ұмтыл, талқанда,
Қанқұйлы жаудың ордасын.
Қаһарың қара дауыл боп,
Жаудың үстін торласын.
Ер міндеті ежелден,
Қорғамайды бір басын.
Ер сыналар егесте,
Ел қорғаны болғасын.
Ежелгі жауға ер жұмсар,
Бес қаруын, айласын.
Нөсерлет жауға снаряд,
Жаусын ажал қорғасын.
Ерлігі сол жігіттің,
Егескен жаудан таймасын.
Халық үшін қайрат көрсету,
Міндетің ер боп туғасын…
Б.Өтепұлы оқырмандарына жақсы таныс «Жаппасбай батыр», «Қашақбай – елдің ері» атты дастандардың авторы
Алғашқысы Ұлы Отан соғысы жылдары Днепрден өтуде ерен ерлік жасағаны үшін Кеңес Одағының Батыры атағы берілген Жаппасбай Нұрсейітовке арналған
Дастанның жазылу тарихы бар.
Ж.Нұрсейітовтің батыр атағын алғаны белгілі болғаннан кейін сол кездегі Қызылорда облыстық партия комитетінің хатшысы Аталықов Асқар Тоқмағанбетов бастаған 32 ақынды қатыстырып, жиналыс өткізеді
Хатшы басқосудың себебіне тоқталып, «Жерлес батырдың ерлік ісін халыққа дастан етіп жазып көрсетуіміз керек
Осыған жиналып отырмыз» дейді
Алайда отырғандардың ешқайсысы бірден суырылып алға шыға қоймайды
Үнсіздікті Байназардың дауысы бұзады: «Тәуекел, мен жазып көрейін» дейді
Бұл жөнінде ақынның өзі кейін былайша еске алады: «Екі жеті болмай бітіріп, дастанды алып бардым
Ақын Асқар мен сол кездегі «Ленин жолы» газетінің редакторы Тойбазар Елемесовті шақырып, маған дастанды оқытты
Асқар ақын дастанды ұнатып, «үзіндісін газетке беру керек» деп сол жерде редакторға тапсырды
Ол 1944 жылы облыстық газеттің екі нөміріне жария­ланды».
Бұл ерлік жыры деуге болады
Дастанда батырдың бала кезінен бастап, жігіттік шағына дейінгі кезеңі, майдандағы өмірі жан-жақты қамтылады
Жырды ерлікке арналған ескерткіш – белгі десек қателесе қоймаспыз.
Екінші дастанға келсек, ол КСРО Жоғарғы Кеңесіне үш мәрте депутат болып сайланған Қазалы ауданындағы «Қызылту» колхозының төрағасы Қашақбай Пірімов туралы
Дастанды оқып отырғанда ақынның бұл туындыға жақсы әзірлікпен, зор шабытпен келгенін аңғару қиын емес
Шығармада тек басты кейіпкердің бейнесі сомдалып қоймай, ел мен жер тарихы, ауыл тұрмысы, еңбек адамдарының ой-армандары сөз болады
Жыр осынысымен де құнды.
Халқымыз қашанда еңбекті қадірлеген
Бар жақсылық еңбекпен келеді деп білген
Шынында солай
Еңбек қана адамды мақсат-мұратына жеткізеді
Байназар да төл туындыларында еңбекке ерекше көңіл бөледі
Сөзіміз дәлелді болу үшін «Бақ туралы сөз» деген өлеңінен үзінді келтірейік:
Кейбіреу бақты қыран құс қылады,
Дәріптеп оны көкке ұшырады.
Қондырып бақты басқа соныменен
Аңыз қып, адам нанбас іс қылады.
Меніңше, олай емес бақ дегенің,
Түйткілі шын еңбекте әңгіменің.
Халқыңа адал ниетпен қызмет етсең,
Артылып өсе бермек бақ-беделің.
Кімде-кім адалдықпен еңбек етсе,
Мен кінәлі, бақ айналып қонбай кетсе.
Құр жерді жыртқанменен не шығады,
Алмай ма жерден өнім тұқым сепсе.
Мысалы – бақ дегенің сол сияқты,
Еңбек ет елің үшін ізде бақты.
Бақ өзі еңбек етсең іздеп табар,
Ерлерім, онда сөйтіп тап мұратты…
Сұлулықтың өзін еңбекке теңейтіні бар
«Сұлу кім?» деп аталатын өлеңінде алдымен қолаң шашты, қиғаш қасты, оймақ ауыз, кер миық, меруерт тісті аруды айтып келеді де, ойын былайша жалғастырады:
Шын сұлу, шын айтқанда адал еңбек,
Адамға еңбек сүйгіш халқы сенбек.
Адам сұлу еңбекпен, мінезімен,
Абырой, бақыт, ырыс – содан келмек.
Достарым, мен білетін сұлу осы,
Ежелден жақсы адамның еңбек досы.
Еңбексіз еш сұлуда сүйініш болмас,
Аздырар адамды тез қолдың босы.
Еңбектің мерейін тасытқан, еңбекті биікке көтерген ақынды біз де қолдаймыз.
Сыр сүлейлеріне тән ортақ қасиет – олардың толғау-толғаныстары өсиет-нақылмен көмкерілетіні
Мұны Байназар ақын жырларынан да кездестіреміз
«Істелген көптің ісін мен демеңдер, десеңдер ол пікірді жөн демеңдер», «Кеңесіп істе ісіңді көпшілікпен, тек өзім білемін деп билемеңдер», «Адамдық арларыңды таза сақтап, адал бол, жалған айтып сөйлемеңдер», «Адам – дос, адам – бауыр бір-біріне, өзіңнен өзгелерді кем демеңдер», «Ақиқат арамтамақ әне, солар – еңбексіз кісі арқылы күн көргендер», «Мінезің қорғасындай ауыр болсын, аунама жас түйеге артқан жүктей», «Перзентке ата-ананың махаббаты, секілді от жанғандай маздап пеште», «Ұрпаққа Отан – ана, мектеп – бесік», «Мысалы адам жерге шыққан шөптей, жайнаған жастық дәурен жазғы көктей», «Кәрілік – қара суық қазан ұрған»… деген сияқты даналық сөздердің тағлымдық-тәлімдік мәні зор
Жүрекке қонатын, көңілді баурайтын сәулелі сөз жайдан-жай туа салмайды
Ол жүз ойланып, мың толғанғаннан кейін ғана жарық дүние есігін ашады
Бұл бір жағынан ақынның ойлылығы мен парасаттылығынан, өмірден түйгені мен көргені мол екендігінен де хабар беретіні ақиқат.
Келісті теңеу сөздің ажарын келтіреді
Ақын жырларында көркемдік ұғымдарды да орынды пайдаланып отырады
Мәселен, көрікті қызды былайша суреттейді: «… Нұр жүзді, дөңгелек көз, жазық маңдай, көрген жан десін құстың қаршығасы
Қамырдан қыл тартқандай жүрісі жай, секілді мамырлаған қаз баласы
Бидай өң, қызыл ерін, қыпша белді, жарқ етсе туған айдай қиғаш қасы
Төгіліп тізесіне тұрса тиіп, толқындай топтап өрген қолаң шашы…».
«Көктем келді» өлеңі былай басталады: «Жібек жел жұпар иісті келді көктем, күлімдеп көктем күні нұрын төккен
Адамзат, жан-жануар, жер мен су да, аймалап анасындай сүйіп беттен
Жер анам ақ көрпесін серпіп тастап, көркемдеп киді киім көк жібектен…»
Осы жолдарды оқығанда көз алдыңызға шуағын шашқан нұрлы күн, бұлтсыз ашық аспан, жап-жасыл дүние келе қалады
Жібек желдің жұпар иісі танауыңды жаратындай
Бұл – сөз жоқ түрлі-түсті бояуға қанық көркем сөздің құдіреті.
«Туған жерін сүйе алмаған, туған елін сүйе алмайды» дегендей, Байназар да – өсіп-өнген Сыр елін, атамекен – Қазалысын жырлап өткен ақын.
Толқындап толқып аққан Сырды сүйем,
Бағалап бағаңды алтын басымды ием.
Көргенде күміс көбік толқыныңды,
Сол сәтте жігерленіп күшке мінем.
Суың – бал, желің – жібек, жерің – алтын,
Анамдай көрінесің көзге жақын.
Арналған сен дегенде жүрегімнің,
Мәңгілік махаббаты тартпас салқын, – десе «Сүйемін сені, сұлу Сыр» атты өлеңінде, төмендегі жыр жолдарында Қазалының табиғатынан сыр шертеді:
Көз салсаң Қазалының шығыс жағы,
Көк шалғын құйқалы жер кең алқалы.
Түстігі сұлу Сырмен шектеседі,
Күміспен көмкергендей айналаны.
Созылған терістігі Қарақұмға,
Ұштасып басқан шеті Сарыарқаны,
Бір кезде қарақалпақ жұрты жайлап,
Көп жылдар пайдаланған осы араны, – деп ары қарай жалғаса береді.
Ақын елін танытса, елі де қарыздар болмай ақынын көкке көтерді
«Қазалының Байназары» деген ат төңірекке кеңінен жайылды
Бара-бара бұл есім Сырдан асып, одан әрі де жаңғыра естіле бастады
Мұны ақын жырларынан өзіңіз де аңғарасыз
«Бір азырақ тыңдаңдар, Шектінің ақын жорғасын!» деп арқасы қозып, төгіп-төгіп кететін жерлері бар
Мұндай сөзді өз-өзіне сенімді, өлең-жырда мықтылығын мойындатқан ақын ғана айта алады
Расында да Б.Өтепұлы тілге шешен, сөзге шебер арқалы ақын еді.
Өткен ғасырдың қырқыншы жылдары, одан кейінгі уақытта ақындар айтысы ерекше өріс алды
Соғыс жылдарындағы айтыс халықтың намысын қамшылауды, зұлым жауға қарсы күш біріктіруді, жеңіске ұмтылдыруды мақсат етті
Елуінші-алпысыншы жылдардағы айтыс аудан мен аудан, колхоз бен колхоз арасында ұйымдастырылып, адамдарды жоспар-міндеттемелерді орындауға, табыстың тай қазанын тасытуға жұмылдырды
Айтыс барысында қол жеткен жетістіктермен қатар орын алып отырған кемшіліктер де сын тезіне алынды
Осы кезеңдерде Байназар да айтыс ақыны ретінде танымал болды
Сыр өңіріндегі Сырдария ауданының ақыны Қуаныш Баймағанбетовпен, қармақшылық әріптестері Төлеубай Үркімбаевпен, Мұзарап Жүсіповпен, қазалылық Нұғыман Молыбаевпен, Әбдіразақ Қаналиевпен, Нәби Жетілгеновпен сөз сайыстарында қарсыласына есе жібермей, тапқырлық танытып отырды.
Айтыс кезінде сын, кемшілік айтылғанымен, бұл ақындар арасындағы қарым-қатынасқа сызат түсірмейтін
Байназар дүние салғанда бір кездері сөз жарыстырған бәсекелесі, халық ақыны Әбдіразақ Қаналиев зират басында арнауын оқып, екі көзіне ерік бере еңірегенін осы көрініске куәгерлер бүгінге дейін айтып жүреді
Бұл да болса – Байекеңнің айналасына сыйлы, құрметті болғандығының бір нышаны.
Шынында да, ол төңірегіне құрметті болды
Халық оны әділдігі, дарындылығы, қарапайым­дылығы, ақкөңілділігі үшін жақсы көрді
Оның елге, адамдарға деген сүйіспеншілігі, махаббаты қандай болса, жұрт та аңқылдаған абзал азаматтың қолын қақпай еркелете білді
Есіктен кірсе, төрге шығарып, қадірменді қонақ етті.
«Айналайын, жұртым
Сенің арқаң осы жүргенім» деген ақын көңілін үлкен-кіші де қал­дырған емес
Осыған орай бір оқиғаны келтіре кетейік
Бұл сірә, 1944 жыл болса керек
Байекең жолы түсіп, қасында ақын Нұғыман Молдыбаев бар колхоз төрағасы Бермахан Мәшенбаевтың үйінде қонақ болады
Дастарқан басында колхоздағы жылқылардың ішінде Көкбедеу деген аттың тұқымына көзі түскенін, соны енші еткісі келетінін айтады
Бұл ойын өлеңмен жеткізеді:
Қыдырдым, қырға бардым, көрдім малды,
Білмекке мал жайындағы ахуалды.
Малыңа жайылымдағы ұшырастым,
Жері от, еті семіз, өте жайлы.
Әсіре, жылқы малы айтарлықтай,
Малдардың Қарақұмға шыққан алды.
Көбісі Көкбедеудің тұқымы екен,
Көркіне көрген жерде мейірім қанды.
Ішінде шым қаракөк бір асыл тай,
Қой мойын, құлын сауыр, жібек жалды.
Салқы төс, салпы ерінді, ойлық желке,
Мал екен иесі түрік, бөкен жалды.
Ешкібас қос құлағы төбесінде,
Жайнаған шамшырақтай көз жанары.
Қысқа бел, жазық бауыр, кең сауырлы,
Алдына түсірместей шапса жанды.
Ертеде ер Алпамыс мінген екен,
Тұмарлы топтан озған Байшұбарды.
Буырлы Қобыланды ердің де халыққа мағлұм,
Мақтайды Тарғын мінген Бозтарланды.
Солардан осы көк тай кем туды деп,
Өз басым ете алмадым еш күмәнді.
Ау, Беке, ендігісін өзіңіз біл,
Бұл інің сол тайыңа құмарланды…
Бермахан сөзге келмейді
Ақынның өтінішін аяқсыз қалдырмай, қалаған ­тайын береді
Байекең ат танығыш қой
Сол тай – Еркекөк кейін талай бәйгеге қатысып, әрдайым да алдыңғы орыннан көрінеді.
Халқының сүйіктісіне айналған ақын көмек, жанашырлық қажет кезде қолда барын аямады
1967-1968 жылдары Қызылқұмдағы Жанқожа батырдың бейітін қарайту үшін өзінің жағдайы келісіп тұрмаса да бір жылқысын атап, өзгелерге үлгі көрсетті
Ел Байекеңнің қолы ашықтығын да жыр қылып айтады
1951 жылы Қазалыда өткен облысаралық ат бәйгесіне қосылған тұлпары бірінші келіп, жүлдеге алған 1000 сомын сол жерде жиналған қауымға таратып береді.
Ат бәйгесін тілге тиек еттік қой
Байекең ақын­дығымен қоса ат сейісі болатын
Ол бап­таған Еркекөк атты сәйгүлік көптеген аудан­дық, облыстық жарыстарда ылғи да жүлделі орыннан көрініп жүрді
«Жансерігім, қанатым, еркелеткен Еркекөгім» деп жүйрігін баладан кем көрмей аялайтын
Талай өлең мұңдасына, сырласына айналған осы жануарға да арналды.
Сүйіп мінген Еркекөк,
Қайырлы болсын қадамың.
Құтылып құнан жасыңнан,
Шығуға дөнен қарадың.
Сүйкімді сұлу жылқысың,
Көрнекті көркем ажарың.
Қиған қалам сияқты,
Тас төбеңде құлағың.
Тасқа салса таймайтын,
От орындай тұяғың.
Жер өкшелі сіңірлі,
Жазық бауыр, кең сауыр,
Қой мойынды сағағың.
Жолбарыс кеуде, салқытөс
Желбіреген танауың.
Екпінтіп атты желдіред,
Сыпыңдап жүрген аяғың.
Шапқанда талмай дамытып,
Ұмтылған сайын ұзадың.
Тозаңын қостың тозаңға,
Жалғасып жатқан нұраның…
Несін айатасыз, Еркекөк иесінің сенімінен шығып, ақынды сан мәрте қуаныштан, жүлдеден кенже қалдырмады.
Жаны жайсаң, өмірге, жақсылыққа құштар ақын 1984 жылы 81 жасында өмірден озды
Биыл­ғы жылы ақынның туғанына 115 жыл толып отыр.
Ақынның өлеңдері 1964 жылы «Жазушы» баспасынан шыққан «Пернедегі термелер» атты жинақта жарық көрді
Ал 2008 жылы Астанадағы «Фолиант» баспасынан «Сырдария кітапханасы» сериясымен шығармалары оқырман қауыммен қауышты
Негізі ақынның әлі де болса баспа бетін көрмеген туындылары жетерлік
Соларды жинақтап, кітап етіп шығару да – алдағы үлкен міндет
Тағы бір баса айта кететін жайт – ақын есімін мәңгілікке қалдыру жайы
Қызылорда облысының аймағында білім ордасына яки өнер мекемесіне Байназар Өтепұлының атын берсе құба-құп болар еді
Ол мұндай құрметке әбден лайықты.
Енді «Байекеңнің ақындық, өнерпаздық қасиеті ұрпағына дарыған ба?» деген сауалға келетін болсақ, «Ондай ұрпақ бар» деп сенім­мен айта аламыз
Ақынның тұңғышы Досбол төңірегіне әншілігімен, сазгерлігімен та­нылды
Баян аспабында шебер ойнайды
Ол – көптеген жасты өнерге баулыған ұлағатты ұстаз
Серікболда да ақындық ұшқын бар еді
Бірақ күнделікті тіршілік ол қасиетті ары қарай дамытуға мүмкіндік бермеді
Анда-санда ғана жүрек толғаныстарын қағаз бетіне түсіретіні бар
Ақынның бел баласына айналып кеткен немересі Кемеңгердің орны бөлек
Аудандағы мәдени жұмыстардың ұйтқысы әрі ұйымдастырушысы
Ән шығарумен айналысады
Оның әндері аудан, облысты айтпағанда республикалық байқауларда жоғары бағаланып жүр.
Байназар ақын бір өлеңінде: «Халқыма қадірменді сөзім жетсе, болады арманым жоқ мұнан басқа» деген еді
Ақынның бұл арманы қазіргі күні жүзеге асты деп мақтаныш сезіммен айта аламыз
Бұған дәлел – ақынның өзі де, өлеңдері де ел есінде жүргендігі
Бұл – сөз жоқ, зор бақыт.
