Жамбыл облысы әкімдігінің Тілдерді дамыту басқармасы республикалық «Ана тілі» газетінің облыстағы таралымына әрдайым атсалысып, жанашырлық танытып отырады
Мемлекеттік тіл саясатын жүзеге асыру бағытындағы атқарылып жатқан оң істерді, өзекті мәселелер мен қол жеткізген жетістіктерді халық арасында кеңінен насихаттап отырған басылымға оқырмандардың ынта-ықыласы ерекше
Осы орайда Жамбыл облыстық Тілдерді дамыту басқармасы демеушілердің қолдау көрсетуімен тіл жанашырларына басылымды тегін жаздырып беру жұмыстарын ұйымдастырып келеді
Биыл осы игілікті бастамаға облыстағы «Қазфосфат» жауапкершілігі шектеулі серіктестігінің бас директоры, «Құрмет» орденінің иегері, облыстық мәслихаттың депутаты Мұқаш Ескендіров те үн қосып, «Ана тілі» газетін 60-қа жуық оқырманға өз есебінен тегін жаздырып берді
Міне, азаматтық деп осындайды айту керек
Мұқаш Ескендіровтің мұндай игі бастамасын өзге де қалталы азаматтар жалғастырып әкетсе, қанеки
«Ана тілі» газетіне жазылғаның, мемлекеттік тілді қолдағаның.
Мөлдір АХМЕТОВА, 
Жамбыл облысы әкімдігінің Тілдерді 
дамыту басқармасының бөлім басшысы
