Әл-Фараби атындағы ҚазҰУ ғалымдары мен БҰҰ, ЮНЕСКО өкілдерінің бірлескен мәжілісінде университет ректоры Ғалымқайыр Мұтанов ЮНЕСКО-ның бас директоры Ирина Бокованың қолы қойылған, университетте тұрақты даму бойынша ЮНЕСКО Халықаралық кафедрасының ашылуын ресми түрде растайтын құжатты салтанатты түрде көрсетті.
ЮНЕСКО және ­ИСЕКО жұмыстары бойын­ша ҚР комис­сия­сының бас хатшысы Әсел Өтегенова университеттің тұрақ­ты даму шешіміне қос­қан үлесін атап өтіп, алғы­сын білдірді.
Қазақстан, Қырғыз­стан, Тәжікстан және Өзбек­стан ­бойынша ЮНЕСКО кластер бюро­сының Алматыдағы директоры Андрей Шевелев жаңа ­ЮНЕСКО кафедрасының сапалы білім беру, гендерлік теңдік, лайықты жұмыс пен экономикалық даму, тұрақты қалалар, климат өзгерісімен күрес, экожүйе­лер­дің сақталуы, тұрақты даму үшін бірлік пен ын­ты­мақтастықты алға тарту сынды тұрақты даму мақ­саттарына жетуде маңызды рөл атқаратынын атап өтті.
Университет ректоры тұрақты даму бойынша ЮНЕСКО кафедрасы демократиялық құндылықтар, соның ішінде, толеранттылық, плюрализм, адам құқығын құрметтеу, бостандық ұғымдары алға қойылатын пікірталас алаңы болатынын тілге тиек етті.
Аяжан Тілеуберген
