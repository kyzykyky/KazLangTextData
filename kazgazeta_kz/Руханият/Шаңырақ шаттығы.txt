Алматы облысына қарасты Қарасай ауданындағы «Қолжетімді баспана – 2020» мемлекеттік бағдарламасы шеңберінде салынған «Асыл арман» тұрғын үй кешені пайдалануға берілді
Осылайша 1200 отбасы қоныс тойын тойлады
Бағдар­ла­маға қатысушылар ара­сында мемлекеттік қызмет­ші­лер, көпбалалы отбасылар, бюджеттік мекеме қыз­мет­керлері, халықтың әлеуметтік әлжуаз тобы және басқа да санаттағы азаматтар бар.
Жаңа пәтер иелерін ­Алматы об­­лы­­сының әкімі Амандық ­Баталов, «Самұрық Қазына» Жылжымайтын мүлік қоры» АҚ Басқарма төрағасы Болат Палымбе­тов және «Элитстрой Групп» ЖШС президенті Қайрат Оразбеков құттықтап, кілттерді табыс­тады.
– Елбасы Нұрсұлтан Әбішұлы Назарбаев халыққа кезекті Жолдауында инфра­құ­рылымдардың, тұрғын үй құрылысының әрі қарай дамуына жаңа серпін берді
Ағым­дағы жылғы 11 айда облыста жалпы көлемі 670,3 мың шаршы метр тұрғын үй ­салынды
Алдағы уақытта да қоныс ­тойын тойлаушылар қатары көбейетін болады, – деді облыс әкімі А.Баталов өз сөзінде.
Жаңа қоныс иелері Елбасына, «Қолжетімді баспана – 2020» мем­ле­кеттік бағдар­ла­масын жүзеге асыр­ған барша азаматтарға ризашы­лық­тарын білдірді
Лента қию және шашу жоралғысынан кейін салтанатты шара кон­церттік бағдарламамен қоры­тындыланды.
«Асыл Арман» кешені тоғыз қабатты 21 үйден тұрады, ­жалпы алаңы 320 мың шаршы метрден астам, оның ішінде тұрғын алаңы – 260 207 шаршы метр
Осы жоба шеңберінде жалпы есебі бір, екі және үш бөлмелі 5088 пәтер құрылыс жүргізу жоспарланған, олардың алаңдары 32,7 шаршы метр­ден 71,3 мың шаршы метрге дейін болмақ.
2014 жылы бірінші ке­зектегі 9 үй – 2328 пәтер пай­­далануға берілді
2015 жылдың бірінші жартысында қалған 2760 пәтерге жаңа иелері қоныстанатын болады.
Пәтерлерді өткізу ісін ҚР Үкіметінің қаулысымен осы аймақ үшін белгіленген баға бойынша Қор жүргізеді
Яғни әрлеу жұмыстары аяқталған үйдің әр шаршы метрі 180 мың теңгеден аспайтын, ал жалға алу арқылы сатып алу кезінде ай сайынғы төлем шаршы метрі үшін 1 600 теңгеге жуықты құрайды.
Қордың шарттарымен тұр­ғын үйге қол жеткізе алма­ғандар құрылыс жүргізу­шіден қолайлы шарттармен ті­келей сатып ала алады
«Асыл Арман» кешені мем­лекеттік – жеке­­меншік серік­тестігі аясын­да «Самұрық Қа­зына» Жылжымайтын мүлік қоры» АҚ мен «Элит­строй» компаниясы бірлесіп тұр­ғызды
Мұндағы Жылжымайтын мүлік қорының қатысу үлесі – 80 пайыз
Жобаға салынған инвестиция 40 млрд
теңгеден астам қаржыны құрады
Тұрғын үй кешенін салу кезінде 3 мыңға жуық адам жұмысқа тартылды.

Нұрлан ҚҰМАР


