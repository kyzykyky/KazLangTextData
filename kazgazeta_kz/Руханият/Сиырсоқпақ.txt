Ата-бабамыздың көшпенді өмір салтында, күнделікті тіршілігінде сиыр малының ерекше орын алғаны белгілі
Осыған орай сиырға байланысты әртүрлі атаулар, тұрақты сөз тіркестері ежелден бері қалыптасып, орныққан
Ауыз әдебиетінде, фольклорлық туындыларда мұндай атауларды көптеп кездестіруге болады
«Төрт түліктің төл атаулары» айдары бойынша ұсынылып отырған мақалада өмір салтының өзгеруіне байланысты ұмыт болып жатқан сөздер мен сөз тіркестері де жоқ емес
Оларды жүйелеп, оқырман назарына ұсынып отырғанымыздың мәні осында. 
Сиырдың бүйрегіндей ­бытырады
Сиыр малына байланысты сөз тіркестерінің ішінде теңеу сөздер де жиі кездеседі
Солардың бірі сиырдың бүйрегіндей бытырады
Оның мағы­насы тоз-тоз болып, жан-жаққа тарады, берекесі кетті, басы қосылмады дегенді білдіреді
«Жүр онда сиырдың бүй­регіндей бытырауға айналған екенбіз, тек арты қайырлы болсын» (С.Мұқанов, Таңд.шығ.)
Суырдайын күн кешіп, әркім ойлап өз басын, Тұлпарларын тұқыртып, тұғырлары озғасын, Бүйрегіндей сиырдың бөлшек­тенген бұл қазақ, Құмалақтай бытырап, қалай ғана тозбасын (М.Мақатаев, Шығ.)
Сиыр егіз тапты
Сиыр әдеттегідей жалқы бұзауламады (Сиыр егіз тап­қанын қазақ жақсы ырымға санамайды
Егіз бұзаудың бірін бөтен біреуге беріп жібереді)
«Ол сиырының егіз тапқанын жаман ырымға жорыды» (Ауызекі).
Сиыр тілді
Ретсіз, жөнсіз, артық сөй­лейтін адам туралы айтылады.
Сиыр ферма
Сиыр өсіретін ферма
Көрінген ақ шатырдай қазақ үйлер, Шопандар, малшылармен отыр белде
Жайлауы Аңырқай мен Ақдолы да, Қой, жылқы ызғып жатыр, сиыр ферма (К.Әзірбаев, Таңд
шығ.).
Сиыр
Ысыру, сыпыру деген ма­ғына­да қолданылады
Қарлығаш одея­лын сиырып, орнынан тұра берді (Қ.Жұмаділов, Көкейкесті)
Шал балтаны қайық түбіне дүңк еткізіп лақтырып жіберді де, екі шелекті жағадан былайырақ сиырып тастады (Қ.Ысқақов, Бұқтырма.)
2
Сыдыру, аршу
Мал жусанның басы мен сабағының сыртын сиырып тастап, түбіндегі бүршігін жейді («Айқап»).
Сиыру
Сиыр етістігінің қимыл атауы; ысыру, сыпыру
Сиыру сөзін басқа түркі тілдердегі жеке ұрып, салт қолданылатын осындай сөздің мағынасымен салыстырсақ, ол біздің тіліміздегі сыпырудың тұп-тура сино­нимі болып шығады.
Сиырдай
Бұл теңеу сөз
Көбінесе үлкен, зор, дардай дегенді білдіру үшін қолданылады.
Сиырдай мүйіздесті
Өзара қыр­қыс­ты, түртпектесті деген мәнде қол­данылады
Мүйіздескен сиырдай, Байласаң бас жіп жетер ме? Еңбегін еш, тұзың сор, Қайратың селге кетер ме (XVIII – XIX ғ.ғ
қаз
ақын).
Тұлыпқа мөңіреген сиырдай
Теңеулік мағынада қолданылып тұрған сөз
Бос алданып, көңіл жұбанышына сену, алданыш ету, жұбану дегенді біл­діреді
Сөйткенше болған жоқ, ұзын составтың басындағы қаңқиған кәрі паравоз тұлыпқа мөңіреген сиырдай бірер рет ыңырсып алды да, ысылдап-пысылдап жылжып жүре берді (О.Сәрсенбаев, Сағым).
Сиыркөзді
Сиыркөзді өскен, сиыр­көзі бар
Сиыркөзді жер қоныс болмайды (Қазақ тілі
аймақ
сөздігі).
Сиыркөзден
Көзі алару, ақшию
Шешендердің шеке тамыры білеудей болып, жыққан сиыркөзденіп, сөзге қонақ беріспеді (Ж.Аймауытов, Қартқожа).
Сиырлы
Сиыры бар, сиыр ұстайтын сиыры көп адам туралы айтылады
Сиыр­лы көш ілбіп, ілгерілей берді (Ш.Дәрмағанбетов, Менің замандас­тарым)
Бұлар күн бата Соналы бойын­да отырған сиырлы ауылға келді (Ш.Орманов, Қос басшы).
Сиырсоқпақ
Сиырдың жайылымға барып қайтатын үйреншікті жолы
Сиырсоқпақтықтың шеті – қара сөз (Ауызекі).
Сиырсілекей
Раушангүлділер тұқым­дасына жататын гүлдері ұсақ, күңгірт қызыл түсті, көпжылдық өсімдік
Соңғы кезде ауыз ішін, қызыл иек ауруларын сиырсілекеймен емдегенде жақсы нәтижеге қол жетіп отыр
Сиырсілекей маусым-тамыз айларында гүлдейді
Сиырсілкейдің сабағы мен тамырларында илік заттар, қышқылдар, сапониндер, крахмал, С витамині, бояғыш заттар, эфир майы мен фионцидтер бар
Сиырсілекейдің шипалық қасиеті ертеден белгілі болған.
Сиырша
Сиыр тәрізді, сиырға ұқсап
Өнімсіз іске шеп-шебер, майданға түс­пей несі бар
Сиырша тойса мас болып, өрге келіп сүйкенер (Абай
Шығ.)
Іргеге қарай ұйықтап жатқан Дәу қара сиырша ыңқылдайды
Оқыра тиген сиырша, орғыта ес қалмай; Жолында мейлі кім тұрса, екпіндеп келіп басқандай.
Сиыршы
Сиыр бағатын кісі
Не көрмеді бұл Жәуке: қойшы да, ­сиыр­шы да, жылқышы да болып көрді
Шаһар­ға сиыршы екен шалдың өзі
Олар­дың екеуінің көрді көзі
Ұлы жоқ, қатыны өлген бар шал екен
Ержеткен қасындағы жалғыз қызы (Ғашық-наме)
Тау алдында отыратын сиыршылар аулынан сүтті де шауып барып өзі әкелді (Ә.Кекілбаев, Бір уыс).
Сиыршыла
Орнынан әрең, зорға тұру дегенді білдіреді
Байболат орнынан ауыр қозғалып, сиыршылап тұра берді (С.Омаров, Дала қызы)
Әрине, неге жаман жегжат-жұрат, Қыз сорлы туған жерін неге қияды
Артымнан іздеп барар бауыр да жоқ, Тұрамын соны ойласам сиыршылап (Айтыс).
Сиыршылық
Сиыр бағушылық, сиыр бағу кәсібі
Сылаңдап бос жүрмейін деп бөлімше меңгерушісіне барып сиыршылықты сұрады (А.Нұрманов, Құлан.).
Сиырқұйымшақтан
Бірте-бірте кішіреп жіңішкеруді сиырқұйым­шақ­тану деп айтады
Екінші мағы­насы – істің аяқсыз қалып, соңы сұйы­­лып, беркесіздеуі
Созылып жатқан ұзын жота
Теріскей жақ етегі сиыр­құйымшақтанып барып таусыл­ған жер
Бозшакөлдің жиегіне астасады (З.Ақышев, Жесірлер)
Сәлден кейін сиырқұйымшақтанған жылқы ізі бірте-бірте тасқа сіңіп, жоқ болыпты («Мәдениет және тұрмыс»)
Сағиттың жыртқыштығы әуелде осында қатты түршігіп ызаланған Комсомол секретарының екпінді сөзі мінезімен басталса да, кейін тағы бірнеше күндер өткен соң, әлденеден бәсеңсіп, сиырқұйымашқтанып сұйыла берді (М.Әуезов, Шығ
жин.)
Матайдың сөзінің басы таудай болса да, аяғы сиырқұйымшақтанып келіп қылдай болып кетті
( М.Әуезов, Тол
жин.).
Сиырбұршақ
Сабағы тік не төселмелі, жапырақтары ірі, сарғылт жасыл гүлді, бұршақ тұқымдасының бір түрі
Сиырбұршақ – бұршақ тұқымдасына жататын біржылдық, кейде көпжылдық шөптесін өсімдік­тер туысы (Қаз
тілі термин
Тамақ.).
Сиырбүлдірген
Ылғалды жерде өсетін бүлдіргеннің жабайы түрі
Оның орнына піскен сиырбүлдіргенді пайдалануға болады (С.Сұханбердин, (Өсімдік — дәрі.).
Сиыржуа
Шабындықты жерде өсетін жуаның бір түрі
Шабындық­тың арасында сиыржуа көп өсті
(Ауызекі).
Сиыркепе
Сиыр тұратын жер.
Сиыркөз
Бұйраланып өсетін кішкене аласа шөп
Ол жерге сиыркөз көп өскен екен (Ауызекі).
Сиыржоңышқа Бұршақ тұқымда­сына жататын көпжылдық өсімдік
Бұршақ, сиыржоңышқа дақылда­ры­ның сабағы да құнарлы азықтан есептеледі (К.Боранғазиев, Жем-шөп.)
Сиыржоңышқаның бұл түрі фран­цуз жасымығы деген атпен мәдени­лендірілген (М.Қажымұратов, Пайдалы өсімдік.).
Сиырқұйрық
Басы шашақты, жуан әрі ұзын қурай
Енді бірде жақындап келгенде, қасқыр сияқты көрініп зәресін ұшырған нәрсе, қатар өскен үш сиырқұйрық боп шықты (М.Мұратбеков, Дос.)
Мен суға шомы­лып жүріп, қисынсайдың қалың сиыр­құйрық, түлкіқурай өскен далиған аузына қарай бердім (Ә.Қалдыбаев, Шаншар).
Сиырқұйымшақ
Мүйізді ірі қара­ның құйымшақ омыртқасының майдаланып, кішірейіп кеткен бөлігі
Сиыр­құйымшақ құйрыққа қарай ұсақталып кетеді (Ауызекі).
«Қазақ әдеби тілінің сөздігі» 
бойынша дайындаған 
Д.ТӨЛЕБАЕВ
