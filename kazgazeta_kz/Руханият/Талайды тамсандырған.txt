Ақан 1843 жылы қазіргі Ақмола облысы Володар ауданында Қоскөл деген жерде туған
Он үш жасқа келгенде Күнту деген молдадан мұсылманша оқиды
Бірақ дүмше молданың балдыр-батпағы сергек ойлы ұғымтал баланың көңілін дауалатпайды
Ақыры Ақан оқуды тастап, кетіп қалады
Осыдан былай оның серілік өмірі басталады
Өлең, әндер шығарып, ауыл жастарының ойын-тойларының думанына айналады.
Ақанның айналасына үнемі Балуан Шолақ, Жаяу Мұса, Естай, Үкілі Ыбырай, Иманжүсіп, Құлтума сынды өнер саңлақтары жиналып, өзара өнер сайыстарын өткізіп отырады
Сөйтіп, олар Арқа қазақтары арасында зор құрметке ие болады.

Ақан қай ауылға келсе де, қыз-келіншектер жиналып, өнер иелеріне зор құрмет көрсете бастайды
Жезтаңдай әнші, сазгер Ақан жастардың ойын-тойының гүліне айналады
Сондай бір тойда ол Ақтоқты деген байдың қызына ғашық болып, сөз байласады
Ақтоқтыны Омбы жақтың бір байының мырзасына айттырып қойса керек
Мұны қыздың ағалары сезіп қояды да, аңдып жүріп Ақан мен Ақтоқтыны ұстап алады
Ақанды өлімші етіп сабап, ауыл сыртына тастап кетеді
Қызды уәделескен уақыттан бұрын ұзатып жібереді
Сері бір ай үйінде құсамен жатады да, жарасы жазылғаннан кейін «Сырымбет» деген ән шығарады.
Ауылым қонған Сырымбет даласына,
Ғашық болдым ақ сұңқар баласына.
Ғашықтықтан, құсадан мен өлмеспін,
Бір жаманға қор болып барасың ба? – деп өзінің іштегі зарын төгеді
Ақан Қадиша, Жамал атты қыздарға да өзінің ғашықтық сезімін өлеңмен білдіреді
Ұзатылып бара жатқан осы екі қызға арнап «Балқадиша», «Жамал қызға» атты әнін шығарады.
Қолы қысқа, жалғыз атты кедей жігіттің жүйрік аттары Маңмаңгер, Құлагерлерден айрылуы екінші үлкен соққы болды
Маңмаңгерді Ақан Атығай Қарауылдағы нағашысы Мәмбет деген атақты атбегіден қалап алып, жаратып, орта жүздің айт пен тойында бәйгеге қосып отырады
Ол үнемі қалың топтың алдын бермей, озып келіп, Ақанның мерейін үстем етеді
Бір жылы көктемде бәйгеден бірінші боп келген Маңмаңгерді Ақан суытып қойып, Қоскөлдің жағасына шідер салып таң асыра жайылуға жібергенде бір топ қасқыр жабылып, талап өлтіріп кетеді
Жанына балаған жалғыз атынан айрылған Ақан аза тұтып, ән шығарады
Ән аса зарлы болып келеді
Ол Маңмаңгердің бүкіл Атығай еліне жүйріктігімен мәлім болғанын айта келіп:
Маңмаңгер, кекілің қысқа сандалгерім,
Атығай Қарауылға мәлім едің.
Бәйгенің алдын бермес жануарым,
Бір қыста отыз қасқыр алған едің, – деп назаланады
Бәйге атынсыз өмір сүре алмайтынын сезген Ақанның достары қайғысына ортақтас болып, Есеней деген байдың Құлагер атты жүйрік тайына он бие беріп сатып әпереді
Құлагер де Ақанның атын шығарған бүкіл орта жүзге әйгілі жүйрік болады
Бір қыста Арқада Сағынай деген атақты байдың асына Ақан Құлагерді бәйгеге қосады
Құлагер 500 аттың алдында арқан бойы оза шауып келе жатқанда Батыраш, Қотыраш деген ағайынды екі бай қызғанышпен кісі жұмсап, маңдайға айбалтамен ұрып өлтіреді
Бұл қорлыққа шыдай алмай ашынған Ақан өзінің атақты «Құлагер» әнін шығарады
Ол ән бүкіл қазақ даласына кең тарап кетеді.
Сүйген қызы Ақтоқтыдан, жанына балаған жүйрік аты Құлагерден айрылған Ақанның тауы шағылып, өлеңін, әнін ермек етеді
Ел еркесі, өнер иесі – композитор Ақанның қайғысына бүкіл елі ортақтас болады
Мәселен, ол «Қыз сипаты» деген лирикалық өлеңінде сұлу қызды «Ай мен күндей, әмбеге бірдей» дей келіп:
Сөйлесе сөзі әдепті, тілі жорға
Ұқсатам жұмақтағы бейне қорға.
Ажары, ақша бетің сағымданып.
Жарасар құлағыңа алтын сырға, – деп, кейіпкерін жұмақтағы қордың қызына теңейді.
Үшінші, бір қыз келер қара шашты,
Күлім көз, оймақ ауыз, қиғаш қасты.
Шомылған айдын көлдің аққуындай,
Отырар ағажан деп кәрі-жасты, – деп ибалы, әдепті сұлу қыздың мінезіне көркін сай етіп бейнелеп береді
Ал бұларға қарама-қарсы дөрекі, өзімшіл, өркөкірек, тоңмойын, тәкәппар, паң қыздарды өлтіре сынайды.
Алтыншы, бір қыз келер толық сары,
Бойына тең келмейді жанның бәрі.
Лайықты өзіне тең таппаған соң,
Кетпейді көкіректен қайғы-зары.
Жетінші, бір қыз келер алым-салым,
Кедейдің арылмаған соры қалың
Сорлыға осындайлар кез келеді,
Пәледен құтыларлық жоқ амалың, – деп мінез­сіз, ақылсыз, дөрекі қыздың жігіттің төресіне кез келетінін өкінішпен баяндайды
«Жігіттің біліміне ақыл серік» деген өлеңінде ақыл парасаты мол жігітті:
Адамның біліміне ақыл серік,
Ақыл кен таусылмайтын жанға көрік.
Мидан шыққан сөзіңе тіл себепкер,
Қалай айтып сөйлесең өзіңде ерік, – дей келіп:
Тұрмысқа тірі күнде бол себепкер,
Отырма құр үйіңде бойға сеніп.
Талап қыл, азды-көпті жұмса ойды,
Әр істің ақырын ойла, көңіл бөліп, – деп жігіттерге ақыл айтады
Ал «Айтамын замандасқа біраз кеңес» деген өлеңінде уәдеге берік, айтқан сертте тұратын бір мінезді жігіттің төресі мен екіжүзді, сөзіне ісі сай емес, мақтаншақ, әпербақан даңғой, бос белбеу жігіттерді салыстыра сынай келіп, «жақсыдан үйрен, жаманнан жирен» дегенді айтады
Сондай-ақ «Әйелдер сипаты» деген өлеңінде ақылына көркі сай, жолдасы үшін жанын беруге бар әйелдер мен салдыр-салақ, шаруаға қырсыз, жанжалшыл, ұрысқа дайын тұратын әйелдерді салыстыра сипаттайды
Жақсы жарды ақын:
Дүниенің тұрақтайтын тұрағы екен,
Гүл жүзді, сырлы сөзді жақсы қатын, – деп сипаттаса, ал оған қарама-қарсы сойқан мінезді, долы әйелдер жайында:
Көйлегі кір болады май-май ғана.
Ұрысар байыменен таймай ғана.
Сыртына шөмішінің балшық жағып,
Салады қазанына шаймай ғана.
Ойламас ол байының ата-тегін,
Сорлының қатыны алар байдан кегін, – деп толғанады.
«Өтпес пышақ, шабан ат, долы қатын» үшеуі ер жігітті қартайтады дегенді айтады
Ал «Достарға» деген өлеңінде кейбір еріншек, жалқау, дүниеқор, дарынсыз надан жігіттерді сынай келіп, «ондайлардан аулақ бол, шын дос сені жауға тастап кетпейді, досты дұрыс таңдай біл» дейді.
Қорыта келе айтарымыз, Ақан сері өлендері – адам сезіміне ерекше әсер ететін, оқырманға терең ой салатын терең мәнді лирика
Сондықтан оның шығармаларын ерекше сезімге бөленбей оқу мүмкін емес.
Серғазы Қалиұлы,
педагогика ғылымының 
докторы

Ақан қай ауылға келсе де, қыз-келіншектер жиналып, өнер иелеріне зор құрмет көрсете бастайды
Жезтаңдай әнші, сазгер Ақан жастардың ойын-тойының гүліне айналады
Сондай бір тойда ол Ақтоқты деген байдың қызына ғашық болып, сөз байласады
Ақтоқтыны Омбы жақтың бір байының мырзасына айттырып қойса керек
Мұны қыздың ағалары сезіп қояды да, аңдып жүріп Ақан мен Ақтоқтыны ұстап алады
Ақанды өлімші етіп сабап, ауыл сыртына тастап кетеді
Қызды уәделескен уақыттан бұрын ұзатып жібереді
Сері бір ай үйінде құсамен жатады да, жарасы жазылғаннан кейін «Сырымбет» деген ән шығарады.
Ауылым қонған Сырымбет даласына,
Ғашық болдым ақ сұңқар баласына.
Ғашықтықтан, құсадан мен өлмеспін,
Бір жаманға қор болып барасың ба? – деп өзінің іштегі зарын төгеді
Ақан Қадиша, Жамал атты қыздарға да өзінің ғашықтық сезімін өлеңмен білдіреді
Ұзатылып бара жатқан осы екі қызға арнап «Балқадиша», «Жамал қызға» атты әнін шығарады.
Қолы қысқа, жалғыз атты кедей жігіттің жүйрік аттары Маңмаңгер, Құлагерлерден айрылуы екінші үлкен соққы болды
Маңмаңгерді Ақан Атығай Қарауылдағы нағашысы Мәмбет деген атақты атбегіден қалап алып, жаратып, орта жүздің айт пен тойында бәйгеге қосып отырады
Ол үнемі қалың топтың алдын бермей, озып келіп, Ақанның мерейін үстем етеді
Бір жылы көктемде бәйгеден бірінші боп келген Маңмаңгерді Ақан суытып қойып, Қоскөлдің жағасына шідер салып таң асыра жайылуға жібергенде бір топ қасқыр жабылып, талап өлтіріп кетеді
Жанына балаған жалғыз атынан айрылған Ақан аза тұтып, ән шығарады
Ән аса зарлы болып келеді
Ол Маңмаңгердің бүкіл Атығай еліне жүйріктігімен мәлім болғанын айта келіп:
Маңмаңгер, кекілің қысқа сандалгерім,
Атығай Қарауылға мәлім едің.
Бәйгенің алдын бермес жануарым,
Бір қыста отыз қасқыр алған едің, – деп назаланады
Бәйге атынсыз өмір сүре алмайтынын сезген Ақанның достары қайғысына ортақтас болып, Есеней деген байдың Құлагер атты жүйрік тайына он бие беріп сатып әпереді
Құлагер де Ақанның атын шығарған бүкіл орта жүзге әйгілі жүйрік болады
Бір қыста Арқада Сағынай деген атақты байдың асына Ақан Құлагерді бәйгеге қосады
Құлагер 500 аттың алдында арқан бойы оза шауып келе жатқанда Батыраш, Қотыраш деген ағайынды екі бай қызғанышпен кісі жұмсап, маңдайға айбалтамен ұрып өлтіреді
Бұл қорлыққа шыдай алмай ашынған Ақан өзінің атақты «Құлагер» әнін шығарады
Ол ән бүкіл қазақ даласына кең тарап кетеді.
Сүйген қызы Ақтоқтыдан, жанына балаған жүйрік аты Құлагерден айрылған Ақанның тауы шағылып, өлеңін, әнін ермек етеді
Ел еркесі, өнер иесі – композитор Ақанның қайғысына бүкіл елі ортақтас болады
Мәселен, ол «Қыз сипаты» деген лирикалық өлеңінде сұлу қызды «Ай мен күндей, әмбеге бірдей» дей келіп:
Сөйлесе сөзі әдепті, тілі жорға
Ұқсатам жұмақтағы бейне қорға.
Ажары, ақша бетің сағымданып.
Жарасар құлағыңа алтын сырға, – деп, кейіпкерін жұмақтағы қордың қызына теңейді.
Үшінші, бір қыз келер қара шашты,
Күлім көз, оймақ ауыз, қиғаш қасты.
Шомылған айдын көлдің аққуындай,
Отырар ағажан деп кәрі-жасты, – деп ибалы, әдепті сұлу қыздың мінезіне көркін сай етіп бейнелеп береді
Ал бұларға қарама-қарсы дөрекі, өзімшіл, өркөкірек, тоңмойын, тәкәппар, паң қыздарды өлтіре сынайды.
Алтыншы, бір қыз келер толық сары,
Бойына тең келмейді жанның бәрі.
Лайықты өзіне тең таппаған соң,
Кетпейді көкіректен қайғы-зары.
Жетінші, бір қыз келер алым-салым,
Кедейдің арылмаған соры қалың
Сорлыға осындайлар кез келеді,
Пәледен құтыларлық жоқ амалың, – деп мінез­сіз, ақылсыз, дөрекі қыздың жігіттің төресіне кез келетінін өкінішпен баяндайды
«Жігіттің біліміне ақыл серік» деген өлеңінде ақыл парасаты мол жігітті:
Адамның біліміне ақыл серік,
Ақыл кен таусылмайтын жанға көрік.
Мидан шыққан сөзіңе тіл себепкер,
Қалай айтып сөйлесең өзіңде ерік, – дей келіп:
Тұрмысқа тірі күнде бол себепкер,
Отырма құр үйіңде бойға сеніп.
Талап қыл, азды-көпті жұмса ойды,
Әр істің ақырын ойла, көңіл бөліп, – деп жігіттерге ақыл айтады
Ал «Айтамын замандасқа біраз кеңес» деген өлеңінде уәдеге берік, айтқан сертте тұратын бір мінезді жігіттің төресі мен екіжүзді, сөзіне ісі сай емес, мақтаншақ, әпербақан даңғой, бос белбеу жігіттерді салыстыра сынай келіп, «жақсыдан үйрен, жаманнан жирен» дегенді айтады
Сондай-ақ «Әйелдер сипаты» деген өлеңінде ақылына көркі сай, жолдасы үшін жанын беруге бар әйелдер мен салдыр-салақ, шаруаға қырсыз, жанжалшыл, ұрысқа дайын тұратын әйелдерді салыстыра сипаттайды
Жақсы жарды ақын:
Дүниенің тұрақтайтын тұрағы екен,
Гүл жүзді, сырлы сөзді жақсы қатын, – деп сипаттаса, ал оған қарама-қарсы сойқан мінезді, долы әйелдер жайында:
Көйлегі кір болады май-май ғана.
Ұрысар байыменен таймай ғана.
Сыртына шөмішінің балшық жағып,
Салады қазанына шаймай ғана.
Ойламас ол байының ата-тегін,
Сорлының қатыны алар байдан кегін, – деп толғанады.
«Өтпес пышақ, шабан ат, долы қатын» үшеуі ер жігітті қартайтады дегенді айтады
Ал «Достарға» деген өлеңінде кейбір еріншек, жалқау, дүниеқор, дарынсыз надан жігіттерді сынай келіп, «ондайлардан аулақ бол, шын дос сені жауға тастап кетпейді, досты дұрыс таңдай біл» дейді.
Қорыта келе айтарымыз, Ақан сері өлендері – адам сезіміне ерекше әсер ететін, оқырманға терең ой салатын терең мәнді лирика
Сондықтан оның шығармаларын ерекше сезімге бөленбей оқу мүмкін емес.
Серғазы Қалиұлы,
педагогика ғылымының 
докторы
