Ақтөбе облыстық тарихи-өлкетану музейінде «Нұрлы жол – ұлттық тарихқа бастар жол» шарасы аясында Шалқар аудандық тарихи-өлкетану музейінің «Құмында бабалардың ізі қалған» атты көшпелі көрмесі ұйымдастырылды.
Салтанатты шара барысында өлкетанушы, музей ардагері Рысжан Ілиясова Шалқар музейінің жасақталу, құрылу тарихына кеңінен тоқталды
Қ.Жұбанов атындағы Ақтөбе  мемлекеттік университеті филология факультетінің деканы, филология ғылымының кандидаты Сабыржан Мұхтаров Қарағұл батырдың қылышын музейге қалай тапсырғаны жөнінде  әңгімелеп берді
Көрмеде сөз алған ел азаматтары осы музейдің құрылуына аудан халқының ауызбіршілігі, өлке тарихына деген жанашырлық себепші болғанын, бұған еңбек сіңірген тұлғалардың есімдерін ілтипатпен атап өтті
Өңірден шыққан батыр бабалардың ерліктері мен қасиеттерін айта келіп, көрмені ұйымдастырушыларға алғыс білдірді
Қазақстан Жазушылар одағының мүшесі Гүлсамал Төрединқызы туған жер туралы өлеңін тарту етті.
