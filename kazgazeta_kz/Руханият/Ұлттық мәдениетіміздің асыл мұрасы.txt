Қазақстан Республикасы Мәдениет және ақпарат министрлігі Елбасы Нұрсұлтан Әбішұлы Назарбаевтың бастамасымен жүзеге асқан «Мәдени мұра» мемлекеттік бағдарламасы аясында орындалған 100 томнан тұратын «Бабалар сөзі» атты қазақ фольклоры топтамасының тұсаукесер рәсімін өткізді.
Тұсаукесер ҚР Мәдениет және ақпарат министрі Мұхтар Құл-Мұхаммедтің құттықтау сөзімен ашылды
«Мәдени мұра» мемлекеттік бағдарламасы Фольк­лор секциясының жетекшісі, академик Сейіт Қасқабасов, М.Әуезов атындағы Әдебиет және өнер институтының директоры Уәлихан Қалижанов, Түркі академиясы президентінің кеңесшісі Шәкімшәріп Ыбраев, түркиялық фольклоршы-ғалым Надзе Илдус, ирандық фольклоршы-ғалым Жаһангир Карини сөз алып, ұлттық мәдениетіміздің әлемдік деңгейдегі осынау теңдессіз жобасы жайында пікірлерін ортаға салды
Шараға Парламент депутаттары, министрліктің басшылары мен ғалымдар, атақты жазушылар, ақындар, белгілі қоғам қайраткерлері мен оқырман қауым қатысты
Тұсаукесер аясында «Мәдени мұра» бағдарламасы Қоғамдық кеңесінің «Фольклортану, әдебиет­тану және өнертану» секциясының жетекшілігімен шыққан кітаптардың көрмесі ұйымдастырылды.
