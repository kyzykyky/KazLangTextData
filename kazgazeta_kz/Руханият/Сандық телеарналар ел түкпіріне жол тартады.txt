
Елбасы Нұрсұлтан Назарбаевтың қатысуымен Тәуелсіздігіміздің жиырма жылдығына  инновациялық тұрғыда тамаша тарту жасалды
Көптеген отандас­тарымыз бұдан былай өздерінің телеарналардағы талғамы мен қызығушылық сұранысын өтеу үшін спутниктік қабылдау құралдарын пайдаланып, өзге елдердің телеарналарына телміріп отырмайтын сыңайлы
Себебі бұл үдеден шығу үшін енді Ұлттық спутниктік сандық телерадио хабарларын тарату желісі бар отандық телеарналар көп күш салатын болады.
Қырағы көрерменге қуаныш­ты жаңа­лықты, яғни DVB-S2 стандартындағы Ұлттық спутниктік телерадио хабарларын тарату желісінің іске қосылу рәсіміне Елбасы Нұрсұлтан Назарбаев арнайы қатысып, оны салтанатты жағдайда іске қосты
Қазақстан Республикасының Байланыс және ақпарат министрі Асқар Жұмағалиевтің айтуынша, DVB-S2 стандарты – бүгінде дүниежүзінің барлық елдерінде жүзеге асырылып жатқан теле-радио хабарларын таратудың ең заманауи сандық стандарты болып табылады
Мән-жайды елге түсінікті болу үшін бір мезет өткенге оралып айтсақ, хабар таратудың сандық форматына ауысудың өңірлік конференциясында Еуропа, Африка, Таяу Шығыс және Орта Азияның жүз жиырма елін қамтитын аймақтық 2007 жылғы 17 шілдеден бастап күшіне енген келісімі қабылданған
Оған кезінде Қазақстан да қол қойған
АҚШ елі сандық телеарнаға 2009 жылы ауысты
Ал Ұлыбритания 2012 жылы ауысуды мақсат етуде
Солтүстік көрші Ресей болса 2015 жылға дейін сандық телеарналарға көшу мақсатында өздерінің бағдарламасын қабылдады
Сол себепті біздің де отандық коммуникациялық ин­фрақұрылымды кезеңімен жетілдіруі – уақыт талабы болатын
Демек, заман талабына сай елімізде Ұлттық спутниктік сан­дық теледидарды іске қосу – бұл ұлттық телерадио таралымын жаңа сандық техноло­гияға көшірудің алғашқы кезеңі
Бұл жоба­ның басты мақсаты – еліміздің шалғайдағы елді мекендерін қоныстанған тұрғындар­дың ақпаратқа деген қолжетімдігін қамта­масыз ету
Сондықтан халқымыздың сан­дық телеарна хабарларын көру мүмкін­дігіне қол жеткізу мемлекеттің стратегия­лық басты міндеті екені ақиқат.
– Еліміздің экономикалық қуаты­ның артуына байланысты біз Қазақстан­да индустриялық-инновациялық даму бағдарламасын жүзеге асыра бастадық
Ал инновациялық даму дегеніміз, міне, осы IT технология
Сондықтан мен Қазақстанда сандық теледидар жүйесінің іске қосылып отырғанына өте қуаныштымын
Бұл туралы біз көптен айтып келеміз
Ақыры бұл бағдарлама да жүзеге асып отыр, – деді Президент Нұрсұлтан Назарбаев спутниктік сандық теледидардың ашылу салтанатында.
Мемлекет басшысы, бұдан бөлек, қазақ жұртшылығының осы бір жоғары инновациялық жобаның іске қосылуы халқымызды өркениеттің биік деңгейіне көтерілуіне мүмкіншілік беретінін айтты
Екінші жағымды жаңалық, бұған дейін Қазақстанның шекаралық аймақтарында, шалғай елді мекендерде қоныстанған отан­дастарымыз көбіне сол іргелес жат­қан елдің ақпаратымен сусындап отыратын
Ал өзге елдің ақпараты, бұл – тек өзге елдің мәдени агрессиясына түсу ғана емес, сонымен қатар ұлттық ақпараттық қауіпсіздігімізге де жасалған қиянат болатын
Бұған қарымтаның қайтарылғанын Елбасының: «Енді бүкіл қазақстандықтар отандық ақпаратпен сусындайтын болды
Бұрын ақпараттық теңсіздікті сезініп келген отандастарымыз енді елмен бірге болады, болып жатқан жаңалықтарды дер кезінде біліп, елімізде жүргізіліп жатқан саясатты қолдап отырады» деген сөзінен байқадық
Расында, бұл жоба еліміз үшін үлкен инновациялық жетістіктердің бірі, индустриалды қоғам құрудың алғы шарты болмақ.
Спутниктік сандық телерадио хабарларын тарату желісінің іске қосылу салтанатында сөйлеген Қазақстан Рес­публикасының Байланыс және ақпарат министрі Асқар Жұмағалиев осы жо­баның іске қосылуына байланысты еліміздің барлық тұрғындары, оның ішінде шекаралық және шалғай елді мекендерде қоныстанған отандастарымыз алғаш рет спутниктік байланыс арқылы 37 республикалық және аймақтық телеарналарды тегін көру мүмкіндігіне ие болғанын атап көрсетті
Бұл жаңалықтың соңы емес
Енді сынақтық-тестік режимде көрсетілетін тегін топтамаға 18 республикалық, 14 облыстық телеарна мен 3 радио желісі тегін пакет негізінде жұмыс істейтін болады
Бүгінгі күнге дейін еліміздің 150 мыңға тарта тұрғындары қазақстандық арналарды көре алмайтын
Енді бұл олқылықтың орны толды десек те болады
Бұл үшін спутниктік телерадио хабарларын тарату желісін іске қосу шарасы шеңберінде Алматы, Астана және Орал қалаларында орналасқан хабар қабылдап-таратқыш 3 станция заманауи тех­нологиямен жаңартылды
Сонымен бірге «Қазақстандық телекоммуника­ция» АҚ-ның спутниктік желісі жаңа DVB-S2 МРЕG 4, 8 PSK стандарттарына ауыс­тырылды
Таратылымның жаңа пішініне көшу арқылы спутниктік ресурстарды оңтайландыруға, телеарналардың санын көбейтуге, облыстық телеарналардың жоғары айқындылықтағы (HD-пішіндегі) тәулігіне 14 сағат бойы (бұрын тәулігіне 1 сағат) хабар таратылуына қол жеткізілді
Бағдарламаларды жаңа стандартта көру үшін «Кателко плюс» спутниктік желісінің тұтынушыларына арналған спутниктік қабылдағыштар (ресиверлер) ауыстырылады
Ал жаңадан қосылатын тұтынушылар авторландырылған дилерлер арқылы арнайы қабылдағыш қондырғыларын орнатулары керек.
Министр атап көрсеткендей, жобаның мемлекеттік әлеуметтік ма­ңыздылығын ескере отырып, Байланыс және ақпарат министрлігі еліміздің барлық облыстарының әкімдерімен сандық спутниктік телерадио таратылымдарын дамыту туралы әріптестік меморандумға қол қойған
Тараптар спутниктік сандық телерадио таратылымы туралы халықты ақпараттандыру жұмыстарын бірге атқарады
Әлеуметтік жағынан аз қамтылған отбасыларының спутниктік сандық телерадио хабарларды толықтай тұтыну мүмкіндігіне қол жеткізеді
Ұлттық телерадио хабарларын тарату желісін құрудың келесі кезеңінде баламалы желідегі эфирлік хабар таратуды DVB/Т2 стандартындағы цифрлық негізге ауыстыру міндеті тұр
Бұл жоба 2011-2014 жылдар аралығында жүзеге асырылады
Хош
Алдағы жұмыстар баяны өз кезегінде айтылар
Бірақ еліміз инновация әлемінде «үлкен секірісті» бастады десек, еш қателеспейміз.
Сұлтан ТАЙҒАРИН
