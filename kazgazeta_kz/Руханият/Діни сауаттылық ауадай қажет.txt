Қазақстанның Тәуелсіздікке ие болуы және оның құқықтық, демократиялық мемлекет ретінде дамуы аясында діни сенім бостандығының саяси-құқықтық негіздері қалыптасты
Қазақстан Республикасында біздің мемлекетіміздегі дәстүрлі діндер – ислам және православие өз қызметін белсенді жүргізе бастады
Сонымен бірге басым көпшілігі батыстан келген дәстүрлі емес діни ұйымдар да Қазақстан аумағында өздерінің діни ілімдерін кеңінен тарату және бекіту жолында белсенділік танытып келеді
Дәстүрлі емес діни ұйымдардың қызметіне баға беру өте күрделі
Дегенмен, әлемдік тәжірибе бойынша көптеген елдерде дәстүрлі емес діни ұйымдардың тіркелуіне уақытша шектеулер енгізіліп отырғанын атап өтуге болады.
Қазақстан Республикасының Президенті Н.Ә.Назарбаев Қазақстан халқы Ассамблеясының ХV сессиясында сөйлеген сөзінде атап өткендей, «Қазақстанда діндердің заңнамалық теңдігі мен үнқатысуы қағидаттары мызғымайды
Сонымен қатар мемлекет жалған-діни бірлестіктердің қызметіне қарсы тұратын болады
Мұнда еліміздегі барлық діни бірлестіктердің белсенді ұстанымы қажет етіледі» деп атап көрсетті.
Бұған дәлел ретінде қоғамда кең етек жайып, озбырлықтарын ортаға салып жүрген діни бірлестіктерді тіркеуден қайта өткізген агенттіктің игі істері болды.
Дегенмен, көп дінді Қазақстандағы қазіргі діни жағдай күрделі әрі үдемелі, үнемі сандық және сапалық өзгерістер болып жатады
Дәстүрлі діндер ислам және христиандық қазақстандық қоғамның қалыптасуында мәдениетті құраушы маңызды факторлардың бірі болды
Бүгінгі күнде олардың аса маңызды гуманистік бітімгерлік қарымы бар екенін және Қазақстан­дағы қоғам өміріне оң ықпал етіп отырғанын атап өткен жөн
Дәстүрлі діндер арасындағы қарым-қатынас­тың конструктивті сұхбат жүргізу аясында дамуы қазақстандық қоғам­дағы дінаралық және ұлтаралық келісім­ге мүмкіндік туғызады, сондай-ақ оның тұрақтылығы мен қауіпсіздігінің маңызды факторы болып отыр
Дәс­түрлі емес діни ұйымдар тәуелсіздік жылдары кеңінен етек жая бастады және Қазақстандағы діни көпжақтылықтың жаңа факторына айналды
Қазақстан қоғамында дәстүрлі емес діндердің бой көрсетуі және қызметінің қауіпті тенденцияны байқатып отырғандығы объективті ғылыми зерттеулерді талап етеді
Демократиялық дискурсті айқындайтын діни плюрализм діни жағдайды қиындатады және келесі мәселелерді туындатады
Біріншіден, ол демократиялық кеңістіктегі дәстүрлі және дәстүрлі емес діни ұйымдардың қарым-қатынасы
Қазақстан мұсылман­дарының рухани басқармасы, Орыс православ шіркеуі мен дәстүрлі емес діни ұйымдар арасындағы сұхбат мүмкін бе? Екіншіден, бір жағынан, діни сенім бостандығына кепілдік беретін, екінші жағынан, қазақстандық қоғамның тұрақ­тылығы мен қауіпсіздігін ны­ғайтуға және деструктивті тенденция­лардың алдын алуға бағытталған сал­мақты мемлекеттік-конфессиялық саясат
Бұл мәселе ең алдымен құ­қық­тық аспектілерді өзектендіреді
Қазақстанның діни кеңістігінде дәс­түрлі емес діни ұйымдардың белсенді таралуы­на орай тартыс тудыратын факторлар да жоқ емес
Олардың белсенді таралуына әлеуметтік-экономикалық бағыттағы мәселелер, индивидтің өмірдегі рухани ізденістері ықпал етеді.
Дәстүрлі емес діни ұйымдардың идеологиялық және басқа да жұ­мыс­тарының нысанына жастар алы­натындығы жиі кездесетін жағдай
Жастар әлеуметтік-демографиялық топ ретінде өзіндік, соның ішінде рухани сипаттағы ерекшеліктерге ие
Көпшілік өмірдің рухани негіздерін іздеу, өмір сүрудің мән-мағынасы туралы сұрақтарға жауап іздеу жолында дінге келеді
Қазақстан Республикасындағы жастар ортасында дәстүрлі емес діни ұйымдардың таралуын зерттеу өзектілігі ең алдымен ұлттық қауіпсіздікті қамтамасыз ету, қоғам тұтастығын сақтау, жастардың сыни ойын, жастар ортасында діни толеранттылық сананы қалыптастыру мақсатында дәстүрлі емес діни ұйымдардың идеологиясы мен Қазақстан жастарына әсер ету тетіктерін зерттеудің объективті қажеттілігінен туындайды
Жастар – кең мағынада жас ерекшелігіне қарай және соған байланысты қызметтің басты түрлері негізінде құрылған топ­тал­ған қауымдастықтардың ауқым­ды жиынтығы
Анағұрлым тар, әлеу­меттанулық мағынада жастар − жас адамдардың жасына қарай анықталған әлеуметтік жағдай ерекшелігі, олардың қоғамның әлеуметтік құрылымындағы орны мен қызметі, өзіне тән мүдделері мен құндылықтары негізінде дараланатын әлеуметтік-демографиялық топ болып табылады
Қазіргі қоғам өмірінде кездесіп отырған түрлі әлеуметтік жағдайлар да жастар санасының улануына, сонымен қатар психологиялық тұрғыдан кейбір шешімдерді амалсыз қабылдауларына тура келіп жататын­дықтары жасырын емес.
Бір қуанарлық жайт, елімізде соңғы жылдары мектеп бағдарламасына 9-сыныптан бастап дінтану ғылымы курс ретінде оқытылып жатыр, университеттерге де осылай жалғасын табатындығы сөзсіз деп ойлаймын
Өркениетті елдің керегесін берік қалап, байрағын көкке желбірету жолында жастар өмірден өз жолдарын дұрыс таңдап, батыл шешім қабылдағанда ғана биік белестерді бағындыру оңай болар деп ойлаймын.
Мақпал СЕМБАЕВА
