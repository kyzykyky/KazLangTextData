Ш.Уәлиханов атындағы Тарих және этнология институтында түркі  әле­міне кеңінен  танымал дінтанушы-ғалым, қайраткер Халифа Алтай Ғақыпұлының туғанына 100 жыл толуына арналған «Рухани жаңғыру және Халифа Алтай мұрасы» атты республикалық ғылыми-тәжірибелік конференция өтті. 
Шараны «Халифа Алтай Халық­аралық қайырымдылық қоры», «Ер Жәнібек» қоғамдық қоры және «Ғылым Ордасы» мемлекеттік ме­кемесі бірлесіп ұйымдастырды
Ғылыми конференцияға Ш.Уәли­ханов атындағы Тарих және этнология институтының директоры З.Қабыл­динов, Халифа Ал­тайдың ұлы, «Халифа Алтай Халық­ара­лық қайырым­дылық қоры» бас­қармасының төрағасы Абдуррахим Алтай, «Ер Жәнібек» қо­ғам­дық қоры басқармасының төра­ғасы Жеңіс Түркия, сондай-ақ Түркиядан және еліміздің әр аймағынан келген тарихшы ғалымдар мен зиялы қауым өкілдері қатысты
Жиында Халифа Алтайдың өмірі мен мұрасын, тәлім-тағылымын бүгінгі «Рухани жаңғыру» бағдарламасы тұр­ғысынан зерделеп-зерттеу мәсе­лелері кеңінен қозғалды.
Конференцияға қатысушылар жиын соңында дінтанушы-ғалым, қай­раткер Халифа Алтайдың мұрасын зерделеу мақсатында арнайы зерттеу­лер жүргізу, «Халифа Алтай халық­аралық қайырымдылық қоры» атынан Ш.Уәлиханов атындағы Тарих және этнология институтының үздік докторанттары мен магистранттарына қайраткер атындағы стипендия тағайындау, жыл сайын өткізі­ліп тұратын Халифа Алтай оқуларын ұйым­дастыру жөнінде шешім қабылдады
Шара барысында түркі әлеміне кеңі­нен танымал дінтанушы-ғалым Халифа Ғақыпұлының өмірі туралы кітаптың тұсаукесері өткізілді.
Зира Төленова,
 Ш.Уәлиханов атындағы 
Тарих және этнология институтының бөлім меңгерушісі
