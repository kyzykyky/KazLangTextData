Әл-Фараби атындағы Қазақ ұлттық университеті филология факультетінің мем­лекеттік тіл кафедрасы еліміздегі қазақ тілінің тұғырын биіктетуге өз үлесін қосып келеді
 Ана тіліміздің қолданыс ­аясын ке­ңейтуге тәжірибе жүзінде де, іс жүзінде де атсалысып отырған мемлекеттік тіл кафедрасының тарихы ел тәуелсіздігімен тұстас
Қалыптасу, өркендеу жолында бірнеше кезеңдерді артқа тастап, ілгерілей дамып келе жатқан кафедра ұжымының жетістіктері бүгінде аз емес
Мұның барлығы еліміздегі мемлекеттік тілдің дәрежесін арттырумен тығыз байланысты екені сөзсіз
Бүгінде кафедра ұжымы мемлекеттік тілді оқытудың озық үлгілерін қалыптастырып, жаңа технологияларды ендіру жолында еңбек ету үстінде.
Жаңа заман ауқымында қазақ тілін бәсекеге қабілеттілігін арттыру Қаншайым Қарабаева басқаратын ұжымның алдына қойған зор мақсаттарының бірі
Осы орайда кафедра ұстаздары университет аясында ұйымдастырылатын түрлі іс-шаралардың мемлекеттік тілде өткізілуіне септігін тигізіп келеді
Мемлекеттік тілде өткізілген жиын, мерекелік іс-шара қазақ тілінің қолданыс аясын іс жүзінде артуына мүмкіндік жасайды
Бұл орайда Алматы қаласы Тілдерді дамыту басқармасымен бірлесіп өткізген «Мемлекеттік тіл сая­сатының өзекті мәсе­лелері» атты ха­лық­аралық ғылыми-әдіс­темелік конференциясы да нәтижелі болғанын айта кеткен жөн.
Конференцияда еліміздің филолог-ға­лымдарымен қатар шетелдің тіл мамандары баяндама жасап, өздерінің ой-пікірлерін ортаға салды
Конференция жұмысындағы ерекше маңызды мәселенің бірі ол жарнама тілі мен оның мазмұнына қатысты болды
Жал­пы, кафедра оқытушылары бүгінде мем­лекеттік тіліміздің беделіне нұқсан кел­тіріп жүрген жарнама мәселесіне ерекше мән беріп келеді
Мәселен, ауыл, қала, аудандарда тұратын студенттер арқылы жер-жердегі жарнама мазмұны мен мәні турасында сараптама жасап, оларды түзету жолында тіл орталықтарымен тығыз байланыс орнағанын айта кеткеніміз жөн
Осы тұрғыдан алғанда өткізілген конференция келелі тақырыпты өзектендіре түскені сөзсіз
Кафедра ұжымы еліміздің зиялы қауым өкілдерімен, ақын-жазушылармен кездесулер, мемлекеттік тілдің мәселесін талқыға салатын дөңгелек үстел­дер өткізіп келеді
Мұндай мазмұнды іс-шаралар өткізуде кафедра ұстаздары Н.Егізбаеваның, Р.Нұртазинаның, ­Б.Ома­рованың, ­Р.Түсіп­қалиева­ның, Б.Рыс­байдың сіңіріп жүрген еңбектері мол.
Мемлекеттік тілдің мәртебесін арттыру бағытындағы келелі істің бірі ол қазақ ті­лінің өрісін кеңейтуге арналған түрлі клуб­тар ашу
Бүгінде ол өз нәтижесін беруде
Бұл орайда кафедра оқытушысы Серік Нұр­ах­метов ұйымдастырып жетекшілік ете­тін «Мұнтаз» клубының алар орны ­ерек­ше деп айтуымызға болады
Клубтың не­гізгі мақсаты – жастарды мәнерлеп оқуға үйрету, поэзияға деген ынта-ықыластарын оятып, өлең-жыр оқу техникасының түрлі тәсілдерін меңгерту
А.Шыныбекова же­тек­шілік ететін «Ұтқыр ұрпақ» клубы да жастардың бойындағы көшбасшылық, ұт­қырлық сынды қасиеттердің қалыпта­суына мол мүмкіндік береді
Ал «Әдеп әле­мінде» деп аталатын клуб қазақ халқы­ның және әлем халықтарының әдебі туралы кең мағлұмат беріп, «Жақсыдан үйрен» ұстанымын мақсат етіп келеді.
Мемлекет – тілсіз, тіл – мемлекетсіз бол­мақ емес
Бұл ретте, тіл мамандары ат­қаратын жұмыстарға қоғамды жұмылдыра білу де шешімін таппай келе жатқан түйт­кілді мәселенің бірі екенін ескеруіміз керек
Ал мемлекеттік тіл кафедрасының ауқымды іс-шаралары осы мәселемен тығыз байланысты.
М.МҰНАР, 
Қазақстан Журналистер
одағы сыйлығының иегері,
А.ЖҰМАҒҰЛОВА,
әл-Фараби атындағы ҚазҰУ 
филология факультеті мемлекеттік тіл кафедрасының доценті
