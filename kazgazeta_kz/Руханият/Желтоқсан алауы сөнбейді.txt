Әл-Фараби атындағы ҚазҰУ-дің химия және химиялық технология факультеті физикалық химия, катализ және мұнай химиясы кафедра­сы­ның ұйымдастыруымен «Айналаңды нұр­лан­дыр» жобасы аясында «Желтоқсан желі – ызғарлы» атты іс-шара өтті.
1986 жылы Алматы қаласында болған Жел­тоқсан көтерілісінің орны бөлек
Сол бір ызғарлы күндері бұрынғы астанамызда мыңдаған қазақ жас­тары «Қазақ елінің өз көсемі сайлансын!» деген тілектерін білдіріп бейбіт шеруге шықты
Алайда орталықтың пәрменімен жасақшылар отрядтары өрімдей жігіттер мен қыздардың қарсылығын аса қаталдықпен басып-жаншыды
Халқымыз үшін қасіретті әрі қасиетті желтоқсанның сұрапыл күндері Алматы және Қазақстанның басқа да қалаларында болған бодандыққа қарсы жойқын бұлқыныста қарусыз жастар темір таяқпен, саперлік күрекпен, адам аулайтын иттермен қаруланған жазалаушылардың, өрт сөндіру машиналары және бронетранспортерлермен жарақтанған әскердің тегеурінінен құтыла алмады
Жазықсыз жастар мерт болып, талай адам нақақтан-нақақ сотталды.
Желтоқсан оқиғасынан бері 30 жылдан аса уақыт өтті
Зымыраған уақыт бізді алыстатып бара жатса да ол күндер жадымызда мәңгілік сақталады
Ол дүниені дүр сілкіндірген қазақ қыздары мен ұлдарының ерлігіне, рухына деген тағзым, құрмет
Шара барысында студенттер мен оқытушылар Желтоқсан құрбандарын 1 минут үнсіздікпен еске алды.
Осы ретте Желтоқсан көтерілісінің ақиқатын анықтау мақсатында Мұхтар Шаханов басқарған арнайы комиссиясының деректеріне сүйенсек, 8,5 мыңнан астам адам ұсталып қамалған, 1,7 мыңдай адам дене жарақатын алған
Мұны былай қойғанда, Мәскеудегі орталық биліктің жарлығымен тұтас қазақ халқына ұлтшылдық таңбасы басылды
Бұл оқиға қазақ халқының басына қасірет әкелді
Қаншама жас қыршын кетіп, қаншасы жазықсыз жұмыстан немесе оқудан қуылды
Сол бір қиын-қыстау күндерде отаршыл биліктің жандайшаптары өзімшіл басшыларының сойылын соғып, оқиғаның анық-қанығына бармастан «шаш ал десе бас алды»
Қазақтың көптеген ұл-қызының тағдыры тәлкек болып, алдарына қойған арман-мақсаттары орындалмай қалды
Желтоқсан зардабы олардың жанына ұмытылмастай жара салған оқиға болып қала берді.
Бүгінгі тәуелсіз елімізде Желтоқсан көтерілісінде бейбіт талаптармен алаңға шыққан жастардың ерлігі еленіп, лайықты бағасын алып отыр
Қыршын кеткен қыз-жігіттердің рухтарына тағзым етіліп, дұғалар бағышталады
Олардың әрқайсысы тәуелсіздікке қол жеткізуімізге үлес қосқан тұлға болып тарихта қалады.
«Желтоқсан желі – ызғарлы» атты іс-шара барысында тарихи оқиғадан сахналық көріністер қойылды
Желтоқсан оқиғасының құрбаны, Қазақстанның Халық Қаһарманы Қайрат Рысқұлбеков туралы жан тебірентерлік қойылым көрсетілді
Әбиірбек Тінәлиевтің «Желтоқсан желі» әнін жиналғандар көздеріне жас ала отырып тыңдады.
Отанды сүюге, құрметтеуге, желтоқсандық қаһармандарға әрдайым құрмет көрсетуге, ел мен жердің қадір-қасиетін ұғынуға үндеген іс-шара осылайша мәнді де мағыналы өтті.
Н
Жакирова, 
Ж.Ташмұхамбетова
