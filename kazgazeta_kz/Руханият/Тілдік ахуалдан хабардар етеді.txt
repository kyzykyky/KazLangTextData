Жуырда Қазақстан Республикасы Мәдениет және спорт министрлігі Тілдерді дамыту және қоғамдық-саяси жұмыс комитетінің тапсырмасы бойынша әзірленген «Tilalemi.kz» порталы, «Atau.kz» ономастикалық, «Emle.kz» орфографиялық, «Termincom.kz» терминологиялық сайттарының тұсаукесер шарасы өтті
Шараға зиялы қауым өкілдері, тіл жанашырлары, тілші ғалымдар, сала мамандары, бұқаралық ақпарат құралдарынның өкілдері қатысты.
Ш.Шаяхметов атындағы тiлдердi дамытудың республикалық үйлестiру — әдiстемелiк орталығының директоры Ербол Тiлешовтің айтуы бойынша, портал мен сайттар халыққа, көпшiлiк бұқараға тiлдiк ахуалды, елiмiзде жинақталған тiлдiк қорды насихаттау, сонымен бiрге әдiстеме саласын мейлiнше жетiлдiрудi көздейдi
Елiмiздегi тiлдiк ахуалға интернет кеңiстiгiнде мониторинг жасауға мүмкiндiк туады
Бұл бұрын болмаған тұңғыш жоба
Сол себептi мамандармен бiрлесе отырып, «Tilalemi.kz» порталын әмбебап портал есебiнде, ал қалған үшеуiн сайт түрiнде аштық
Бұлардың барлығында кез келген адам жеке парақшасын ашып, әлеуметтiк желiмен байланыстыра алады.
Сайт авторларының пікірінше, «Tilalemi.kz» порталының iске қосылуы мемлекеттiк тiлдi үйретудiң тиiмдi әдiстерiн таратуға, елiмiздегi орталықтардың жұмысын үйлестiруге, үш тұғырлы тiл саясатын оңтайлы жүргiзуге мүмкiндiк туғызады
Сондай-ақ, интернет кеңiстiгiнде қазақ тiлдi контенттiң көбеюiне, мемлекеттiк тiлдi қашықтықтан үйренушiлер қатарын өсіруге мүмкiндiк жасайды
Порталда мультфильмдер бар, алдағы уақытта жаңалықтар кирилл, латын, араб қарпімен үш кестеде берiледi
Осылайша, Қытай, Өзбекстан, Түрікменстан, Түркия мен Еуропада тұратын қазақтар порталдағы материалдармен таныса алады.
Тұсаукесер шарасында Ш.Шаяхметов атындағы тiлдердi дамыту орталығы директорының кеңесшiсi Оразгүл Асанғазы электронды сайттардың бірқатар артықшылықтарын атап өтті
Мәселен, ұялы телефон арқылы терминдердің аудармаларымен танысуға болады, сондай-ақ қандай да бір терминге қатысты өз баламаңды ұсынып, комиссия мүшелеріне жіберуге мүмкіндік жасалған
Осылайша, қазақ тіліндегі терминдер бiр жүйеге келе бастайды.
Ербол Тілешов «Atau.kz» ономастикалық сайтына бiздiң елiмiздегi барлық 16 өңiрдiң аудандары мен көшелерiнiң атауы енгiзiлгенін тілге тиек етті
«Мысалы, Совет, Ленин, Октябрь деген көшелер тәрізді коммунистiк партияның кешегi көсемдерiнiң аты берілген көшелердің атаулары шығады
Оларды терсеңiз, бiзде соның есебi шығады
Бұл жұмыс iстеуге ыңғайлы
Сонымен қатар кейбiр ағайындар бекiтiлмеген терминологияны пайдаланады
Мысалы болконды «қылтима» дейдi
Ондай термин бекiтiлмеген
Яғни, қайсысы бекiтiлдi, қайсысы бекiтiлмедi соны «Termincom.kz» сайтынан бiлуге болады
Сайтта мемлекеттiк терминология комиссиясы бекiткен терминдер жазылатындықтан ол «Termincom.kz» деп аталды
Бiр жағынан атауында Тiл комитетi деген сөз жасырынып тұр
Осы екi ұғымды үйлестiрiп, қысқартылған нұсқасын алдық» дейді ол
«Emle.kz» орфографиялық сайтында сөздiң дұрыс жазылуы мен айтылуы көрсетiлген
Бұл сайттың да журналистерге берер пайдасы мол болмақ.
А.Жанәділ
