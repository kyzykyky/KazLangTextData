…Көктемнің жайма-шуақ күні болатын
Әріптесім түрік қызымен түскі ас ішуге сыртқа шыққанбыз
«Мақатаев» көшесінен өте бергенімізде, алдымыздан бала жетектеген келіншек шықты
Қолында қазақы оюмен көмкерілген, заманауи үлгіде тігілген сөмкесі бар екен
Ол бізден «Көк базарға қалай баруға болады?» деп сұрады.
Жанымдағы түрік қызымен тек орыс тілінде сөйлесетін едік, әлгі келіншекке мекенжайды орыс тілінде айта баста­ғаным сол еді:
«Мен орыс тілін түсінбеймін, қазақша айтыңызшы» деп өтінді
Бұған басында аң-таң болып қалдым
Өзге ұлттарға орысша сөйлеу әдетімізге айналып кеткенін түсіндім
Бәлкім, осыдан да болар олардың әлі күнге дейін қазақша үйренуге құлықсыз болып жүргендері
Оның – «Айналайын, қаракөз қазақтың қызысың, ендеше қазақша сөйлеуге не кедергі?!» дегені де өзіме үлкен ой салды.
Жүрегім шым ете түсті
Қазақты­ғыма сын болды
«Ұлтым» деп ұран­даған ұлылардың ұрпағы бола тұра, жүрегім Қазақ деп соға тұра, туған топы­рағымның үстінде жер басып жүріп мен неге өз тілімде сөйлемеймін деген ойға келдім.
Сол бір тосыннан болған кездесу жан дүниемді толқытып жіберді
Иә, шынымен біз неге өз тілімізде сөйлемейміз?
Сымбат Ыдырыс
Алматы
