Қазіргі кезде Қазақстан саяси ғылымының қарқындап дамып келе жатқаны белгілі
Әрине, бұл қуанышты жағдай
Мен Қазақстан саяси ғылымының жоғары дең­гейде екенін талай рет Түркия, Оңтүстік Корея, Германия және т.б
шетел ға­лым­дарынан естігенмін
Таяуда маған Оңтүстік Кореяның профессорлары хабарласты. 
Олар елімізде ғана емес, шет елдерде кең танымал саясаттанушы ғалым ҚР ҰҒА корреспондент-мүшесі, философия ғылымының докторы, профессор Раушанбек Әбсаттаров туралы жылы пікірлерін ортаға салып, ол кісінің Чоннам ұлттық университетінде екі күн дәріс оқығанын және халықаралық ғылыми-теориялық конференцияда жасаған баяндамасының жоғары халықаралық деңгейде өткенін қуанышпен хабарлады
Әрине, мұны естіп, ғалымның шәкірті ретінде менің де төбем көкке жеткендей болды.
Раушанбек Борамбайұлы менің ғана емес, көптеген жастардың мақтан тұтатын ұстазы
Профессор Р.Әбсаттаров шетелдердің 20-дай мемлекетінде болып, олардың университеттерінде лекция оқып және халықаралық ғылыми конференцияларда баяндама жасап келе жатқан.
Өз басым Оңтүстік Кореяда бірнеше рет іссапарда болғанымда Сеул, Короё, Чоннам ұлттық университетінің профессорлары мен ғылыми қызметкерлерімен сөйлестім
Р.Әбсаттаров туралы, оның ғылыми еңбектері жайлы өте жоғары баға беріп, құрметпен қарап, сыйлайтынын талай естіп, куә болдым
Әріптестерім Рау­шанбек Борамбайұлын Корея халқының досы деп санайды.
Оңтүстік Кореяда Р.Әбсаттаровтың 20-ға жуық ғылыми еңбегі корей тілінде және ағылшын тілінде жарияланған
Сондықтан Кореяның этносаясаттанушылары отандасымыздың еңбектерін жақсы біледі және онымен жақсы таныс.
Досым, кореялық профессор Най Юн Ким ханым маған: «Мен профессор Р.Әбсаттаровқа Чоннам ұлттық университетінде дәріс басталар алдында профессорлар атынан гүл шоғын тапсырдым» деп қуанышпен хабарлады.
Раушанбек Әбсаттаров­тың Оң­түстік Кореяның Чоннам ұлттық университеті мен Абай атындағы Қазақ ұлттық педагогикалық университетінің арасындағы қарым-қатынасының қалыптасуы мен дамуына үлкен үлес қосқанын айта кеткеніміз жөн
Чоннам ұлттық университетінде оқыған дәрістері бір төбе
Ол қазақ жастарының Чоннам ұлттық университетінде оқуға, яғни 10 бакалавриатқа, 2 магистрге, 2 PhD-ға Оңтүстік Кореяның грантына ие болуға мүмкіндік жасады
Қазір бұл шәкірттер осы аталған университетте білім алып жүр.
Жақында профессор Раушанбек Әбсат­таровты Оңтүстік Кореяның Чоннам ұлттық университеті «Қазақстандағы диаспоралық мәселелер» тақырыбында лекция оқуға және «Халықаралық тәртіп, мемлекетаралық миграция және глобальдық диаспора» атты халықаралық ғылыми-теориялық конференцияға баяндама жасауға арнайы шақырғанын білеміз.
Ғалым Р.Әбсаттаров ұлт-диас­поралық мәселесі жөнінен білгір маман екені біздің елде де, шет елдерде де белгілі.
Демек, Чоннам ұлттық университе­тінің студенттеріне, магистрлеріне, PhD-ына лекция оқуға шақыруы кездейсоқ мәлім.
Айтарлық жайт, профессор Р.Әбсаттаров орыс тілін жетік білсе де, шет елдерде дәрісін қазақ тілінде оқиды
Осы сапарда да Чоннам ұлттық университетінде дәрісі қазақ тілінде оқыды, оны екі аудармашы корей тіліне аударып отырды.
Ол қазақ тілінің мәртебесін ха­лықаралық деңгейге көтергенін, қазақ тілінің бай, дамыған тіл екенін шет елдерге көрсеткені қуанарлық жайт
Бұл лекцияға студенттер, магистрлер, PhD-тар мен қатар ғана емес, көптеген профессорлар да қатысты.
Дәрістің екінші күні Жапон, Қытай, Бангладеш және т.б
келген профессорлар да болды
Ғылыми басқосуда Қазақстан саяси ғылымының, әсіресе диаспоратану ілімінің жоғары деңгейде екені танылды
Соңынан әрлі әңгіме сұрақ-жауап түріндегі пікір алмасушылармен жалғасын тапты.
Білікті маман халықара­лық ғылыми-теориялық конференцияда «Қазақ диаспорасы: саяси аспектілері» тақырыбында баяндама жасады.
Бұл конференцияда диаспоралардың әлемдегі қазіргі өзекті мәселелері жан-жақты қарастырылып, практикалық көптеген ұсыныстар жасалды
Осы маңызды жиында ол өзінің кәсіби-маман, зерттеуші ғалым ретінде өз үлесін қосқаны біздер үшін үлкен мәртебе.
Ол бірқатар конференцияда қазақ диаспорасының саяси мәселелерін жан-жақты егжей-тегжейлі талдап, мәселелерді көтеріп, оны шешудің жолдарын ұсынды
Сонымен қатар қазақ диаспорасын корей диаспорасымен салыстыра қарап, осы кезге дейін көңіл бөлінбей келген кейбір жайттарға назар аударды
Тағы да бір айтарымыз, профессор Р.Әбсаттаров Оңтүстік Кореядан оралғаннан кейін, ол кісіге Чоннам ұлттық университетінің атынан алғыс хат келді
Онда: «Университетте лекция оқығаныңызға және халықаралық ғылыми-теориялық конференцияда баяндама жасағаныңызға, өз үлесіңізді қосқаныңызға рахметімізді айтамыз
Сіздің отбасыңыздың ізгілік пен бақытқа толы болуын тілейміз» деп жазылыпты.
Қорыта айтқанда, профессор Р.Әбсаттаров Қазақстанның саяси ғылымын, әсіресе, этносаяси ілімін қазақ тілінде сөйлетіп, халықаралық деңгейге паш етті
Осылайша, басқа да қазақ ғалымдары шет елдерде еліміздің ғылымдарының жетістіктерін қазақ тілінде сөйлетіп, мәртебесін көтерсе нұр үстіне нұр болар еді.
Найля СЕЙСЕН,
саяси ғылым кандидаты
