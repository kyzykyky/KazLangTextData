«Қазір көпшіліктің әлеуметтік желілердегі әркімнің сөзіне еріп кетуі жиіледі
Бұл ұлттық руханиятымызға қауіп төндіретін жағдай болғандықтан, мемлекет дамуына жан-жақты үлес қосып, ұлттық құндылықтарды дәріптеп, елді имандылыққа үндейтін көрнекті тұлғалар тағылымына арналған осындай басқосуларды өткізсек дейміз
Осы шаралар барысында ұсыныстар салмақты басылымдарда жарық көріп, тиісті орындарға жіберіліп, ұлттық дамуға үлес қосады деген үміттемін» деді «Қазақ газеттері» ЖШС-нің Бас директоры Ж.Кенжалин.
Алғашқы басқосу елімізге белгілі ұстаз, дінтанушы Ғазиз қажы Әмірхановқа арналды
Жастарға рухани тәрбие беру мәселесінің маңыздылығын тілге тиек еткен «Нұр-Мүбарак» университетінің проректоры, профессор Шамшәдин Керім Ғазиз қажының елімізде имандылықты насихаттауға қосқан үлесіне тоқталды
Еліміздегі руханият саласында ұрпақ тәрбиелеп, білім беруде ерекше із қалдырған Ғазиз қажы Әмірханов болмысы бөлек тұлға
Оның ұстаздық ұлағаты, дін саласындағы сара жолы жайлы мемлекет және қоғам қайраткері, Қазақстанның бұрынғы Су шаруашылығы министрі, профессор Нариман Қыпшақбаев деректері басқосудың маңыздылығын арттыра түсті
Ғазиз қажының шәкірті, елімізге белгілі ғалым, профессор Таңатқан Досмағамбетов ұстаздың тағылымды ғұмыры жайлы тереңнен сөз қозғап, Шақшақ Жәнібек пен Жылқай­дар Қожаназардың, Азына Абыздың Торғай елін имандылыққа ұйытуға сіңірген еңбегі жайлы әңгімеледі.
Кездесуде ортаға ой салған мемлекет қайраткері Әнуар Талқымбаевтың, дәрігер Кәкімжан Қыраубаевтың, ұстаз Жетпісбай Бекболатұлының, кәсіпкерлер Болатбек Әбіқаев пен Қайыржан Берсүгіровтің және басқалардың пікірлері бір арнадан табылып жатты.
Осылайша ұлт руханиятының бастауларын жан-жақты зерделеп, тарихты толықтыра түсер тың деректер мен салиқалы жүздесулерді мақсат еткен жаңа бастама өмірге келді
Әлеуметтік желілердегі қалың жұртты желіктіріп әкететін жеңіл дүниелерден арашалап, салмақты ой мен терең сараптамалардың маңызын ұғындырсақ деген ізгі ниетпен Ұлыстың ұлы күнінде тұсауы кесілген бастаманың болашағы зор болатынына сенім мол.
Айша КЕҢЕСБАЙ, 
«Нұр-Мүбарак» университетінің 
баспасөз қызметі
