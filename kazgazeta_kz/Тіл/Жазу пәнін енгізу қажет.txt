Мемлекет басшысы Қазақстан халқына Жолдауында баршамыздың мақсатымыз, мүддеміз, тағдырымыз бір екенін, сондықтан да мәңгілік ел болуымыз үшін бірлікте, татулықта болу маңыздылығын айтқан болатын
Байтақ мекенде баршамызды біріктіре түсетін ортақ құндылықтар бар
Ол – біздің талайлы тағдырымызды тұтастыратын шежірелі тарихымыз, байтақ мәдени мұрамыз бен қазығы берік мемлекеттік тіліміз
Бүгінгі білім беру жүйесі модернизацияланған заманда көп тілді меңгертуге аса назар аударылып, жан-жақты жол ашылған
«Келешекке кемел біліммен» деп Елбасы Н.Ә.Назарбаев ұстаным еткендей, келешекке терең біліммен қадам басып, әлемдік білім кеңістігінің құпияларына үңіліп, қоғамға бейім, өз қабілетін таныта алатын, жан-жақты дамыған, бірнеше тілді меңгерген құзіретті тұлғаны қалыптастыру басты мақсаттардың бірегейі болып отыр
Сананың өзгеруі жалпыадамзаттық құндылықтардың жарық сәулесін біртіндеп бойға сіңіру арқылы іске асырылады
Бұл құндылықтарды өмірімізге енгізу арқылы біз түпкі санамызда орын алған негативті үдерістерден арыламыз. 
Жаһандану жағдайында қоғамдық өмірдің тілдік саласы елеулі өзгерістерге бейім
Әлем халқының 80 пайызы латын әрпін таңдаған екен
Тарихтан білеміз, біздің ата-бабаларымыз да латын әрпін пайдаланған
Оны саяси, экономикалық және мәдени жүйелерінің ауысу қарқыны мен сипаты, басым жағдайда, әрбір жеке алынған ел үшін ерекше тілдік, этно-мәдени, әлеуметтік және өзге де нақты-тарихи жағдайларға байланысты болатынымен түсіндіруге болады
Білім беру мазмұны білім мен білік жүйесін анықтаумен қатар, өмірлік құндылықтар мен мұраттарды да қамтиды
Ел болу мәселесі, ұлтты сақтау, жерді, туған атамекенді қорғау мәселесі қазақ халқы үшін қашанда тарихи даму тұрғысынан маңызды болып келе жатқаны белгілі
Осы аталған мәселелер ешқашанда күн тәртібінен түскен емес
Олар әртүрлі тарихи кезеңдерге байланысты көкейкестіленіп, қоғамдық ой-сананың өзегіне айналып отырған
Бүгінде осы мәселелер тәуелсіз Қазақстан мемлекетінің алдында тұр.
Жалпы, тіл тазалығы, тіл білімі – үлкен ғылым
Оған қалай болса солай қарауға болмайды
Елбасы Н.Назарбаевтың «Рухани жаңғыру» бағдарламалық мақаласында «2012 жылғы желтоқсан айында жария еткен «Қазақстан – 2050» Стратегиясында «2025 жылдан бастап латын әліпбиіне көшуге кірісуіміз керектігін» мәлімдедім
Бұл – сол кезден барлық салаларда біз латын қарпіне көшуді бастаймыз деген сөз
2025 жылға қарай ісқағаздарын, мерзімді баспасөзді, оқулықтарды, бәрін де латын әліпбиімен басып шығара бастауға тиіспіз
Ол кезең де таяп қалды, сондықтан біз уақыт ұттырмай, бұл жұмысты осы бастан қолға алуымыз керек
Біз осынау ауқымды жұмысты бастауға қажетті дайындық жұмыстарына қазірден кірісеміз
Үкімет қазақ тілін латын әліпбиіне көшірудің нақты кестесін жасауы керек
Латыншаға көшудің терең логикасы бар
Бұл қазіргі заманғы технологиялық ортаның, коммуникацияның, сондай-ақ ХХІ ғасырдағы ғылыми және білім беру процесінің ерекшеліктеріне байланысты
Ұлттық бірегейлікті сақтау Ұлттық жаңғыру деген ұғымның өзі ұлттық сананың кемелденуін білдіреді
Оның екі қыры бар
Біріншіден, ұлттық сана-сезімнің көкжиегін кеңейту
Екіншіден, ұлттық болмыстың өзегін сақтай отырып, оның бірқатар сипаттарын өзгерту» деген болатын.
Президент өзінің Қазақстан халқына арнаған кезекті Жолдауында да «Мәңгілік Ел» идеясының тарихи астарына тоқталып өтті
«Мәңгілік Ел – ата-бабаларымыздың сан мың жылдан бергі асыл арманы
Ол арман әлем елдерімен терезесі тең қатынас құратын, әлем картасынан ойып тұрып орын алатын Тәуелсіз Мемлекет атану еді
Ол арман тұрмысы бақуатты, түтіні түзу ұшқан, ұрпағы ертеңіне сеніммен қарайтын бақытты ел болу еді
Біз армандарды ақиқатқа айналдырдық
Мәңгілік Елдің іргетасын қаладық
Мен Мәңгілік Ел ұғымын ұлтымыздың ұлы бағдары – «Қазақстан – 2050» Стратегиясының түп қазығы етіп алдым» деп атап өткен болатын.
Қазіргі қоғамдағы патриоттық сана екі топтан тұратын біртұтас жүйе ретінде беріледі
Оның біріншісі – оқушылардың сана-сезімін өз ұлтының мәдениеті мен ана тілін меңгеру негізінде дамыту
Екіншісі – әлемдік өркениет жетістіктерін, жалпы адамдық қасиеттер жүйесін меңгеру негізінде дамыту.
Бүгінгі Қазақстан жағдайындағы патриотизмнің басты көрінісі – қазақтың өз ана тілінде сөйлеуі, мемлекеттік тілге деген ерекше құрмет, ұлттық тәрбие, мінез, жүріс-тұрысын, ізет, қайырым, мейірім, т.б
сезімдерді қалыптастыру
Ол – тек қазақтардың ғана өз Ота­нына сүйіспеншілігі емес, онда мекендеген ұлт пен ұлыс өкілдерінің бәріне қатысты дүние.
Жазу – әрбір халықтың рухани, мәдени өсуін, даму деңгейін көрсететін әлеуметтік мәні зор құбылыс
Ол өткен мен бүгінді, бүгін мен келешекті жалғастыратын алтын көпір
Жазу, алфавит – адамзат тарихындағы құнды дүниелердің бірі ретінде ұрпақтан-ұрпаққа мирас етіп қалдыратын байлығымыз.
«Жалпы білім беру мекемелерінде, мектептерде, балабақшаларда, жоғары оқу орындарында оқу үрдісінде латын әріптерін жазуды үйрететін пән – каллиграфия (жазу өнері) деген сабақты енгізу қажет» деген пікірді оқыдым
Толықтай қосыламын
Әрине, ол үшін алдымен латын әрпін сауатты жазатын, оқитын мамандар, мұғалімдер дайындау қажет
Болашақта Латын графикасы арқылы таңбаланған қазақ әліпбиі мен жазуы қазақ елін биіктерге бастайтынына кәміл сенеміз.
Осы бағытта жасалып жатқан жұмыстарға халқымыздың алғырлығы, ғылым, білімге деген құштарлығы оң әсерін тигізеді деген сенімдеміз.
А.СӘРСЕКЕНОВА, 
«Өрлеу» БАОҰ АҚ филиалы
Атырау облысы бойынша
 педагогикалық қызметкерлердің 
біліктілігін арттыру институтының 
аға оқытушысы
