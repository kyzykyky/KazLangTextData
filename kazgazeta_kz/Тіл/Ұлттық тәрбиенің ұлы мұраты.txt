Қазақстан Республикасы Білім және ғылым министрлігінің ұйымдастыруымен Абай атындағы Қазақ ұлттық педагогикалық университетінде «Қазақ тілі және ұлттық тәрбие» атты республикалық кеңес болып өтті
Жиынға республикамыздың жоғары оқу орындарының, ҚР ұлттық білім беру академиясының, Педагогикалық ғылымдар академиясының, А.Байтұрсынұлы атындағы Тіл білімі институтының, «Бөбек» ұлттық ғылыми-практикалық білім беру және сауықтыру орталығының, ғылыми-зерттеу институттары мен орталықтарының ғалымдары, Солтүстік Қазақстан, Шығыс Қазақстан, Қарағанды, Алматы облыстары мен Алматы қаласының білім беру басқармаларының өкілдері қатысты

Республикалық кеңестің осы оқу орнында өткізілуінің өзіндік мәні бар
Өйткені Абай атындағы ҚазҰПУ қабырғасында «Ұлттық тәрбие» пәні «Мәңгілік Ел» оқулығы әзірленген.
Жиынды ашқан Қазақстан Республикасы Білім және ғылым министрлігінің Жоғары және жоғары оқу орнынан кейінгі білім беру, халықаралық ынтымақтастық департаменті директорының орынбасары Гүлзат Көбенова кеңестің мақсаты Елбасы Н
Ә
Назарбаевтың «Ұлы Дала Елі» идеясын Қазақстан халқы және өскелең ұрпақ арасында насихаттау, жоғары оқу орындары студенттеріне қазақ тілінің өзектілігі мен ұлттық тәрбиенің маңыздылығын жеткізу екенін атап өтті.
Тіл – ұлттың ұйытқысы, тәрбие – елдіктің негізі
Олай болса, Президенттің «Ұлы Дала Елі» идеясы аясында қазақ тілі өркен жайып, ұлттық тәрбие кемелдеуі керек
Сол себепті кеңестің «Қазақ тілі және ұлттық тәрбие» тақырыбына арналуы да жайдан жай емес
Осы ретте кеңес барысында ортаға салынған ой-пікірлерді оқырмандар назарына ықшамдап ұсынуды жөн көрдік.

Серік ПІРӘЛИЕВ, Абай атындағы ҚазҰПУ ректоры, ҚР ҰҒА академигі: 
– Ұлт Көшбас­шы­сы, Қазақстан Рес­публикасының Тұңғыш Президенті Н.Ә.Назарбаевтың «Ұлы Дала Елі» идеясындағы Қазақстанның өзіндік бет-бейнесін қалыптастыру бойын­ша біздің университетте айтарлықтай жұмыстар жасалып жатыр
Атап айтқанда, Абай атындағы ҚазҰПУ филология институтының бір топ ғалымдары ҚР үздіксіз білім беру жүйесінде қазақ тілін оқытудың деңгейлік әдістемесін әзірледі
Қазақстанның әлеуметтік-мәдени жағдайындағы тұлғаның ұлттық сана-сезімін дамыту мақсатында соңғы алты-жеті жыл көлемінде студент-жастарға ұлттық тәрбие берудің маңыздылығы жан-жақты зерттеліп келеді
Біз Қазақстан «Ұлы Дала Елі» терең мағынасы бар екеніне сенімдіміз
Оны бүгінгі жас ұрпақтың ұлттық сана-сезімін, ұлттық рухын, патриоттық рухын, азаматтық және әлеуметтік белсенділігін, тарихи санасы мен әлеуметтік жадысын дамытпайынша жүзеге асыру мүмкін емес.
«Мәңгілік Ел» оқулығының түпнұс­қасында болашақ мамандардың жоғары деңгейдегі сана-сезімі, азаматтық және елжандылық, тарихи және әлеуметтік түсінігінің дамуы, қазақ тіліне тек ұлттық тіл деп қана емес, сонымен қатар мемлекеттік тіл ретінде құрметпен қарауы, ұлттық мәдениетке, қазақ халқының, тұтастай Қазақстан халқының рухани мұрасына, зияткерлік және бәсекеге қабілетті тұлға ретінде, сондай-ақ мәдениетаралық қарым-қатынас дағдысын меңгерген, этникалық стереотиптерді еңсеруге қабілетті және басқа мәдениет өкілдерімен сындарлы диалог құра білетін ұрпақты тәрбиелеудегі ұлттық тәрбиенің маңызы қарастырылды.

Асқарбек ҚҰСАЙЫНОВ,
Қазақстан ПҒА-ның президенті, педа­гогика ғылымы­ның докторы, профессор
– «Мәңгілік Ел» ұлттық идеясының негізгі мәні – мемле­кет құрушы қазақ халқының ғасырлар бойы қалыптасқан мәдени-рухани құн­ды­лықтары мен өзге де ұлттардың ұлттық идеяларын бір арнаға тоғыстыратын идео­логия
Ол өткенімізден сабақ ала отырып, болашағымызды баянды ету жолында, қазақтың мәңгі жасайтын ұлттық мемлекетін құруды мақсат тұтады
Осы жолда білім беру саласының арқалар жүгі мол
Себебі білім беру деңгейі – экономикалық және ғылыми-техникалық ілгерілеудің бастау көзі, мемлекет пен қоғам­ның табысты дамуының кепілі
Білім беру саласында кенжелеп қалу елдің бәсекеге қабілеттілігіне, ұлт болашағына және мемлекеттің қауіпсіздігіне кері әсер етеді
Қазіргі уақытта елімізде білім беру саласында жақсы жетістіктерге қол жеткізуге, яғни жақсы баға алуға ­ерекше ден қойылады да, жастарға рухани-адам­гер­шілік тәрбие беруге жеткілікті көңіл бөлін­бей келеді
Қазақстанда, тарихи тұрғыда, білім беру идея­лары қашан да берік рухани-адамгершілік бағдарларға сүйеніп келген
Қазақтардың өзіндік рухани философиясы туған жеріне деген сүйіс­пеншілікке, даналыққа, ата-анаға қамқорлыққа, төзімділікке толы болған
Бірақ, өкінішке қарай, объективті әрі субъективті себептерден біздің көптеген құндылық­тарымыз жоғалып, ұмыт болды және идеологияланды
«Мәңгілік Ел» жалпы­ұлттық патриоттық идеясын іске асыру мақсатында балаларды тәрбиелеуде және оқытуда ғасырлық тарихи дәстүрі бар қазақ халқының ұлттық тәрбиесінің негізгі идея­лары мен құндылықтарын қалпына келтіріп, кеңінен пайдалануымыз керек деп ойлаймын.

Фаузия ОРАЗБАЕВА, 
Абай атындағы ҚазҰПУ профессоры, педагогика ғылымының докторы, ҚР ҰҒА корреспондент-мүшесі:
– Мемлекеттік тіл мәртебесін иемденген қазақ тілінің қоғамның барлық са­ла­ларында кеңінен қолданылуы – әлемде Қазақстанның «Ұлы Дала Елі» имиджін қалыптастырудың маңызды алғы­шарттарының бірі, мемлекет қауіпсіздігін сақтаудың кепілі
Сол себепті «Мәңгілік Ел – Мәңгілік тіл» идеясын жүзеге асырудың тетігі ретінде қазақ тілін үздіксіз білім беру жүйесінде біртұтастықта деңгейлік оқытудың әлеуметтік мәні де арта түсуде.
Формасы мен өмір сүру қалыбы жағынан – ұлттық, экономикалық-саяси үлгісі жағынан – құқықтық, демократиялық сипаттарға негізделген «Ұлы Дала Елі» есімді іргелі жұрттың басты қазығы – адам факторы, түпкі мақсаты – бабалар көксеген Мәңгілік Ел құру
Адам факторы қашан да ел мен жердің, тіл мен діннің тұтастығына қызмет етер құндылықтарға негізделеді
Елбасы Нұрсұлтан Назарбаевтың сөзімен айтқанда, «Мәңгілік Ел» атты ұлт пен ұрпақтың өркендеуіне бағыт сілтер сара жолдың негізгі арқауларының бірі – мемлекеттік тіл
Мемлекеттік тіл – Тәуелсіздігіміздің басты нышандарының бірі, бірегейі»
Бұл туралы әркез айтылып, әртүрлі шаралар атқарылып келеді
Осы бағытта іске асырылған шараның бірі – халықаралық стандартқа сәйкес қазақ тілін деңгейлік оқыту мәселесі
ҚР Білім және ғылым министрлігіне Қазақ тілінен басқа тілде оқытатын мектептердің 1-11-сыныптарына арналған «Қазақ тілінің» деңгейлік оқулықтарын 2016-2017 оқу жылынан бастап республиканың мектептеріне бірегей оқулық ретінде ендіру; «Қазақ тілін» деңгейлік оқытудың балабақшаға арналған оқу бағдарламасы мен оқу-әдістемелік кешенін әзірлеуді қолға алу; «Қазақ тілін» деңгейлік оқытуды колледж, ЖОО, ЖОО-дан кейінгі білім беру жүйесіне арналған оқу бағдарламалары мен оқу-әдістемелік кешендерін әзірлеуді ұйымдастыру; Абай атындағы ҚазҰПУ жанынан «Қазақ тілін деңгейлік оқыту» атты ғылыми-әдістемелік орталық ашу жөнінде ұсынысымызды білдіреміз.

Әбдімәлік НЫСАНБАЕВ, 
философия ғылымының докторы, профессор, ҚР ҰҒА академигі:
– Қазақ халқы – даналыққа құштар халық, сондықтан ха­лықтық философия оның іштей қоғамдық өмір сүру фор­масы болып табылады
Ал енді қазақ халқының сан ғасырлық тарихында орасан зор рухани байлық, даналық тағылымдары болған және қазір де бар
Мәселе, сол рухани дүниені жүйелі түрде, кәсіби сараптау­дан өткізе отырып, келесі ұрпаққа жеткізе білуде
Бұл – біздің халқымыз алдындағы рухани парызымыз
Міне, осы мағынада біздің әріптестеріміз, қазақстандық философтар қауымы, бірталай жұмыстар атқарды
Бұрын жеткілікті назар аударылмай келген философиялық танымның ұлттық типіне барынша ыждағаттылықпен назар аударыла бастады, тарихтың «ақтандақтары» болып келген көптеген жаңа ойшылдар мен шығармаларға ғылыми-философиялық түсініктемелер де беріліп үлгерді
Руханилық ең жоғары өнегелік құндылықтар жүйесі ретінде қазақ этносының дәстүрлі мәдениетінде басты орынға ие болған және этикалық феноменді сипаттайды.
Жаһандану жағ­да­йында алдымызда тұрған міндеттердің бірі – халқымыздың ежелгі тарихи, мәдени және рухани әлемінің терең тамырларын анықтап, оларды тереңірек зерттеп, философиялық тұрғыдан біртұтас жүйеленген ұлттық мұрамызды жаңғыртып, жасап шығару
Қазақ халқының әлемдік өркениетке «мен» дегізерлік өзіндік болмысымен енуіне мүмкіндік беретін, ілгері дамуымызға тұғыр болатын ұлттық санамыздың ерекшеліктерін саралау өте маңызды және бұл – ғасырлар тұңғиығымен тамыр­ла­сып жатқан ұстаным
Құнды­лық­тарды, яғни біздің ұлттық тұтастануымыз үшін табан тірейтін тұғырларымызды, ұлттық рухания­тымызды жаңа өркениеттік көзқараспен, терең біліктілікпен жан-жақты талдауға мегзейді.

Марат НҰРИЕВ, 
Абай атындағы ҚазҰПУ Интеллек­туалды ұлт қалыптастыру ҒЗИ директоры, 
профессор:
– Ұлттық тәр­бие­нің бағдары ұлттық тілдің маңызын те­рең ұғынып, қастер­легенде ғана дамиды
«Мәң­гілік Ел» – жалпы қазақстандық ортақ шаңырағымыздың ұлттық идеясы, ұлылығын ұлықтаған елдің ертеңіне деген нық сеніммен жетуіне бағытталған
Ол идеяның дамуына, әрине, жан-жақты бағыт-бағдарлардың әсері зор
Соның ішінде, ең алдымен, ұлтымыздың тәрбиелік бағдарын негізге алуы түсінікті
Тәрбиені білімнен бөліп алып қарау мүмкін емес
«Мәңгілік Ел» ұлттық идеясының негізгі мәні – мәңгілік мақсат-мұраттарымыз бен мәдени-рухани құндылықтарымызға негізделген, мемлекет құрушы қазақ халқы мен өзге де ұлттардың ұлттық идеяларын бір арнаға тоғыстыратын идеологиясы қалыптастырылатын қазақтың ұлттық мемлекеті
Сондықтан ғылыми білім беруде, «Мәңгілік Ел» ұлттық идеясы негізінде ойға ой қосу арқылы өткенімізден сабақ ала отырып, болашағымызды баянды ету жолындағы мұраттарымызға жетеміз
Ұлттық тәрбиенің даму бағдарында, ең алдымен, ұлттық тілдің рөлі тұрады
Тілдің маңызы артып, қазақ халқы қоғамда өз тілінде сөйлегенде ғана «Мәңгілік Ел» халықтық идеясы жүзеге асады
«Мәңгілік» сөзі бабалардан мирас болып келе жатқан мәңгі өлмейтін асыл қазынамыздың бірі – ана тілімен тығыз байланысты
Олай болса, мәңгілік Елдің бірге дамитын мәңгілік тілі болуы шарт
Біздің Мәңгілік Еліміздің тілі – мемлекеттік тіліміз, қазақ тілі
«Мәңгілік Ел» дамуының басты кепілі ұлттық идея ретінде ұлт тілінің даму бағдарын негізге қойған жағдайда ғана Елбасы қойып отырған саясат өз деңгейінде іске асары анық.

Жамал МАНКЕЕВА, 
Ахмет Байтұрсынұлы атындағы Тіл білімі институты лексикология бөлімінің меңгерушісі, филология ғылымының докторы, профессор:
– «Ұлы Дала Елі» идея­сының ұлттық белгілерінің тілдік бейнесін тәрбиеге ұластырып, жүзеге асыру – қазіргі егеменді қазақ мемлеке­тінің дүниежүзілік аренадағы саяси, экономикалық, мәдениетаралық коммуникациядағы сұранысына сай мүдделі талап
Бұл жағдай ұлттық мәдениеттің қырларын жан-жақты ашып, бай тілдік деректерді қамтитын, этностың бүкіл рухани, мәдени байлығының куәгері іспетті тілдің елтанымдық қызметін айқындайтын зерттеулерді дамытуды қажет етеді.
Тілімізде ұлттық мәдениеттің өзегін құрайтын ғасырлар бойы ата-бабаларымыз ұлттық тәрбиенің мұраты ретінде дәріптеп, белгілеген, ұрпақтан-ұрпаққа беріліп келе жатқан қастерлі ұғымдар бар
Тілдік қазынамызда олар сан түрлі тілдік құралдарымен айшықталған
Олардың мәніне тереңдеп, табиғатын тану, қазіргі қоғамдық сана мен мәдениеттің бүгінгі деңгейіне сабақтас мәдени семантикасын анықтаудың «кілті» олардың «тілдік бейнесінде», «тілдік әлемінде», лингвомәдениеттанудың еншісінде.
Дайындаған Мырзахан АХМЕТ, журналист



Жамал МАНКЕЕВА, 
Ахмет Байтұрсынұлы атындағы Тіл білімі институты лексикология бөлімінің меңгерушісі, филология ғылымының докторы, профессор:
– «Ұлы Дала Елі» идея­сының ұлттық белгілерінің тілдік бейнесін тәрбиеге ұластырып, жүзеге асыру – қазіргі егеменді қазақ мемлеке­тінің дүниежүзілік аренадағы саяси, экономикалық, мәдениетаралық коммуникациядағы сұранысына сай мүдделі талап
Бұл жағдай ұлттық мәдениеттің қырларын жан-жақты ашып, бай тілдік деректерді қамтитын, этностың бүкіл рухани, мәдени байлығының куәгері іспетті тілдің елтанымдық қызметін айқындайтын зерттеулерді дамытуды қажет етеді.
Тілімізде ұлттық мәдениеттің өзегін құрайтын ғасырлар бойы ата-бабаларымыз ұлттық тәрбиенің мұраты ретінде дәріптеп, белгілеген, ұрпақтан-ұрпаққа беріліп келе жатқан қастерлі ұғымдар бар
Тілдік қазынамызда олар сан түрлі тілдік құралдарымен айшықталған
Олардың мәніне тереңдеп, табиғатын тану, қазіргі қоғамдық сана мен мәдениеттің бүгінгі деңгейіне сабақтас мәдени семантикасын анықтаудың «кілті» олардың «тілдік бейнесінде», «тілдік әлемінде», лингвомәдениеттанудың еншісінде.
Дайындаған Мырзахан АХМЕТ, журналист





