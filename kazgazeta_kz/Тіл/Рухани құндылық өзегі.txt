Тіл мәселесі – қай кезде де ұлтымыздың өзекті тақырыптарының бірі
Ол, тіпті ұлт ұғымын анықтайтын алғышарт десек, қателеспеген болар едік

Менің ойымша, мемлекеттік тілдің мәртебесін арттырып, мерейін өсіру әрбір қазақстандықтың азаматтық борышы.
Елдігіміздің айдынын асырып, айбынын асқақтату жастардың қолында екенін ұмытпайық
Ол үшін біз мемлекеттік тілді құрметтеуге, оны үйренуге, барлық салада белсенді пайдалана отырып дамытуға барынша атсалысуымыз керек
Осындайда ақын Сұлтанмахмұт Торайғыровтың «Ана тілі қайнаған қанның, қиналған жанның, толғантқан көңілдің, лүпілдеген жүректің сығындысы» деген тағылымы ойға оралады.
Шынтуайтына келгенде, тіл – ұлттық рух кепілі
Ал өз тіліңді білу халқыңның ділін, қасиетін, мінезін, жан-дүниесін, сырын білу екенін, халықтық мәдениет пен дәстүрді жаңғырту екенін естен шығармасақ екен
Сөз соңында айтпағым, қазақ елі аман болса қазақ тілі де жасай бермек
Рухани құндылықтарымыздың қайнар бұлағы – қазақ тілінің қадір-қасиетін өзгеден бұрын өзіміз жете түсінуіміз қажет
Қазақ тіліне деген құрмет пен ықыласты ұлттық сана биігіне көтергеніміз жөн
Бұл міндет – баршамызға ортақ деп ойлаймын.
Серік САРҚАМБАЕВ
Астана
