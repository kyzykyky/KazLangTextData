Біраз уақыттан көпшілік талқысына түсіп, үлкен пікірталас тудырған «Қазақ тілі әліпбиін кириллицадан латын графикасына көшіру туралы» Қазақстан Республикасы Президентінің 2017 жылғы 26 қазандағы №569 Жарлығына өзгеріс енгізу туралы» Жарлығы, яғни латын әліпбиінің жаңа нұсқасы жарияланды.
Бұл нұсқада толықтырулар мен қайта қарау жөніндегі айтылған ұсыныс-пікірлер ескеріліп, көңілге қонымды өзгерістер жасалған
Ғалымдар мен көпшіліктің талқысына түскен бұрынғы нұсқадағы диграфтар мен апострофтар алынып, 6 акутқа ауыстырылған жаңа әліпби үйренуге, оқып-жазуға жеңіл әрі қолайлы тілтаңбасына айналатыны байқалады.
Бұрынғы нұсқа бойынша тілді қолданғанда қиындықтар туындап, бір әріппен екі таңбаны жазуда да, оқуда да жаңылып, келеңсіз жағдайларға тап болар едік
Сөздерді тасымалдауда да қателікке ұрынарымыз анық
Апостроф арнайы белгі ретінде де ғаламтордағы іздеу мен қаржы қыз­метінде қиындықтар туғызады деген мамандар пікірі де ескерілгендігі көрініп тұр
Жаңа нұсқада соңғы екі әріпті ескермеген де, Sh-sh [ш], Ch-ch [ч] бір дыбыс, бір таңба деген көпшілік қалауы ескерілген
Латын әліпбиінің жаңа нұсқасындағы берілген 32 таңба, кеңестік санамызға сіңіп қалған басқа 8 әріптің алынып тасталғаны осы нұсқаның бір жетістігі болар
Ал кириллицаның [У – ы] деп берілуі және ұ, ү, у таңбалары әлі қарастыруды қажет ететін секілді
Я мен Ю көптеген кірме сөздерде кездесіп жатады
Латын әліпбиімен қалай таңбаланар екен? Мамандардың айтуынша әлі де өзгерістер болуы мүмкін.
Латын графикасына көшуіміз мемлекеттік тіліміздің жаһандану үдерісінде ақпараттық кеңістікке кіруіне жаңа жол ашып, еліміздің өркендеуіне қызмет етеді деп сенеміз.
Раиса ШОҒАНБЕКҚЫЗЫ,
педагогика ғылымының кандидаты, 
Қазақстан инженерлік-технологиялық университеті
