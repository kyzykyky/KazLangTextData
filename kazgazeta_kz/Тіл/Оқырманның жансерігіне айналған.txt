Нәзигүл Сәдуақасова,
Ахмер орта мектебі қазақ тілі мен әдебиеті пәнінің жоғары санатты мұғалімі
Мемлекеттік тілдің тұғырын биікке көтеріп, ұлттық мүддені жоғары қоятын республикалық «Ана тілі» газеті 1990 жылы 22-наурызда өмірге келгеніне қанықпыз

Алғашқы күннен-ақ оқыр­манның жансерігіне айналған Ұлт газетінің көтерген жүгі ауыр
Ұлттық рухты насихаттап, қазаққа қатысты күрмеуі қиын мәселелердің шешімін табуына да атсалысып, абыройға кенелуде
Басылым тіл, руханият, мәдениет, әдебиет, білім мен ғылым, тәрбие, саясат, т.б
тақырыптарды, яғни бүгінгі қоғамның өзекті мәселелерін үнемі дер кезінде көтеріп отырады.
Кезінде газетке Қазақстан Республикасының Президенті Н.Ә.Назарбаев «Қазақстанның болашағы – қазақ тілінде» деген тақырыппен сұхбат бергені де белгілі
Осының өзі басылым беделін аңғартса керек.
«Ана тілі» газетінің оқыр­манды рухани құндылық­тармен сусындатуы, мазмұнды материалдардың жариялануы газет тілшілерінің үнемі ізденісте жүруінің арқасы дер едім
Оған соңғы кезде ғана қосылған «Қазақ тілін үйренеміз! Изучаем казахский язык!», «Құлақты осқан сөз», «Қазақ хандары» және т.б
айдарлар дәлел бола алады
Сонымен қатар әр санын асыға күтетін басылымды өз басым сабақ барысында тақырыпты ашуда әрі көрнекі құрал ретінде жиі пайдаланамын
Сондықтан газет ұжымына әрдайым да жеміс тілеймін!
ӨСКЕМЕН
