Қазіргі заман мұғалімінен тек өз пәнінің терең білгірі болу емес, тарихи танымдық, педагогикалық-психологиялық сауаттылық, ­саяси экономикалық білімділік және ақпараттық сауаттылық талап етілуде
Бұл заман талабына сай білім беруде жаңалыққа жаны құмар, шығармашылықпен жұмыс істеп, оқытудың озық технологиялары мен инновациялық әдістерді сабақ үрдісінде тиімді пайдалана алатын білігі мен білімі жоғары ұлағатты ұстаз болу керек деген сөз.
Мемлекеттік тілді өзге ұлт өкіл­деріне үйретуде дыбыс үндесті­гінің маңызы зор
Қазақша сөйлеуде қосымшалардың дыбыс үндестік заңына байланысты дыбыстық нұсқаларын дұрыс таңдап қолдану оларға оңай емес, қате көбіне осы мәселеден туындайды
Сонымен қатар инновациялық әдістерді қолдану арқылы қазақ тілі сабағынан сөз таптары, сөйлемнің тұрлаусыз мүшелері және т.б
тақырыптарда білім алушының жеке басының дара және дербес ерекшеліктерін ескеріп сабақты қызықты етіп өткізуге болады
Әртүрлі дидактикалық ойындар өзге ұлт өкілдеріне тілді үйретуде мәселенің түйінін есте сақтауға көмектеседі, өйткені дидактикалық ойындарда оқытуға тиісті мәселенің өзегі беріледі.
Жан-жақты білім беруде қазақ тілі сабағында жаттығу жұмыстарының тиімділігі өте көп
Оларды саралай келсек: алған теориялық білімді тәжірибеде пайдалана білуге, білімдерінің тереңдеуіне; көркем жазуға, зейінінің жетілуі, еске ұстау қабілетінің дамуына; өз беттерімен қорытынды жасай білуге; сөздік қорларының дамуы, тіл байлықтарының жетілуіне; мәтінді талдай білуге, сауатты жазуға; шығармашылық қабілеттерінің дамуына; пәнге деген қызығушылықтарының артуына түрткі жасайды.
Қай заманда болсын өзінің атқаратын қызметіне қарай, жеке қасиеттерінің көптүрлілігіне орай, өзіне міндеттелген талаптарға сай, оқытушы мамандығы басқа мамандықтарға қарағанда ең қиын және ең ізгілікті мамандық болып саналады
Себебі оқытушының негізгі міндеті жер жүзіндегі ең құнды дүние — адамды кемелдендіру болып табылады
Білім алушы жүрегінен орын алатын педагог рухани бай, зиялы және шығармашыл тұлға болуы қажет
Ұлы ойшыл ғұлама әл-Фараби «…адам бойындағы ең үлкен қасиет-қабілет, өмірді түсіну, қанағат тұту, ұстанымдылық және өзгеге ұқсамайтын даралық» деген
Ғұламаның осы өмірлік қағидасы бүгінгі білімнің басты үйлесімділігінде екеніне көз жеткізуге болады.
Заманауи инновациялық әдістерді қолдануда жан-жақты білім берудің тиімділігі – студенттердің білім алудағы олқылықтарына үнемі зерттеу жасап, түзету жұмыстарын жүргізуге пайдасы бар екендігі анықталды.Себебі заманауи технологиялар білім беру дағдысын кеңейтіп, жаңа білімді игеруде мол септігін тигізетіні сөзсіз
Қазіргі заманның дамуының өзі оқытушылар шығармашылығын жаңаша бағытта құруды талап етеді
Сондықтан инновациялық технологияларды пайдалануда білім сапасының қосымша деңгейге көтерілу жолы анықталады
Ол үшін қазіргі заман талабына сай мемлекеттік тілді меңгеруде жаңа технологияларды, ұтымды әдіс-тәсілдерді пайдалану, білім беру саласында жүйелі жұмыстар атқару еліміздегі ең маңызды әрі кезек күттірмейтін ауқымды мәселелердің бірі болып отыр.
«Жұмыла көтерген жүк жеңіл» демекші, жаңа бағытқа бетбұрыс қадамын жасауда тынбай еңбек ету қажет
Тәуелсіз ел тірегі – білімді ұрпақ
Сондықтан көркемдік қабілеті дамыған, айтар ойы бар, шындық пердесіне батыл да сенімді қарайтын білім алушылар, яғни болашақ жастарымыз ғана болашақ білім иелері болмақ.
Мейіргүл ШАЯХМЕТОВА,
Қазақстан инженерлік-
технологиялық университеті, 
«Қазақ тілі мен әдебиеті» 
пәнінің оқытушысы
