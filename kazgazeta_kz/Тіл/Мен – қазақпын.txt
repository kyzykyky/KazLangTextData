Көрнекті ақынымыз Жұбан Молдағалиев жазған «Мен – қазақпын» поэмасы ұлттық рухымызды көтеріп, намысымызды жанитын туынды екені сөзсіз
Бүгінде «Мен – қазақпын» деп айта алатын азамат өзінің туған тілін біліп, ұлтының рухани-мәдени бастауларынан хабардар болуымен қатар, елін, жерін сүйетін жанашыр болуы керек
Өйткені бұл сөздің өзі әр қазақққа жауапкершілік жүктейтіні анық.
Жуырда Павлодар қаласында «Мен қа­зақ­пын» телевизиялық жобасының облыстық кезеңі өтіп, оған 35 өнерпаз қатысып, бақ сынады
Байқаудың ашылу салтанаты Ертіс өзенінің жағалауындағы сахнада өтті
Дәстүрлі ән, терме және күй сайыстары бойынша өткізілген шара «Шаңырақ» халық шығармашылығы орталығында ұйымдастырылды
Үміткерлер өз дайындықтарының жоғары деңгейде екенін көрсетті
Олардың арасында облыстық, республикалық байқауларда топ жарып, бүгінде есімдері жұртшылыққа жақсы таныс болып қалған өнер иелері де бар
Барлығы да «Мен – қазақпын» деген телевизиялық жобасының келесі кезеңдеріне жолдама алуға күш салды
Дәстүрлі әнші Ерлан Рысқали бастаған қазылар алқасы кіл мықтыларды анықтап, өнерлерін сарапқа салды
«Жүзден жүйрік, мыңнан тұлпар» дегендей, барлығы да мәреге бірінші болып келе бермесі анық
Сонымен, Нұрболат Әбілxан – дәстүрлі әннен, Нұржан Сарқамбаев – терме орындаудан, Бекзат Сәбиxанов – күй тартудан оқ бойы озық шығып, жеңімпаз атанды
Енді бұл азаматтар ұлттық телевизиялық жобаның республикалық кезеңінде өнер көрсетіп, облыс намысын қорғамақ.
