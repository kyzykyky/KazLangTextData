Мейрамбек ШЕРМАҒАНБЕТ,
Қызылорда облысының Тілдерді дамыту басқармасының бастығы:
1
Азаттықтың таңы атқалы 20 жылдың жүзі болды
Осынау тәуелсіздігіміздің тұғыры бекіп, еліміз еңсесін көтерген тұста мемлекеттік тілдің мәртебесі үшін біраз  ауқымды істердің атқарылғаны анық
Осы уақыт аралығында  тіл мәселесі төңірегінде қалада  жүзеге асқан жұмыстарға тоқталып өтсеңіз.
2
Тіл мәселесін шешуде  түрлі кедергілердің де кездеспеуі мүмкін емес
 Соларды атап  айтсаңыз.
3
Тәуелсіздіктің торқалы тойы қарсаңында мемлекеттік тілдің   мәртебесі  аясында қала көлемінде атқарылар  бірқатар шаралардың   жоспарымен  бөліссеңіз.
1
Тіл – кез келген ұлттың болмыс-бітімін даралайтын құбылыс
Жер шарын мекендеген алты жарым миллиард халықтың бетке ұстап, беделін көтеретін мақтанышы, мәдениетінің шырайы – ұлт тілі
Егер оны сақтап, үнемі дамыта білмесе, тілмен бірге оны дүниеге әкелген ұлт та бүкіл ұлттық болмысынан айырылып, біртіндеп тарих сахнасынан орын босатады
Қазақ тілінсіз қазақ  – жетім
Ендеше, тіл, оның ішінде  мемлекеттік тіл – қазақ тілі ұлттық болмысымыздың, мемлекеттігіміздің, тәуелсіздігіміздің басты тірегі болып табылады
Сыр өңірі – қазақтың  тілін, ділін, салт-дәстүрін, мәдениеті мен әдебиетін және өнерін шұбарламаған, бұзбаған әрі оны айна-қатесіз ұрпақтан-ұрпаққа  жеткізе  білген  бірден-бір аймақ десем, қателеспеген болар едім
 Кеңес дәуірінде де осы аталған құндылықтардың шашауын шығармай, сақтай білген, «Алаштың анасы» атанған еліміздің алғашқы астанасы  – Ақмешіт болатын
Әйтсе де алғашқы жылдарда тіл саласының әртүрлі құрылымдық өзгерістерге ұшырауы біздің жұмысымызға кедергі келтіргені рас
Тіл басқармасы бұдан бұрын да ашылып, 1993-1996 жыл аралығында қызмет атқарды
Одан соң 1998 жылдан 2003 жылдың қыркүйегіне  дейін облыстық  ақпарат және қоғамдық келісім басқармасының құрамында тілдерді дамыту бөлімі ретінде ғана жұмыс істеп келді
2004 жылдың орта тұсынан жыл аяғына дейін облыстық мәдениет басқармасының құрамында болды
Тіл саясаты мәселесіне қатысты басқарманың азғана жыл өмір сүріп, кейін түрлі басқармалардың құрамында қалуы тілге деген талап пен қамқорлықтың  төмендеуіне әкелді.
Осыдан кейін Мемлекет басшысының тікелей бастамасымен            2005 жылдан бастап республиканың барлық облыстарында тілдерді дамыту жөніндегі басқармалар қайтадан құрылып, мемлекетіміздегі тіл саясатына қатысты мәселелерді бір ізге түсіру бағытындағы іс-шаралар қолға алынды.
Мемлекет басшысының жыл сайын­ғы дәстүрлі Қазақстан халқына арнаған Жолдауларында мемлекеттік тіл саяса­ты­на, оның ішінде мемлекеттік тілге қа­тыс­­ты өзекті мәселелер барынша көтері­ліп, даму деңгейлері айқындалып келді.
Бүгінде Елбасының мемлекеттік тіл саясатын жүргізудегі ұстанымын басшылыққа алған біздің облыс оны өркениетті, зайырлы елдердің дәстүрі мен тәуелсіз Қазақстанның мүддесіне сай байыппен, сындарлы қалыпта жүргізіп келеді.
Облыс көлемінде басқармадан бастау алатын 7 аудан және Қызылорда қаласының әкімдіктеріне қарасты, барлығы 8 мәдениет және тілдерді дамыту бөлімдері мемлекеттік тіл саясатын жүйелі жүргізуге бағытталған үлкен құрылымға айналды
Ата-бабалары­мыздың аңсаған арманы, сарғайып күткен сағынышы – Тәуелсіздік туы желбіреген тұста да біздің Сыр халқы қазақтың тіліне алғашқылардың біріншісі болып басымдық беріп, 2001 жылы облысымыз  ісқағаздарын мемлекеттік тілде жүргізуге көшті
Біздің облыс тұрғындарының   96 пайызы қазақ ұлты болғандықтан, бізге қазақ тілге көшу айтарлықтай қиындық туғызбады
Аймақта барлық жиын-жиналыстар, көпшілік-мәдени шаралар қазақ тілінде өтеді
Барлық  аудандар мен қалада іс құжаттары тек қазақ тілінде жүргізіледі.
Облыс бойынша кеңселік кіріс-шығыс құжаттарының мемлекеттік тілде болуына баса назар аударып отырамыз
Былтырғы жыл мен биылғы жылдың көрсеткіштерін салыстырып қарайтын болсақ, едәуір ілгері жылжушылық бар екенін байқаймыз
Облыстық басқармаларда шығыс құжат айналымы былтыр 83 пайыз болса, биыл 98 пайыздық көрсеткішке жетті
Ал облыс әкімдігі бойынша шығыс құжат айналымының мемлекеттік тілдегі үлесі 100 пайызды құрап отыр.
Облыс аумағында мемлекеттік тілді үйренуге ықылас білдірген азаматтардың көбеюіне байланысты мемлекеттік тілді оқытып-үйрету мақсатында 2008 жылдан бері «Тілдерді оқытудың өңірлік орталығы» мемлекеттік коммуналдық қазыналық кәсіпорны жұмыс істеп келеді
Бүгінгі күнге дейін «бастауыш», «жалғастырушы», «тереңдетілген» топтар бойынша 549 тіл үйренуші курстан өтті
Осылармен қоса орталық арқылы  мұнай компанияларында қызмет ететін шетелдік азаматтар қазақ тіліне қызығушылық танытып, дәріс алуда.
Тілдік  ахуал уақыт өткен сайын жақсарып келеді
Тіл үйренуге ықылас артып, басқа ұлт өкілдері тілге шындап бет бұрды
Өзге тілді халықтар өз балаларын қазақ мектебіне бере бастады
Бүгінде «Қоғам ТВ» телеарнасының жүргізушісі Елена Рыбина, Рашид Рузиев, Яна Пилюшина, Надежда Мирончук секілді  жастар қазақ тілінде еркін сөйлейді
Олар сонымен қоса көптеген республикалық, облыстық байқауларға қатысып, жүлделі орындар алып жүр.
Мемлекеттік тіл саясатын насихаттау, оның ішінде мемлекеттік тілдің қолданыс аясын кеңейту, мәртебесін жоғарылату мақсатында өткізілетін іс-шаралардың ықпалы зор екендігін де айтып кеткен жөн
Өткен жылы басқарманың ұйымдастыруымен осы мақсаттарда 24 шара өткізілді.
«Тіл тағдыры – ұлт тағдыры» атты дебат, «Анамның тілі – қуатым менің» атты мерекелік кеш, қазақ тілін еркін меңгерген өзге ұлт жастары арасында «Тіл аруы», атауларын әсем аттармен қоя білген Қызылорда қаласында орналасқан шағын және орта кәсіпкерлік субъектілерін анықтау мақсатында «Көңілден шыққан көркем атау», «Көрікті жарнама – көркем тіл»    байқаулары,  Баян сұлу күніне орай өткізілген  «Ғашықтың тілі – тілсіз тіл»  атты байқаулар көпшілік көңілінен шықты.
«Отбасы және ана тілі», «Тіл болашағы – жастар қолында», «Көрнекі ақпараттың жазылуы» тақырыптарында үш бейнеролик облыстық телеарнадан жыл ішінде тұрақты беріліп тұрды.
Қазақ тілінде телерадио таратудың үлесін ұлғайту мен мемлекеттік тілдегі интернет-сайттарды дамыту  жастардың қа­зақ тіліне деген көзқарасын жақсар­тып, отаншылдыққа бастайтыны сөзсіз
Осы бағыт­та басқарма тарапынан жастар­дың қазақ тіліне деген сүйіспеншілігін арттыру және тіл шұрайын меңгеріп, оның құдіретін терең түсіне білуіне бастайтын «Маржан сөз» интеллектуалды телеойыны мен «Тілім – тірегім» телехабары жергілікті «Қазақстан-Қызылорда» облыстық телеарнасы арқылы жүйелі түрде жүргізіліп келеді.
Ал енді көшедегі көрнекі ақпараттар мен жарнамалардың жайына келетін болсақ, облыс аумағына орналастырылатын әлеуметтік және коммерциялық бағыттағы барлық жарнамалар (билбордтар) облыстық тілдерді дамыту басқармасының рұқсатынан кейін ғана әзірленіп, ілінетін реттілігі сақталып отыр.
Сонымен қатар аудандар мен қала әкімдіктері жанынан да жаңадан ашылатын нысандарды қабылдап алу жөнінде комиссиялар құрылған
Біздің басқарманың ұсынысымен жыл басынан бастап олардың құрамына тіл мамандары енгізілді
Олар нысандардың, жарнамалардың мәтіндерінің қазақша дұрыс, сауатты жазылуын бақылайды
Жергілікті жерлердегі аталған комиссия­лар 63 нысанның көрнекі ақпараттары мен маңдайша жазуларына сараптама берді.
Сондай-ақ мемлекеттік тіл саясатының басты бағыттарының бірі әрі бірегейі – ономастика саласы
Бұл сала бойынша да тәуелсіздік алғалы бері облыста жұмыстар атқарылды
Өзге облыстармен салыстырғанда біздің облыстың ономастика мәселесі біршама жолға қойылған деп айтуға болады.
Бүгінде облыстағы  шартты белгімен белгіленген бірқатар  көшелерге  атау беру жұмыстары жүргізілді.
2
Тіл төңірегінде мүлде мәселе жоқ деуге болмайды
Мекемелердегі құжат айналымына қатысты жоғарыдан кіріс құжаттар орыс тілінде көптеп келіп жатады
Мемлекеттік тілде жауап берілгенмен, орыс тіліндегі нұсқасын қоса жолдауды  сұрайды
Осыдан келіп жергілікті жерлерде шығыс құжатты екі тілде дайындауға тура келеді.
Елбасы әр сөзінде «мемлекеттік тілді білмейінше, мемлекеттік қызмет саласында жұмыс істеу мүмкін еместігін» жиі айтып келеді
Мемлекеттік қызметке қабылдауда оның мемлекеттік тілді еркін меңгерген болуы тиіс және «Тіл туралы» Заңды бұзғаны үшін жауаптылықты күшейту қажет деп есептеймін.
Сонымен қатар аймақтағы мемлекеттік тіл саясатын жүргізуге  жауапты орган – басқарманың да құқықтары шектеулілігін айтпасқа болмайды
Көп жағдайда жеке меншіктегі нысандарға заң талаптары жайлы түсіндіру жұмыстарын жүргізумен ғана шектелуге тура келеді
Олармен дендеп жұмыс атқаруға заң талаптары көтере бермейді
Осыны ұстанған кейбір кәсіпкерлер «Тіл туралы» Заң талаптарын орындауға асығар емес.
Осыған байланысты, жоғарыда айтып өткенімдей, БАҚ арқылы басқарманың тапсырысымен әзірленген бейнероликтер, телехабарлар  арқылы да түсіндіру жұмыстары жүргізілуде.
Жүрегі «қазақпын» деп соғатын әрбір азамат қазақ тілін білмейтін өз әріптесін,  жиі араласып тұратын жолдасын, туысын, көршісін, ал студенттер мен оқушы жастар курстасын, сыныптасын үйретсе, қазақ тілін білмейтін азаматтардың басым бөлігі ауызекі сөйлесуге жарап, қазақша газет оқып, теледидар көруге  ынталанар еді деп ойлаймын
Яғни  бізге туған жерге, тілге деген сүйіспеншілік, ұлттық намыс  қажет.
Елбасымыздың  «Қазақ қазақпен қазақша сөйлессін!» деген сөзі  тіл шұбарлайтын  бауырларымыздың намысын оятуға түрткі болып тұрған жоқ па?! Қазіргі таңда  шала қазақ бауырларымызға «неге ана тіліңде сөйлемейсіз?» деп сұрақ қойып отыру  қажет
Оған қазір толық мүмкіндік бар
Ұлттық намыс оянған  кезде ғана біз тіліміздің түйіндерін толық шеше алатын боламыз.
3
Тәуелсіздік – аса қасиетті ұғым, ұлы сөз
Ұлтымыздың ғасырлар бойы еркіндіктің осы заңғар биігіне көтерілуге ұмтылғаны, осы жолда көптеген құрбандықтарға барып, жанкешті күрестер жүргізгені әрқашанда есімізде болуы тиіс
Ендеше, биылғы Тәуелсіздігіміздің 20 жылдық мерейтойын өз деңгейінде атап өтіп және оны әрбір азаматтың жүрегіне жеткізе білуіміз керек
Біздің басқарма өз тарапынан облыс көлемінде мемлекеттік тілдің мәртебесін биіктету мақсатында қомақты үлес қосуды мақсат тұтып отыр.
Жыл ішінде өткізетін шаралар көп-ақ
Тәуелсіздіктің 20 жылдығына арналған іс-шараларымыздың ең бастыларына тоқталып өтсем, мемлекеттік тілдің қолданылуын жүзеге асыруда лайықты жұмыстар атқарған ұжымдар мен кәсіпкерлік субъектілерін анықтап, ынталандыру мақсатында  барлық облыстық және аумақтық деңгейлердегі департаменттер мен басқармалардың және оқу орындары мен жергілікті мұнай компаниялары және жеке кәсіпкерлер арасында «Тіл үздіктері» облыстық байқауын түрлі номинациялары бойынша жыл аяғына дейін өткізуді бастадық
Жыл соңында оларды қорытып, «Тіл үздіктері – Тәуелсіздікке тарту» атты мерекелік салтанат өткізетін боламыз
Этностық  топтар  арасында өзге ұлт өкілдерінің мемлекеттік тілге деген құрметті, отансүйгіштік сезімді арттыру, қазақстандық рухани бірлікті қалыптастыру мақсатында  «Мемлекеттік тілді білу – парызың» атты облыстық олимпиада өткізу жоспарлануда.
«Тіл – тәуелсіздік тірегі» атты облыстық семинар және мемлекеттік тіл саясатын насихаттауда үлгі боларлықтай жұмыс атқарып отырған мекемені анықтау мақсатында  мемлекеттік мекемелер арасында   «Ең үздік қазақтілді мекеме» атты байқау өткізіліп, қорытындысы жыл соңында анықталмақ.
Жергілікті телеарналар арқылы осы жылдан бастап «Тіл-таным», «Қазақ тілін үйренейік» атты мемлекеттік тілді үйрету телебағдарламалары тұрақты жүргізілетін болады.
Осылармен қоса биылғы басты жаңалығымыз – облыс орталығынан «Достық және тілдер» үйінің іргетасының қалануы болмақ
Амандық болса,  атаулы ғимарат Тәуелсіздік мерекесіне тарту ретінде жұртшылық игілігіне берілмек
Аты да айтып тұрғандай, онда тіл жөнінде небір қызықты шаралар өткізіліп, мемлекеттік және өзге тілдерді үйрету курстары жүргізілетін болады.
