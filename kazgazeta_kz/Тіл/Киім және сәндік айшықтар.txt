Сән әлемінде жазулардың маңызы ерекше
Жазу өнері сәннің түрлі саласында пайдала­ны­лып келгені тарихтан белгілі
Сәндік жазу­лар­дың қолданылу аясы әрқилы
Мәсе­лен, киімдегі жазулар жарнамалық белгіден тарай­ды
Жастар санасынан орын алған сән­дік жазулы киімдерді де осы қатарға қосуға болады.
Қазіргі қоғамдағы киім стилінде сәндік жазуы бар киімдер брендке айналып отыр
Әсіресе романтикалық және спорттық стильдегі киім үлгілерінде сәндік жазулар көптеп қолданылады
Қоғамдық ортада, көше сәніне ыңғайлы киімдердің көпшілігі жазулармен безендірілген
Олар бояуымен, дизайн арқылы ерекшеленумен қатар мағынасы жағынан да назар аудартады
Көбінесе ағылшын тіліндегі сөздер жастардың көңілінен шығатыны байқалады.
Сәндік жазулардың мағынасына үңілсек, өзге елдердің жетістігін танытатын сөздер жиі жазы­лады
Сол елдің өнімі болмаса да, дамы­ған елдердің қалаларының аты, әртүрлі маркалар, мультфильмдер, өнер жұлдыздары, фраза­лық сөздер жиі кездеседі
Жеңіл мағыналы сөздер­ден патриоттық не рухани-адамгершілік бағыттың ізі байқалмайды
Бір ескеретіні, «Астана», «Қазақстан» сөздерінің кездесуі көңілге қонғанымен, жастар ондай сөздермен әрленген киімдерді спорттық стиль ретінде қабылдай­тыны өкінішті
Ал біраз жазуды аударып көретін болсақ, «dream – арман», «look book – кітап қарау», «hot summer – ыстық жаз», «ceft my heart in Manhattan – менің жүрегім Манхэттенде өмір сүреді», «coffee, tea, fancake and you – кофе, шай, сүйікті торт және сен», «Soho spring street – Сохо-көктемгі көше», «rose and cocaine – ­раушан және кокаин», «casual chik – кездейсоқ сән», «spiderman – өрмекші адам», «nike – найк», «mango – манго» және т.б
Кейбірінде, тіпті мағынасыз сөздер жазылған
Қайсыбір сөздерге терең үңіле білсе, тарихи ақпар беретіні де бар
Жалпы мұндай киімдер жастардың да, тіпті орта жастағы адамдардың да көңілінен шығып жатады
Бірақ көпшілігі ол сөздердің мағынасын түсіну былай тұрсын, не жазылғанын елеп те жатпайды.
Сәндік жазулы киімнің өзге киімдерден гөрі көз тартатыны белгілі
Олар адамның пси­хологиясын, эстетикалық, эмоциялық жағ­дайын тануға мүмкіндік береді
Түрлі жазуы бар дизайнды киімдер жастардың талғамынан шыға­ды екен, демек, отандық тігін фабрикалары, ди­зайнерлер өз өнімдеріне қазақ тілінде гуманистік, патриоттық сөздерді жазуы тиіс деп білеміз
Қазақша сөздер жазылған киімдерді тұтынуға жастар әлдеқашан дайын, алайда тапсырыс арқылы киімге жазу жаздыруды әр адамның қалтасы көтере бермейді.
Көру арқылы, ең алдымен, эстетикалық әсер алатын болсақ, киім үлгісіндегі жазу, суреттер адамның табиғатымен үндесу арқылы өзара белгілі бір мәнге айналады
Ар-ұят, адамгершілік, патриоттық туралы сөздер жазылған киімдер оны киген жастардың иманды кейпін ғана танытып қоймай, айналасына да жағымды әсер қалдырады.
Қазірде мектеп жасындағы балалардың оқу-құралдарының сыртқы мұқабасындағы суреттер де сәнге айналып бара жатқаны белгілі
Сондықтан киім үлгісіндегі сәндік жазулардың жас жеткіншектердің тәрбиесіне елеулі ықпалы бар екенін естен шығармауымыз қажет
­Сайып келгенде, көзге елеусіз көрінетін сәндік жазулардың өзі санаға рухани бағыт беріп, түрлі еліктеушіліктен сақтандыратынын көрсетеді
«Мәңгілік Елдің» мәңгілік мұратын жүзеге асыратын перзенттері ұлт құндылықтарын ұлықтаудың қарапайым қарым-қатынастан ­басталатынын естен шығармағаны жөн
Өйткені белгілі бір дәуірдің философиялық, діни, саяси, эстетикалық теорияларында көрінетін метаұғым қатарынан киім стилі де ерекше орын алады.
«Тәрбие тал бесіктен басталады» демекші, қарапайым тәсілдің өзін құндылық ретінде ұстана білу – жастардың санасына тілге деген құрметпен қатар, азаматтық-рухани тәрбие қалыптастырады.
Шәрипа МҰҚАНОВА, 
Қобда гимназиясының мұғалімі
Ақтөбе облысы
