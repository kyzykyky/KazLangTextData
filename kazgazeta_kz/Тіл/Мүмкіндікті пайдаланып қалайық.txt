«Ана тілі» газетінің өткен аптадағы санында (№2 (1312) 14-20 қаңтар) «ЕХРО-2017 қай тілде сөйлейді?» деген тақырыпта Д.Төлебаевтың мақаласы жарық көрді
Мақаланы мұқият оқып шықтым
Орынды көтерілген мәселе екен
Қазір көпшілігіміз Астана қаласында өтетін халықаралық көрменің қалай өтетіні, кімдердің келетіні туралы әңгіме қозғап жүрміз
Ал бірақ сол көрменің қай тілде өтетіні жөнінде айтпаппыз.
Иә, беделді әрі танымал көрме өз жерімізде өтетін болған соң, мемлекеттік тіл – қазақ тілінде өткені дұрыс
Бұл солай болуы керек
Ағылшын, орыс және басқа да тілдер қосалқы тіл ретінде болса да, мемлекеттік тіліміз аталған көрменің негізгі әрі басты тілі болуы керек
Сонда қазақ тілін өзге де мемлекеттердің өкілдері танып біледі
Қазақстанның мемлекеттік тілі қазақ тілі екенін іс жүзінде де аңғарады
Әйтпесе, мемлекеттік тіл қайсы деп аң-таң болуы мүмкін
Мақалада көтерілген мәселелерге жүз пайыз қосыла отырып, өзім де бір-екі ұсынысымды ортаға сала кетсем, артық болмас деп ойлаймын.
Жалпы, ЭКСПО тәрізді ха­лықара­лық көрмелерді өткізудің тілдік тәжірибесін жан-жақты зерттеп ал­ғанымыз дұрыс
Бұл мемлекеттік тілде өтетін көрменің мінсіздігі үшін өте қажет мәселе
Қазақ тілінде іс-қағаздарды, ақпараттық хабарламаларды көбірек тарата бергеніміз жөн
Бейне-роликтер де қазақ тілінде жасалуы қажет
Содан кейін өзге тілдерге аударылса, ұтарымыз көп
ЭКСПО-ға қатысатын елдерге алдын ала мемлекеттік тілде өтетіні туралы ақпарат жібергеніміз дұрыс
Бірақ аудармашылар болатынын да ескертуіміз керек
Мақалада айтылғандай, Қазақ тілінен шет тілдерге аударатын аудармашыларымыз сақадай сай әзір болғаны абзал
Сонымен бірге ЭКСПО-2017 көрмесінде өз отандастарымыз намысқа тырысып, өздері де қазақ тілінде сөйлеуі керек
Біздің азаматтар кейде өздері бас болып орыс тілінде немесе ағылшын тілінде сөйлеп кететін әдеті бар
Соған сақ болғанымыз жөн
Бізге беріліп отырған тарихи мүмкіндікті тиімді пайдаланып, қазақ тілінің де дәрежесін биіктетер болсақ, әбден орынды болар еді деп ойлаймын
Кеудесінде ұлттық намысы бар іс басында жүрген азаматтар қарап қалмас деп сенейік
Мемлекеттік тілдің бәсін жоғарылатуға үлес қосар деп үміттенемін.
Өмірбек ҚУАНЫШ
АСТАНА
Үмітімнен күдігім басым
Мақаланы оқып шықтым, халық­ара­лық көрменің қазақша өтетініне күмәнім бар
Ішкі түйсігім солай дейді
Оны елімізде бұған дейін де өткізілген халықаралық мәндегі шаралардан байқап жүр емеспіз бе?! Несін жасырамыз, солардың басым бөлігі орыс тілінде өтіп жатады
Қазақ тілінде ашылып, әрі қарай бәрі ресми тілге көшеді
ЭКСПО – 2017 көрмесінде де солай бола ма деп ойлаймын
Тіпті ағыл­шын тіліне басымдық бергісі келіп жүргендер де табылуы ғажап емес
Орыс тілі мен ағылшын тілінің жайын күйттеп жүргендер мемлекеттік тілге мән бере қояды деп ойламаймын
Өйткені олар өздері білмейтін тілді ал­дыңғы қатарға шығарып не қылсын? Сондықтан шараның қазақ тілінде болатынына сенімсіздікпен қараймын
Әрине, болсын, оған тілекшімін
Бұл туралы мақалада жақсы айтылған ғой
Бірақ әй, қайдам, үміттен гөрі, күдігім басымдау болып тұр
Дегенмен, бәріне уақыт төреші.
А.ТІЛЕУБЕРДІ
Солтүстік Қазақстан облысы
