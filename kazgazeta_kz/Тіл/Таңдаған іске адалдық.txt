Еліміз тәуелсіздік алып, дамудың даңғыл жолына түскеніне 22 жылдан асты
Сындарлы жылдарда, ел азаматтары, зиялы қауым өкілдері еліміздің әлеуметтік-саяси, рухани-мәдени қажеттіліктерінің түгенделуіне барынша еңбек етті
Осы ұлы топтың ішінде еңбегіне атақ-даңқ тілемейтін, атқарған ісін бұлдамайтын замандасымыз, руханият пен мәдениет үшін, тіл мүддесі үшін ерен еңбек етіп келе жатқан ел азаматы Болат Жексенғалиев те бар
Бүгінде ердің жасы 50-ге келіп отырған Бәкеңнің бүкіл саналы ғұмыры ұлтқа қызмет етуге арналған.
Ол Батыс Қазақстан облысы Жым­­питы ауданының Тасқұдық ауы­­­­­­лын­­да дүниеге келген
1986 жы­лы А.С.Пуш­кин атындағы Орал педа­­го­ги­калық институтына түсіп, «қа­зақ тілі мен әдебиеті» мамандығы бойын­­ша оқып, М.Жолдықайырова, М.Ті­леужанов, С.Шарабасов сынды ұлағатты ұстаздардан тәлім алады
Оқуын аяқ­та­ғаннан кейін еңбек жолын туған ауы­лының орта мектебінде қазақ тілі мен әдебиеті пәнінің мұға­лімі болып бастап, одан кейін мектеп директорының орынбасары болып 1990 жылға дейін қызмет етеді
Ұстаздық тәжірибесі толысқан азамат сол жылы М.Өтемісов атындағы Батыс Қазақстан мемлекеттік уни­верси­тетінің қазақ тілі мен әдебиеті кафедрасына оқытушы болып ке­леді
Бұл Кеңес Одағының ыдырап, қазақ тілі мәселесінің қоғамда кеңінен талқылана бастаған кезі еді
Оқытушылық қызметте жүріп , Бәкең университет жанынан ашыл­ған «Мақсат» тіл үйрету және аударма орталығына жетекшілік етеді
Осылайша Болат Өтеғалиұлы тіл мүддесін жоғары ұстап, қоғамдық-саяси қызметке белсене араласа бастайды.
1998 жылы А.Байтұрсынұлы атын­дағы Тіл білімі институтына ізде­­­нуші болып келіп, белгілі ғалым ­Ә.Жү­ніс­бековтің жетекшілігімен ғы­лы­ми-зерттеу жұмыстарға ден қоя бас­тайды
Ғылыми атақ қор­ға­маса да, қазақ тілі фонетика са­ласының білікті маманы болып шы­­ғады
Бұл орайда Бәкеңнің қа­ламынан туған «Қазақ ті­лінің сингармо-орфоэпиялық нормалары», «Фонетикалық терминдердің түсіндірме сөздігі», «Қазақша-орыс­ша фонетикалық сөздік (Ә.Жү­ніс­бековпен бірге), «Қазіргі қазақ тілі (Фо­нетика) пәні бойынша прак­тикалық сабақтың әдістемелік нұс­қауы, бақылау тапсырмалар мен жаттығулар» (Н.Сәдуақаспен бірге) және өзге де оқу-әдістемелік құрал мен кітаптарды атап кетуге болады.
Кеңестік заманда тілімізге енген жат сөздердің көп болғаны мәлім
Бұл қазақ сөзінің жалпы сөйлеу интонациясына кері әсерін тигізгені белгілі
Осы мәселеге ерекше мән берген ға­лым «Орфографиялық сөздікпен бірге орфоэпиялық сөздік те күнделікті қа­жет­­тілікке айналып, «дұрыс сөйле!» та­лабы қазақ тілі ма­манының басты құралдарының біріне айналуы керек
Сонымен бірге қазақ жазылымының дұрыс айтылымын дәл көрсететін арнайы жа­зу – фонетикалық транскрипцияның (дыбыстаңба) да барлық оқулықтар мен сөздіктерде қолданылатын ортақ үлгісін қабылдайтын уақыт келді» дей­ді
Тілдің дыбыс жүйесіндегі келең­сіздіктерді дөп баса отырып, «енді ­бүгін тарих ұлт пен ұлт тіліне даму мен өркендеуге жаңа мүмкіндіктер беріп отырғанда тіліміздің Ата Заңына өріс беру арқылы ғана біз тілімізді табиғи қалпында сақтап қала аламыз
Ол мүмкіндік қазақ тілінің сөздік қо­рындағы барлық сөздерді (кірме сөздерді қоса) сингармонизм заңы, яғни үндесім нормалары бойынша қолдану және тілдік жүйемізден жат дыбыстар мен олардың таңбаларын (и, э, ю,я, ё, в, ф, х, ч, щ, ц, һ, ь, ъ) алып тастау» деп түйіндейді.
2003 жылдардан бергі кезеңдер­де Болат Өтеғалиұлы «Ағартушы» мем­лекеттік тілді оқыту орталығы­ның» ди­­ректоры бола жүріп, Ха­лық­­­ара­лық «Қазақ тілі» қоғамы» қо­ғам­дық бірлестігі Батыс Қазақстан облысы филиалының төрағасы, Қа­зақ­стан хал­қы Ассамблеясының мү­шесі ре­тінде өлкеміздің ономасти­ка­лық ке­ңіс­тігің сауығуына, көше атау­ла­ры­­ның қазақшалануына өз үлесін қос­ты, мемлекеттік тіл саясатына ар­­­­нал­­ған бірнеше халықаралық ғы­лыми-практикалық конференция­лар ұйымдастырып, онда тіл мәде­ниеті, терминология, ономастика, т.б
мәселелері қаралып, түйінді ше­шімдер шығарылды
Соның бірі ­Ел­басы атап көрсеткен терминоло­гия мәселесі
Ғалым бұл бағытта атқа­рылған жұмыстарды талдай келіп, «терминжасам ісіндегі негізгі тәсіл – ана тіліміздің ішкі мүмкіндіктерін барынша пайдалану» деп өз пікірін білдіреді.
Ана тілінің мәртебесін көтеруге Болат Жексенғалиев сынды азаматтардың қосар үлесі қашанда мол.
Мұрат САБЫР, 
филология ғылымдарының 
докторы, профессор
