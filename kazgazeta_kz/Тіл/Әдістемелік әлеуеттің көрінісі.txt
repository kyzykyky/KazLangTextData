Біз «тілдік портфель» ұғымына қазақстандық тұрғыдан жаңа атау, жаңа мағына, жаңа болмыс бердік
Бізге бағыт берген – Елбасы Нұрсұлтан Назарбаевтың: «…Халықаралық тәжірибелерге сүйеніп, жақсы технологияларды әкелу» деген сөзі
Осы міндетке сай Ш.Шаяхметов атындағы республикалық Тілдерді оқытудың республикалық үйлестіру-әдістемелік орталығының ұжымы қолдан келген мүмкіндіктерді қарастыра отырып, екі-үш жыл бұрын алдымызға мақсат қойдық
Жалпы, мұның бәрі біздің мемлекетте тіл саясатының үлкен бір желімен жүріп келе жатқанын және сол алға қойылған саяси міндеттерді практикалық тұрғыда жүзеге асыратын әлеуетіміз бар екенін көрсетеді
Қазақстандық тіл үйрету үдерісіне «тілдік портфель» технологиясын енгізгенде, ең алдымен, «тілдік портфель» саласынан хабары бар, дүниенің төрт бұрышына танымал ғалымдармен семинар өткіздік
Ол семинарға қатысқан ғалымдардың айтқан ескертуі, сыны, бағыт-бағдары бізге жобаның дұрыс бағытпен нақты материалдық тұрғыдан көрініс табуы­на серпін болды
Орталықтың ұстанып отырған бағдары – дәстүрлі оқыту жүйесінен гөрі жаңа инновациялық технологияларды көбірек туындату
Ғалымдардың алғашқы семинары кезінде Қарлығаш Қадашқызы, Бақытжан Хасанұлы, Өзбекстаннан келген Махамбет Жүсіпұлы, Шара Мәжітайқызы, тағы басқа да ғалымдар ерекше атсалысты.
Еуропалық тілді үйрету жүйесінде оқыған құралынан алған білімін бағалайтын құрал бар екенін ескеріп, Қазақстанда «мемлекеттік қызметші» деген үлкен бір әлеуметтік топты алып, соған арналған оқу-әдістемелік кешен ұйымдастырдық
Кешен арқылы оқып-білгендерін, соның негізінде білімдерін бағалайтын портфель жасадық
Ал технология деп атап отырғанымыз – мұнда «кибернетикалық жүйе»
Бірақ тілдік технологияның өзіндік бір тұжырымдамасын жасағанда мемлекеттік қызметшінің болмысына қатысты мәселелердің барлығын біліп, содан кейін жаңа арнадағы түпнұсқа материал­дарды іріктеп қолдану керектігін түсініп, басқаша тұжырымдаманы бастадық.
Біздің алдымызға қойған міндет – тұжырымдама жасау
Тұжырымдама не­гізінде әдістемелік жүйе жасалады, оның екінші үлкен бөлігі электрондық және қағаз нұсқадағы портфель болды
Бұл жерде Қазақстандағы біздің даярлығымыз қандай деген сауалға жауап іздедік.
Біздің нормативтік, лингводидакти­калық, педагогикалық-андрагогикалық даяр­­лығымыз бар
Психологиялық- ак­меологилық даярлық Қазақстанда дамыған
Ақпараттық- технологиялық, әлеумет­тік-аксиологиялық даярлық жасалған
Сондықтан әлеуметтік және құндылық теориясы жағынан келгенде қазақ тілі мемлекеттік тіл мәртебесін алып отыр
Қазақ тілі – біздің өткен тарихымыздың кумулиятивтік қатынасы
Қазақ тілі – біздің болашағымыздың тірегі
Сондықтан тіл – құндылық.
Мемлекет деген үлкен бір алып машинаны басқарып отырған жерде әр адамның ерекше бір орны бар
Оның жасап жүрген қызметіне зиян келмейтіндей және өзінің қызметіне сәйкес келетіндей қолда бар мүмкіндіктерді ақпараттық технология жағынан болсын, техникалық құралдар жағынан болсын жасауды міндетіміз деп санадық
Және осындай бір жүйе жасаудың құрылымын анықтап алдық
Қазақстан Респуб­ли­касы Мемлекеттік қызметшісінің тағы бір жаңалығы, мұнда оқу-әдістемелік кешеннің «тілдік портфельге» барардағы білім қазынасын меңгеретін кешеннің ішінде «қазақ тілінің толық фонетикалық курсы» жазылған
Бұған Қазақстандағы үлкен фонетист-ғалым Нұргелді Уәлиұлы жетекшілік етті
Мұнда фонетиканың теориялық және практикалық жаттығулары, аудиофонетикалық курсы жасалды.
Ал бейнекурстың жасалуына профессор Қарлығаш Қадашқызы жетекшілік етті
Дыбыс жазуға белгілі жас талантты әртіс­тер қатыстырылды
Олардың мемлекеттік қызметшіге қатысты лексикалық минимумын айтып тұрған кезі көркемдік сипатпен қоса психологиялық тұрғыдан жағымды әсер қалдырады.
Жүйені кешендерге бөліп тастадық
Бұрын бір ғана кешен жасаушы едік
«Жаңа толқын», «Астана», «Мәртебелі сөз» өз алдына бір-бір кешен болатын болса, мұнда бірнеше кешен бір жүйеге тоғыстырылды
Мұнда бір кітаптың ішінде алты деңгей орналастырылды.
1
Бастауыш: А1 – «Тілдік бағдар», А2 – «Тілашар», 2
Жалғастырушы: В1 – «Тіл дамыту» мен В2 – «Тіл ұстарту», 3
Жоғарғы дегей С1 – «Тіл мәдениеті», С2 – «Тілдік деңгей»
Мұның барлығы да бір кітаптың мазмұнына енгізілді
Оның ішінде жаттығулар жұмыс дәптеріне кіргізіліп және электрондық оқу құралы шығарылды
Электрондық оқу құралына ақпараттық технологияның мультимедиалық мүмкіндіктерін қолдандық
Келесі кешен – Грамматикалық анықтамалық кешен
Бұл кітаптың ерекшелігі, әрбір тақырыптың ішіндегі грамматика беріліп отыр
Сонымен қатар Грамматикалық кестелер жасалынды
Морфология мен синтаксистің барлық негізгі ұғымдары берілді
Келесі бір кешен – қазақша қатесіз жазуға дағдыландырады
Мұнда арнайы емле жаттығулары жасалуы керек екенін ойластырдық.
Оқу сөздігі кешендегі сөздермен берілген
Мәтіндер жинағында мәтіндер арқылы ауыз­ша, жазбаша тіл дамыту қарастырылған
Мұнда мемлекеттік қызметшінің мемлекеттік қызметке кірерде тест тапсыруында болатын сұрақтардан да іріктелді
Мәтін алдындағы тапсырма, мәтінмен тапсырма, мәтіннен кейінгі тапсырмалар берілді
Мұнымен бірге мәтіндердің қоңыр дауыспен оқытылған аудио оқу құралы бар
Яғни көзбен көріп оқуға да болады және құлақпен тыңдауға да болады.
Келесі кешен – бейнекурс
Мұның жа­ңалығы бейнекурс жасалынуы және оның оқу құралының жасалуы
Одан кейінгі кешен – тест жинағы
Бұл тестің ҚАЗТЕСТ-пен үйлесімді жері бар
ҚАЗТЕСТ бойынша тестің жазылым, оқылым, айтылым, тыңдалым – төртеуімен өзіндік ерекшелі­гін жасадық
Біздің Қазтестен сәл алға кеткеніміз – осы төртеуінен де электрондық тест жасауымыз
Бұл тестер жаңа оқу материалдарынан алынды.
«Тілдік портфель» арқылы Қазақстанның және Президентіміздің, Үкіметіміздің, министрліктің, тіл саласында жүрген үлкен мамандардың, Тіл комитетінің және біздің орталықтың болмысы бар екенін көрсетіп отыр­мыз.
Несібелі ҚҰРМАН,
Ш.Шаяхметов атындағы Тілдерді дамытудың республикалық үйлестіру-әдістемелік орталығы директорының орынбасары, педагогика ғылымдарының докторы
