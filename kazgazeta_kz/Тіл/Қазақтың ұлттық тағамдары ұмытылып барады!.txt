Қашаннан қонақжай халқымыз үйге келетін мейманына деп қазы-қартасын, жал-жаясын сүрлеп сақтаған
«Қырықтың бірі Қыдыр» деп келген қонақтың құт әкелеріне сеніп, бар жылы-жұмсағын дастарқанға жайып салып, риза қылып аттандырған
«Ас – адамның арқауы» деп асты қадір тұтқан
Демек, ұлт мәдениетінде дәм таттырудың тәлім-тәрбиелік мәні зор.
Ұлт тағамдарының үлгі алуға тұрарлық тұстары жетерлік, олай болса ұлттық мәдениетімізге икемдеп, ішер асымыздың өзін ұлттық сипатқа үйлестіріп, өзгелерге үлгі болуымыз керек
Қазіргі таңда шетелдік тағамдарды тұтыну еліктеушілігінен шыға алмай жүргеніміз жасырын емес
Ұрпағымыздың денсаулығы мықты болсын десек, ұлттық тағамдарымызды, соның ішінде құртымызды, шұбатымызды, айранымызды, ірімшігімізді, бауырсағымызды, т.б
насихаттауымыз керек
Бүгінде мұндай тағамдарды қоғамдық тамақтану орындары түгілі, үйлерден де көп табыла бермейтіні анық
Аға ұрпақтың осы мәселеге мән беруі бекер емес
Қазыналы қариясы жоқ кей отбасыларда ұлттық тағамды ет пен жеті шелпек қана деп түсінетіндер бар
Бұл орайда отбасының ұйытқысымен мектеп табалдырығын аттаған бала оқу бағдарламасын терең игереді
Сондағы технология пәнінде тамақ жасау әдісін үйреткенде, ұлттық тағамдардан бастамайтыны таңғалдырады
Әр елдің котлеттерін, бутербродтарын пісіріп, әбден жас буынның бойына ұлттық асы секілді сіңісті болып кетеді
Мәселен, харчо көжесі, немістің бутербродтарының 4 түрінің дайындау әдісі көрсетілген
Әр елдің асханасы туралы берілген, соның ішінде қазақтың наурызкөжесі ғана бар, жалпы ұлттық тағамдардың ерекшелігі мен етті дастарқанға тарту ретіне тоқталып, әрі қарай еттен дайындалатын шетелдік тағамдар (бифштекс, эскалоп, котлет, кәуап, гуляш, рагу, т.б.) оқытылады
Әрине, ұлтаралық мәдениетті үйрену маңызды, десек те, ұлттық тағамдарды оқытуға басымдық беруіміз керек.
Бірі – шетелдің тағамына, бірі – тіліне, киіміне, бірі – биі мен музыкасына еліктесе, зерттеушілердің өзі дәлелдеп берген, пайдасынан зияны басым шетелдік тағамдарды тұтынуға бейімділік байқалады
Сондықтан ұлт ұрпағының ұлттық тағамға құштарлығын арттыру үшін отбасында ұдайы әзірлеумен қатар, «Жарнама – хабарлама көзі» демекші, қала көшелеріндегі биіктен орын алған шетелдік ас-сусындардың орнына ұлттық тағамдардың жарнама беттерін орналастырса, өз нәтижесін берері сөзсіз
Әсіресе, көпшілікке қызмет көрсететін қоғамдық тамақтандыру орындарында ас мәзірі жұртшылыққа кез келген асты танымал ете алады, сондықтан осы орындарды ұлттық тағамдарға бағыттау мен атын қазақыландыру да қолдан келер іс.
Ұлт ұлттық ерекшелігімен ғана танылады, бiзге қазiр ұлттық тағамдарымыздың танымалдылығы ауадай қажет
Сонда бүкiл әлем қымыздың да, шұбаттың да, қазының да қазақтiкi екенiн бiлер еді және иемдене алмас еді
Міне, ұлттық тағамдарымыздың бренд ретiнде қалыптасуына қол жеткізудің ұтымды жолы осы деп білемін.
Шәрипа Мұқанова,
қазақ тілі мен әдебиеті 
пәнінің мұғалімі
Ақтөбе облысы
Қобда ауданы
