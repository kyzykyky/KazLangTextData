Алтынай Тымболова, 
Қазақ мемлекеттік Қыздар педагогикалық университеті қазақ филологиясы және әлем тілдері факультетінің деканы, филология ғылымының докторы
Елбасы Жарлығымен бекітілген латын әліпбиінің жаңа нұсқасы бұрынғыға салыстырғанда барынша жетілдірілгені байқалады
Әрине, «көш жүре келе түзеледі» демекші, алдыңғы нұсқадағы кем-кетік тұстар ескеріліп, әріптерді таңбалауда едәуір өзгерістер жасалған
Бұл, сөзсіз, жаңа әліпбидің тиімділігін арттыра түсетіні анық.
Латын графикасына көшу мәселесінде жалпы халық та, сала мамандары да егжей-тегжейлі талқылау жүргізіп, қыруар шаруа атқарғаны белгілі
Елімізде латын графикасына көшудің әлеуметтік, лингвистикалық, экономикалық, технологиялық, т.б
факторлары сарапталды
Барлық өңірлерде арнайы ұлттық комиссия құрылып, ұсыныстардың барлығы екшеуден өткізілді.
Бұл нұсқаның көпшіліктің де, мамандардың да пікірлері ескеріліп қабылданғаны оң шешім болды
Қазақтың төл дыбыс­тары жеке таңбаланды
Әйтсе де, кейбір кемшін тұстарын тіл мамандары мен IT саласындағы мамандар латын әліпбиінің әлеуетін толық пайдалана отырып әлі де жетілдіреді деп ойлаймыз
Қазақтың «көш жүре түзеледі» деген көшелі сөзі осындайда айтылса керек.
Қысқасы, кез келген елдің тарихы мен мәдениетінің көрсеткіші мемлекет тілінің, ұлт рухының көтерілген биігімен өлшенетіндігі анық
Ана тіліміз Мәңгілік Елімізбен бірге Мәңгілік тіл болуы тиіс
Сондықтан латын әліпбиіне көшуді – қазақ тілінің мемлекеттік мәртебесіне лайық қолданылып, жаһандану үдерісіндегі ақпараттық кеңістікке кірігуіне жаңа мүмкіндіктердің ашылуы деп білген жөн
Сондай-ақ латын әліпбиіне көшу – Қазақстан халқының алға ұмтылуына, жаңа заман талабына сай өсіп-өркендеуіне, болашақта еліміздің жан-жақты дамуына үлкен үлес қосып, халық игілігіне қызмет етеді деп ойлаймыз.
