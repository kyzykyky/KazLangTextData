Сырттағы ағайындардың атамекенге көшіп келуімен бірге бай тіліміздің қоры да арта түсуде
Демек, тілдің қолданыс аясының кеңейе түсуіне көші-қон қозғалысының үлкен әсері барын күнделікті өмірден көріп жүрміз.
Осы ретте айтайын дегенім, түркітілдес халықтардың сөздеріне назар салып, оңтайлысын қажеттілігімізге жарата білсек
Мысалы, Қарақалпақстаннан келген ағайындардың тіліндегі «оңышу» сөзі – жарасу, үйлесу, сыйысу, ынтымақтасу деген секілді бірнеше сөзге балама ретінде қолданыла береді екен
Тілге жатық, көп мағыналы
Әрі қолданысқа оңтайлы.
Тағы бір сөз «түріп» – редька аталатын көкөніс атауы
Егінші­лікпен, бақташылықпен айналысқан ағайын­дардың құлағына ертеден сіңісті бұл сөзді біз де тәжірибеде қолданып жүрміз
Қалай болғанда да орысша атауынан тәуір
Айтуға жеңіл.
Ел аузында «пробка» – «тығын», «кептеліс» деп аталып жүр
Дұрысында көліктердің көше қиылыстарында әр кезде белгісіз уақытқа тығырыққа тіреліп тұрып қалуын «кептелек» дейді
Бұл турасында атамыз қазақ арбамен жүріп-ақ, «Үлкен суда өткелек болады, үлкен жолда кептелек болады» деп мақалдатқан.
Түрікменстаннан келген ағайындардың тілдік қорында «кәрхана» деген сөз бар
Бұл кәдімгі тілімізге ауыр сөздің бірі – «цех» деген сөздің аудармасы екен
Шеберхана – мастерской болса, кәрхана немесе кәсіпхана – цех деген сөзді алмастыруға жарамай ма? Сондай-ақ бізде орыстың «уже» деген сөзінің мағынасын беретін, бірақ айтуға шұбалаңқылау «әлдеқашан» деген сөз бар
Осы сөздің баламасы ретінде Түрікменстан қазақтары «әйем» деген әдемі сөзді қолданады.
Апельсинді–«портақал» (португалдық жеміс), носкиді – «жорап» деп атасақ қалай болар екен? Бізде сыр да – ірімшік, брынза да – ірімшік
Сондықтан брынзаны – пендір, сырды – ірімшік деуге болатын шығар
Негізінде сыр да ірімшік емес
Ірімшік –қазақтың ұлттық тағамы.Капуста – «келем» (оралған, келептелген деген мағынада)
«Орамжапырақ», «Қырыққабат» – айналымға ене алмай тұр
«Сөздің қысқасы жақсы» деген сөз бар ғой
Таңдау халықта! Пайдаға асырам десе, әрі қысқа, әрі ауызға жеңіл «келем» бар! Біз тарелканы – дәлеңке, тәрелке, тайпақ табақ деп те атаймыз
Ал Еділ бойының қазақтары (мүмкін ноғайдан ауысқан болар) осы ыдысты «нәлбек» дейді екен
Қандай әсем атау.
«Скульптура» – «сұңғат өнері» болып қолданысқа еніп те кетті
Әдемі сөз, әрі өз сөзіміз, түркі сөзі
Бұл аз ғана мысал менің қапелімде есіме түскені, түбіне түсіп зерттесек, сөздік қордың қоржыны молая түсері сөзсіз.
Қорыта айтқанда, жан-жақтан көшіп келуші қандас­та­рымыз біздің қатарымызды көбейтумен бірге ана тіліміздің алтын қорын молайтуға да өз үлестерін қосуда
Бұқа­раның арасы – түркі тілінің қайнаған ортасы
Жатыр­қамай қалағаныңды ал да, керегіңе жарата бер
Бөтен емес, өзіміздің ежелгі бабаларымыздың – түркінің тілі!
Үміт ЖӘЛЕКЕ
