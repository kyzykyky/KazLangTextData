«Ана тілі» газетінде тілші Нұрлан Құмардың «Қызық пен шыжық: букмекерлік кеңселер көбейіп барады» (№40 (1194) 10-16 қазан, 2013 ж.) деген мақаласында елімізде құмар ойындардың көбейіп, жастардың санасын улап жатқаны жөнінде жазылған болатын
Осы мақаланы оқып шықаннан кейін біз де букмекерлік кеңселердің қаншалықты қауіпті екенін жазуды жөн көрдік.
Қазіргі таңда студенттер букмекерлік кеңселерге жиі баратын болып алды
Жастар осы жерде оңай әрі тез табыс табуға болады деп санайды
Соның нәтижесінде қалталарын одан әрі жұқартып, кейін сол ақшаны қайтарамыз деген оймен мүліктерін: ноутбук, телефондарын ломбардқа өткізіп алатыны шындық
Букмекерлік кеңсе дегеніміз – көбінесе спорт ойындарының нәтижесіне байланысты букмекер мен қарапайым тұлға арасындағы заңдастырылған бәстесу
Оның шығу тарихына көз жүгіртсек, букмекерлік кеңселер тотализатордан бастау алған
Тотализатор дегеніміз бәстескен адамдардың ақшасы бір кассаға жиналып, ұтылған ойыншылардың ақшасының бір бөлігі ұйымдастырушыда, ал қалған бөлігі ұтқан ойыншылар арасында бөліну үрдісі
Кей-кезде ұйымдастырушылар, тіпті ұтқан ойыншылардың ақшасын бермей қашып кететін жайттар да кездескен
1865 жылы Париж қаласында Оллер деген кісі барлық жауапкершілікті мойнына алып, алғашқы заңдастырылған букмекерлік кеңсені ашқан
Кейін бұл ойын түрі кең таралып, қазіргі таңда қалаларда қаптап кетті.
Букмекерлік кеңселерге баратын адамның бойында оған деген қызығушылықпен қатар, әр бар­ған сайын құмарлық та арта түседі
Сондықтан онда бір болған адам бір­неше қайтара барып, ақшасын жоғалта береді
Букмекерлік кең­сеге бар­ғандардың 90 пайызы жеңіліп қалады, бәске тіккен дүние­сі­нен де айырылып жатады
Бұл құмар ойындар студент­тік жатақханалар мен орталық көшелерде, жастар көп жүретін орындарды жаулап алуда
Осыдан келіп жастардың айтар­лық­тай бөлігі игроманияға шалдығып, букме­керлік кеңселерге жиі бас сұғатын болды
Қазір ойын­құмар жас­тарды ойын тәуелділігінен, оның іш­ін­де букмекерлік кеңселер қызме­тінен қорғау бойынша қосымша шаралар қабылдау қажеттігі туралы ұсыныстарды да айтып кеткім келеді
Ол­ар­дың жұмыс уақытын шектеп, түнгі уақытта жұмыс істеулеріне ­тый­ым салу керек
Букме­керлік кең­селерді білім беру ұйымдары мен студенттік жатақханалардан тысқары жерлерге немесе қала шеттеріне ор­наластыру керек
Мұндай меке­мелерге берілетін лицензия талабын да қатайтқан дұрыс болар еді.
Қазақстан Республикасы Туризм және спорт министрлігі Туризм индустриясы комитетінің деректері бойынша, 2012 жылғы ақпан айы жағдайында ойын бизнесі саласындағы мемлекеттік тізімде берілген лицензиялар негізінде Қазақстан Республикасының аумағында 71 ойын мекемесі жұмыс істейді: казино – 19, ойын автоматтар залы – 10, букмекерлік кеңсе – 30, тотализатор – 12
Ұтыссыз ойын автоматтарының жалпы саны –359 автоматты құрады
Ал 2011 жылы лицензиялық алымдардың жалпы сомасы: казино және ойын автоматтары залы бойынша – 29 068 200 теңге, букмекерлік кеңселер мен тотализаторлар бойынша – 7 741 440 теңгені құрапты.
Басқаларын санамағанда тек «Олимп» букмекерлік кеңсесінің нүктелері Алматыда 111-ден асады және жыл сайын өсуде
Ал «Олимп» секілді кеңселердің 30 түрі бар.
Букмекерлік кеңселер көптеген проблемаларды туындатады
Сондықтан елімізде оларға шектеу қоятын кез жетті.
Мейіржан СЕЙТҚАСЫМОВ, 
Мадияр ҮМБЕТОВ
Алматы
