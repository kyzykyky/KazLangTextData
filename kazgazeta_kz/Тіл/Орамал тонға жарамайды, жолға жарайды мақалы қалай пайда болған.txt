Қонақжай қазақтың бүгінгі өмірінде «Орамал тонға жарамайды, жолға жарайды» мақалы ауызға жиі алынады
Ел мен елдің, алыс пен жақынның арасын жалғауға жарап жүрген кішігірім сый-кәдені осылайша атаудың сырын оның мәніне ой жүгірте отырып, іздеп көрейік
Дәстүрлі мәдени ортада үйлену тойы, шілдекүзет, т.б
той-томалақтарда ауылдың алты ауызы айтылып, меймандар өз кезегінде қонақ кәде жасайтын болған
Осындайда ойын-сауықтың ажары – қайым айтысқа да кезек келеді
Жеңгесі қайын сіңлісін, апасы сіңлісін ілестіріп, не дос құрбы-қыздар жұптасып алып, қонақ әріптестерімен айтысады
Жеңілген жақ «тоғыз тартуым» деп торғын орамалдың шетіне күміс жүзік (не күміс теңге) түйіп, жеңгендерге сый-құрмет көрсетеді
Бұл тарту – тоғыздың нақ өзі болмаса да, кәдесі
«Орамал тонға жарамайды, жолға жарайды» деген сөз орамы осындай орайда қалыптасса керек.
