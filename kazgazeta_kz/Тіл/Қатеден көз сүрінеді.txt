Қазақ тіліндегі қате жазылған жазуларды жарнамалардан көріп, бойыңды өкініш билейді
Сол қателерді кітапшалардың ішінен кездестіріп, тағы опынасың
Баттиған қателерден көз сүрінеді
Өз мемлекетінде өз тілін мазақтағандай
Қалай болса солай жазылған бұл не деген жауапсыздық? Осындай сауатсыз кітапшалардың шығуына қашанғы жол беріледі? Бір тосқауыл болуы керек емес пе?
Мұндай олқылықтар мектепке дейінгі мекемелерге арналған әдістемелік құралдарда көптеп кездеседі
Жұмыс барысында қате жазылған сөздерді көрсең, «кітапта солай жазылған ғой» деген уәж айтады
Ал мұндай қате жазылған дүниені қалай пайдалануға болады? Біресе «қалдарыңыз қалай?», енді бірде «қалдеріңіз қалай?», тағы бірде «халдеріңіз қалай?»… («Тіл – ұлтаралық қатынас құралы», Алматы, 2009 ж
5-бет, 17-бет)
Бір жерде «роль», бір жерде «рөл»…
Мектепке дейінгі тәрбие жұмысын басқару мен жоспарлаудың жайы сөз етілген «Дене тәрбиесі валеология эле­менттерімен» (Астана-Қарағанды, 2003 ж.) оқу­лығында мынадай түсініксіз сөздер кө­зі­мізге ұшырады
«Орындыңды ауыс­тыр» (46-бет), «Төзімдімдішілікті» (47-бет), «Ме­нің тыныс алуым біркелкі және саябрсймын», «…тілдердім де босаңсиды», «саябарсу сезімі кетеді», «Қоңіл-күйім», «Саябырланамын», «2» дегенде аяқ-қолымда қозғалыста болады», «Қолымның бармақтар жұмылдарғанда күш-қуат пайда болады», «Кезекте жаттығуға дайынмын тұр» (59-бет)… Япыр-ау, бұл не өзі?! Кітапты ашып қалғанда осынша қате шықты
Ал кітапты түгел оқысаңыз, бірдеңе түсінесіз бе, жоқ па – білмеймін.
«Тіл –ұлтаралық қатынас құралы» (Алматы, 2009 ж
3-бет) оқулығының өзінде сөздің басын «қазақ тілін басқа ұлт өкілдеріне мемлекеттік тілді меңгерту» деп бастаған
Асылы, не «қазақ тілін», не «мемлекеттік тілді» деп біреуін жазу керек емес пе?
Бұлардың көпшілігі – Алматыдағы Педагог мамандардың біліктілігін арттыру және қайта даярлау институтынан шығарылған әдістемелік кітаптар
Осындай қаптаған қатемен жазылған кітап­тар­ды қалай әдістемелік көмек ретінде пайдаланамыз? Бұл көпе-көрнеу сауатты жазу заңдылығынан адастыру емес пе?! Тіпті аталмыш кітаптардың авторлары педагогтар екені қатты қынжылтады.
Шындығына келгенде, осындай өрескел қателер қазақ тілінің, яғни мемлекеттік тілдің абыройын төмендетеді
Сондықтан «бас-басына би болған өңкей қиқым» дегізбей, қазақ тілінің жазылу заңдылығын қатаң қадағалауымыз керек.
Ләззат Құдайбергенқызы,
«Қарлығаш» балабақшасы қазақ тілінің мұғалімі
Алматы облысы,
Панфилов ауданы
