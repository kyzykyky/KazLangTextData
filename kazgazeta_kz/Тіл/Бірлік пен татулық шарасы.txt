Павлодар облысының тілдерді дамыту жөніндегі басқармасының қолдауымен оқу жылының аяқталуы қарсаңында «Достық» үйінің концерт залында Қ.Даржұман атындағы ұлттық жаңғыру мектебі мен «Кенжекөл жастары» қоғамдық бірлестігі «Бірлік» этнофестивалін өткізді.
Іс-шараның мақсаты – мем­лекеттік саясаттың негізгі басымды­лығының бірі болып саналатын этносаралық келісімді және толеранттылықты нығайту, этномәдени бірлестіктерінің өкілдерін бір арнаға тоғыстыру, халықтар арасында рухани және мәдени саладағы қарым-қаты­настарды арттыру.
«Бірлік» этнофестивалі «100 нақты қадам» Ұлт жоспарының және қазақстандық біртектілікті ны­­ғайтудың «Үлкен ел – үлкен отбасы» жобасын жаңғыртудың жарқын үлгісі.
Іс-шараға этномәдени бірлес­тік­терінің жетекшілері мен мүшелері, Қ.Даржұман атындағы ұлттық жаңғыру мектебінің ұстаздары мен оқушылары және студенттер қатысты
Фестиваль ұйымдастырушылардың құттықтау сөздерімен басталды
Аталған шара барысында Ұлттық жаңғыру мектебінің тәрбиеленушілері көпшілік алдында шығармашылық қабілеттерін паш етіп, кештің сәнін келтірді
Кеш соңында шараны ұйымдастырушылар мемлекет­тік тілдің дамуына үлес қосып, хал­қымыздың әдет-ғұрып, салт-дәстүрлері мен ұлттық мәдениетін насихаттау жолында еңбек етіп келе жатқан оқытушыларды алғыс хаттармен және сыйлықтармен марапаттады.
Әбілмансұр ЖАСАН
