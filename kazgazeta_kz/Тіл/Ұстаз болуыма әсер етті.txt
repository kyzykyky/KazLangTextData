Өмірде адамның мамандық алуы­на әртүрлі себептер әсер етіп жатады емес пе? Ал менің мұғалім мамандығын таңдауыма ұстазым Балқия Сарманова ықпал етті.
1979 жылдың тамыз айы болатын
Ол кезде мен Қазалы бекетінде «Көпір құрылысын жөндеу» мекемесінде ағаш ұстасы болып қызмет істейтінмін
Бірде жұмыстан үйге келе жатсам, Жанқожа батыр көшесінде Балқия апай кездесіп, амандық-саулықтан соң, қайда, не істеп жүргенімді сұрады
Мен жоғары оқу орнына бірнеше рет барып, түсе алмағанымды, содан Қызылорда қаласындағы кәсіптік-техникалық училищені «Ағаш шебері» мамандығы бойынша үздік бітіріп, жұмысқа тұрғанымды айттым
Сонда ол: «Теміржол мектебіне ағаш ұстасы керек екен, сонда орналассаң қайтеді?» деді
Жолдасы Бақыт Сатбаев есімді азамат №17 теміржол орта мекебінің директоры екен
Екі аптадан соң мектепке жұмысқа алды
1982 жылы сол №17-ші темір жол орта мектебінің жолдамасымен Қызылорда Педагогика институтына «бастауыш сынып әдістемесі» деген мамандыққа оқуға түстім
1987 жылы институтты ойдағыдай бітіріп, сол №17 мектепке мұғалім болып оралдым
Бір күні директор мені кабинетіне шақырды
«Институтты бітіріп, диплом алдың, енді өзіңді бір мектептің директоры етіп жіберейін деп отырмын» деді
Мен басында сеніңкіремей, ойланым қалдым
Қайда жібересіз деп сұрап едім, жақын маңдағы №98 «Қызыл әскер» деп аталатын разъезде бастауыш мектебіміз бар, сонда Жанымгүл Архабаева деген мұғаліммен бірге мектепті қабылдап ал!» деп жөн сілтеп, ақылын айтты
Сонымен, не керек, мектепті қабылдап, бес жыл еңбек еттім
Мұнан кейін де мен осы мұғалімдік жұмысымды жалғастырдым
Алматыдағы ҚазҰУ-дің филология факультетінде оқып, білім алдым
Көптеген атақтарға да ие болдым
Міне, осы жетістіктерімнің барлығы да мені осындай ұстаздық жолға салып, ақыл-кеңесін айтып, көмегін көрсеткен қайырымды да, мейірімді Балқия Сарманова апайдың үлкен қамқорлығының арқасы деп білемін
Сол үшін әрдайым ұстазымды мақтан тұтамын!
Айбол БИТУҒАНОВ,
ұстаз
