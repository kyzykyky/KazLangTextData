Алматыда Түркітілдес журналистер қорының кеңсесінде Global Carrier Institute директоры, филология ғылымының докторы Орхан Хасаноғлумен және Гирне университеті мамандарымен қазақ журналистерінің кездесуі өтті
Жиында латын әліпбиіне көшу, журналистиканың қазіргі мәселелері жайында сөз болды. 
Қазір әлем халықтарының үштен бірі латын қарпін қолданады
Әзербайжан елі 1991 жылы «Латын графикасы негізіндегі әзербайжан әліпбиін қалпына келтіру туралы» Заң қабылдап, латын қарпіне көшкен болатын
Орхан Хасаноғлудың айтуынша, бүгінде әзербайжан халқының 98 пайызы латын қарпінде оқып, жаза алады
Әсіресе жаңа әліпбиді жастар жылдам меңгерді.
«Сіздердің Президенттеріңіз латын қарпіне көшу туралы өте дұрыс шешім қабылдады
Бұл Қазақстанның түркі елдерімен ғана емес, әлеммен еркін араласуына, ақпаратқа қол жеткізуге, қазақтың мәдени-тарихи құн­дылықтарын өзге елдердің танып білуіне мол мүм­кіндік береді
Әзербайжан латын қарпіндегі әліпбиге тоқсаныншы жылдары көшті
Сондықтан осы бағытта өз тәжірибемізбен бөлісуге дайынбыз» деді филология ғылымының докторы Орхан Хасаноғлу
Ғалымның айтуынша, латын қарпіне көшуде біршама қиындықтар да кездеседі
Оның ішінде, кириллица қарпімен басылған әдеби-мәдени мұраны тұтастай латын қарпіне көшіру оңай емес
Бұған көп күш-жігер мен уақыт керек.
Кездесуде журналистика мәселелері туралы да сөз қозғалды
Бүгінде классикалық баспасөзбен қатар жаңа медиа ақпарат айдынына шықты
«Бірақ бұл дәстүрлі газет-журналдардың күні өтті деген сөз емес
Алаңдауға еш негіз жоқ
Себебі адам үшін көзбен көрумен қатар, қолмен ұстап сезінудің жөні бөлек
Кез келген ақпаратты веб-сайттан оқығанда газеттен оқығандай әсер болмайды
Соның бір айқын мысалы, 300 мың тұрғыны бар Солтүстік Кипрде күн сайын 26 000 данадан астам газет-журнал сатылады
Демек, газет-журналдар ешқашан өлмейді
Тек заман талабына сай жедел де шынайы ақпарат беруді үй­рену керек» деп түйіндеді өз сөзін әзербайжандық ғалым.
Сондай-ақ жиында шетелдік қонақтар қазақстандық журналистердің сұрақтарына жауап беріп, ой-пікірлерімен бөлісті
Солтүстік Кипрде (Түрік Республикасы) орналасқан Гирне америкалық университетінің (GAU) мамандары қазақ әріптестерін алдағы жаз айларында тәжірибе алмасу мақсатында өз елдеріне шақырды.
 
Дина Имамбаева
