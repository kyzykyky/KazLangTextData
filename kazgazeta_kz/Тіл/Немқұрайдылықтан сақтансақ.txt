Шығыс Қазақстан облысы Тарбағатай аудандық соты мемлекеттік тіл мәселесіне қатысты біршама келелі істерді қолға алып отыр.
Атап айтқанда, «Мемлекеттік тілді қолдану мен дамытудың бағдарламасын» іске асыруға ­байланысты тоқсан сайын құжат айналымының пайыздық көрсеткішін арттыру, мемлекеттік тілге қатысты кеңсе қызметкерлері арасында өткізілген семинар сабақтар мен жарияланған мақалаларды кестеге көрсетіп бақылау, Шығыс Қазақстан облыстық соты ұйымдастырған «Үздік сот мәжілісінің хатшысы», «Үздік баспасөз хатшысы», «Үздік статист маман» аталымдары бойынша өткізілген байқауларға қатысу және т.б
Бір қарағанда бәрі де дұрыс, көңіл қуантады.
Дегенмен де, мәселенің екінші жағы бар
Мемле­кет­тік тілдің дамуы мен оның сапалық жағынан өсіп, қолданылу аясының кеңеюіне әр деңгейдегі атқару­шы билік басында отырған тұлғалар шынайы патриоттық тұрғыдан қарауы тиіс
Ал барлығын мемлекеттік тілге қатысты шараларды ұйымдас­тырумен шектелетін болсақ, онда қазақ тілі көрсеткіш үшін түзілген мәлімет пен керексіз қағазбастылықтың көлеңкесінен шыға алмай қалары сөзсіз.
Дәлелді алыстан іздеудің керегі жоқ
Басқа саланы білмеймін, облыс соттарының сот төрелігін жүзеге асыруының барысы туралы облыстық алқа төрағалары жасаған талдау қортындылары, хаттамалық шешімдері орыс тілінде, тек жолдау хаттары ғана мемлекеттік тілде жазылады
Мұны көріп мемлекеттік тілдің көсегесі көгеріп, мәртебесі биіктейді дегенге өз-өзімді қаншалықты иландырғым келгенмен де, мемлекеттік тілге деген немқұрайдылыққа қарап қарным ашады
Неге десеңіз мемлекеттік тілді қолдану кез келген саланың төменгі буыны үшін ғана қажеттілік секілді көрінеді.
Ұ.АТАНБАЕВ,
 Тарбағатай аудандық 
сотының бас маманы
Шығыс Қазақстан облысы
