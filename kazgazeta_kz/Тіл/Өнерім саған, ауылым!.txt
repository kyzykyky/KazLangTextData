Жақында Оңтүстік Қазақстан облысының әкімшілік-іскерлік орталығының алаңында «Өнерім саған, ауылым!», «Кітапханалық керуен – 25 ауылға» жобасы аясында облыстық 8 кәсіби театр, филармония, «Оңтүстік-Цирк», «Оңтүстік фильм» мекемелерімен облыстық кітапханаларды гастролдік сапарға шығарып салу салтанаты өтті.
«Өнерім саған, ауылым!» гастрольдік сапарымен облыстық әзіл-сықақ және сатира театры Түлкібас ауданының Машат ауылына, облыстық қуыршақ театры Сайрам ауданының Ынтымақ ауылына, Қ.Жандарбеков атындағы Жетісай драма театры Сарыағаш ауданының Тегісшіл, Таскескен, Жартытөбе, Төңкеріс, Қапланбек ауыл­дарына, Түркістан қаласының сазды-драма театры Кентау қаласына гастрольдік сапарларын бастап, «Кітапханалық керуен – 25 ауылға» автокеруені Сайрам ауданының Қарабұлақ ауылындағы кездесумен жалғаспақ
Әр мәдениет және өнер мекемесі облыстың барлық аудандарындағы 25 ауылға тоқтап, әр аялдамада спектакльдер мен концерттік, цирктік бағдарламалар, кездесу кештерін өткізеді.
Ағымдағы жылдың желтоқсан айына дейін жалғасын табатын аталмыш жоба Тәуелсіздік күні мерекесі қарсаңында қорытындыланады.
Шұға АБЗАЛ
