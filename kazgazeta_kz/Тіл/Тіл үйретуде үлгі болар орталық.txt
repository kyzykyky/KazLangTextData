Қазақстан Республикасы Мәдениет министрлігінің Тіл комитетіне қарасты Ш.Шаях­метов атындағы Тілдерді дамытудың республикалық үйлестіру-әдістемелік орталығы өз қызметін жан-жақты жүргізіп келеді
Орталық – мемлекеттік тілді үйретуді жаңаша ұйымдастыру, материалдық-техникалық, ғылыми-әдістемелік әлеуеті бойынша республикада Сапа менеджментінің Сәйкестік сертификатына ие болған бірден-бір мекеме.
Орталық қызметінің негізгі бағыттары ретінде мемлекеттік қызметшілерге қазақ тілін үйрету үдерісін ғылыми-әдістемелік тұрғыдан жетілдіру, озық технологиялар негізіндегі оқу-әдістемелік кешендер мен оқу құралдарын әзірлеу, еліміздегі тіл үйрету орталықтарына әдістемелік көмек көрсету, үйлестіру жұмыстары жүйелі жүргізіліп келеді.
Осы жұмыстардың ішінде ерекше атап айтарлық жаңа жоба – «Қазақстан Республикасы мем­лекеттік қызметшісінің тілдік портфелі» жүйесі
Аталған жүйе ҚР Президенті Әкімшілігі, ҚР Парламент Мәжілісінен бастап барлық орталық атқару органдарының қызметкерлеріне, сол сияқты семинарларда, тіл үйрету курстарын ұйымдастыру барысында түрлі мекемелерде таныстырылды.
«Қазақстан Республикасы мемлекеттік қызметшісінің тілдік портфелі» жүйесінің не­гізінде оқытушыларға арналған «Мемлекеттік тілді оқытудың ин­терактивтік технологиясы», «Мемлекеттік тілді оқытудың ин­тенсивтік технологиясы», «Мем­лекеттік тілді оқытудың дең­гейлік жүйесі» арқылы біліктілікті жетілдіру семинарлары мен курстары ұйымдастырылып тұрады.
Мемлекеттік қызметшілерге мем­лекеттік тілді сапалы және та­нымал озық тіл үйрету технология­лары негізінде үйрету – Орталықтың ғылыми ізденістерінің басты міндеті
Осы міндеттің бір тиімді шешімі ретінде әзірленген «Қазақстан Рес­публикасы мемлекеттік қызмет­ші­сінің тілдік портфелі» жүйесі – жаңа технологияларды бір жүйеге тоғыстырған кешен
Бұл жүйе дүние­жүзіндегі танымал болған Еуропалық тілдік портфель (ELP) тәжірибесін зерттеп-тану негізінде әзірленді.
Орталықта қазіргі күні «Қа­зақстан Республикасы мем­лекеттік қызметшісінің тілдік портфелі» жүйесін ендіруді жүзеге асырудың екінші кезеңі іс-шараларын ұйымдастыру-өткізу қолға алынды
«Қазақстан Республикасы мемлекеттік қызметшісінің тілдік портфелі» жүйесі бойынша оқы­тудың жұмыс бағдарламасы әзір­ленді
Әдістемелік нұсқаулығы әзір­ленуде
Бұл орайда жыл бойы жүргізілген тіл үйрету курстарының нәтижесін көру, тәжірибелермен танысу жоспарлануда.
Жуырда ғана қоғам назарына талқылауға ұсынылған Тілдерді қолдану мен дамытудың 2011-2020 жылдарға арналған Мемлекеттік бағдарламасында тіл үйрету орталықтарының жұмыстарын жаңаша құруға баса назар аударылып отыр
Бұл орайда ең алдымен қазақ тілі оқытушыларының біліктілігін арттыру және оларды оқытуды мемлекеттік стандарт талаптарына сай жүргізу, мемлекеттік тілді оқыту орталықтарының аккредиттелген желісін құру, мемлекеттік тілді оқыту үрдісін ынталандыру жүйесін құру сынды міндеттердің іске асырылуы көзделуде
Бұл шаралар мемлекеттік тілді оқыту-үйрету іс-шараларының шын мәнінде нәтижелі болуын қамтамасыз етуі тиіс.
Жоғарыда көрсетілген міндеттер аясында атқарылар іс-шара ұшан-теңіз
Оның ішінде айрықша атап айтарымыз – оқытудың инновациялық нысандарын және әдістемелерін әзірлеу арқылы қашықтан оқытуды кеңінен енгізу (оқытудың қашықтық-онлайн жаңа бағдарламаларын, виртуалды жат­тықтырғыштарды, электрондық интерактивтік оқулықтарды, оқы­тудың мультимедиалық және техникалық құралдарын жасау) бағытында барынша батыл жобалар жүзеге асуы тиіс
Бұл орайда Республикалық орталық осы кезге дейін әзірлеген оқу-әдістемелік кешендерді жетілдіру, дамыту, олардың ақпараттық технологияларда қолданылу мүмкіндіктерін арттыру сынды шараларды атқарады.
Қазіргі күні оқу құралдарын әзірлеуге көптеген әдіскерлер, оқытушылар қызығушылық танытуда, өз еңбектерін елге ұсынуда
Алайда оның барлығы бірдей уақыт талабынан шыға бермейтіні сөз­­сіз
Әсіресе, ересектерге, мемлекет­тік қызметшілерге оқу құралдарын әзірлеуде тәжірибелі әдіскерлерді жұмылдыруға назар аударылуы керек
Әйтпесе, электронды оқу құралы дегенді қағаз күйіндегі кітапты компьютерге көшіру деп түсінетін және оны озық тәсіл деп түсіндіретіндер де жиі кездеседі
Оқу құралының ең басты міндеті – тіл үйренушіге түсінікті, тартымды, мазмұнды болуы
«Компьютерге қосылса бітті, тілді тез үйрете салады екен» деген ойдан арылу қажет
Компьютер тілді, ойды жеткізуші құрал ғана
Ал оған жан беру, тілді үйретудің озық үлгісін енгізу әдіскердің еңбегі болса, өзіндік әдістемесі қалыптасқан ғалымдар тобының жұмысын үйлестіру, ұйымдастыру, олардың тәжірибесінен ортақ оң нәтиже шығару – Орталық міндеті
«Тілдік портфельге» жаңашыл жобалар жалғаса береді
Ал респубикалық орталық қызметінің жаңа мемле­кет­тік бағдарлама талабына сай болары және мемлекеттік тілді үйрету үрдісінде өзгелерге үлгі бола алары анық.
Біржан Белғара,
Ш.Шаяхметов атындағы Тілдерді дамытудың республикалық
үйлестіру-әдістемелік орталығының директоры,
филология ғылымдарының кандидаты
