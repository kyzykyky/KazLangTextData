Қазіргі қоғамның бет-бейнесін белгілейтін — білім мен ғылым
Әлемдік білім кеңістігіне енудің негізгі жолдарының бір саласы — мемлекеттік тіл
Қазақ тілін мемлекеттік тіл ретінде қоғамның, өзге тілді ұлт өкілдерінің қажеттілігін, сұранысын өтейтін тіл дәрежесіне жеткізу маңызды іс
Бұл бағытта халықаралық тәжірибеге сүйене отырып қазақ тілін оқытудың қазіргі заманғы озық бағдарламалары мен әдістерін әзірлеп, енгізу қажет
Мемлекеттік тілді тиімді меңгерудің ең үздік, инновациялық әдістемелік, тәжірибелік оқу-құралдарын, аудио-бейне материалдарды әзірлеу керек.
Міне, осы орайда тек қана Атырау облысының ғана емес, күллі республикамыздың жоғары және орта буынды оқу орындарының өзге тілді дәрісханаларында мемлекеттік тілді оқыту үрдісінде үлкен бір жаңалыққа тең толымды еңбек дүниеге келді
Ол – Альберт Туссейннің екінші рет басылыммен жарық көріп отырған «Афоризмдер – 2» атты кітабы (Афоризмы – 2
Издание второе, дополненное
– М.: Городская организация Союза писателей, 2016
– с
210.)
А.Туссейн афоризмдердің авторы және ағылшын тіліне аударушы болса, оны қазақ тіліне тәржімалаушы филология ғылымының докторы, профессор Қадыр Жүсіп.
Оқырманға түсінікті болу үшін алдымен, «афоризм дегеніміз – қысқа да, нұсқа қанатты сөз» дегенді білдіретін ұғым екенін еске салып өтейін
Кітаптың бірінші басылымы екі мың данамен оқырмандарға тез таралып үлгергендігі, оның толықтырылып екінші рет басылуына себепші болған
Автордың «Қазақстанның әр азаматының ел игілігі жолында, жеке жұмыс дәрежелерінің өсуі және жан-жақты рухани интеллектуалды жағынан жетілуінің ең сенімді кепілі мен шарты қазақ, орыс, ағылшын тілдерін оқып үйрену және терең меңгеру екенін жақсы біледі» дегені, бүгінгі жаста­рымыздың білімге қызығушылығы мен ынтасының артқандығын дәлелдей түседі.
Кітаптың алғашқы беті «Қазақ еліне және Қазақстан халықтарына арналады» делініп, қазақ, орыс және ағылшын тілінде ашылып, Елбасымыздың «Қазақ тілі үш тілдің бірі ғана болып қалмайды, ол бірінші, негізгі, басты, нағыз қажет тіл болып есептеледі
Қазақ тілі – Қазақстан Республикасының мемлекеттік тілі» деген қанатты сөздері эпиграфтыққа алыныпты
Бұл кітап авторының ойының ұшқыр, тапқырлығын білдіреді
Кітапта берілген афоризмдер әр түрлі жанр мен форманы қамтып, ирония, сарказм элементтері­нен тұратын әлеуметтік-тұрмыстық (философиялық, психологиялық, педа­гогикалық, отбасылық, достық, жол­дастық, шығармашылық және т.б.) өмір­дің сан алуан мәселелерін қамтиды
Афоризмдердің құрылысы алуан түрлі
Бірде қарама-қарсы пікірлер, бірде сұраққа жауап түрінде, бірде тек қарапайым баяндау, бірде логикалық ой аяқталмай да қалады
«Бұл афоризмдерде жек көру де бар, әзілдеу де бар, күлу де бар, адамның ақыл-ойын бұрып әкететін жайлар да бар» дейді Қ.Жүсіп.
Кітап авторларының бірі ана тіліміздің жанашыры, профессор Қ.Жүсіп бір мыңға тарта афоризмді орыс тілінен қазақшаға жеп-жеңіл аударған
Афоризмдердің барлығының астарында терең де астарлы ой жатқанын аңғару қиын емес
Әр қанатты сөз терең ойға құрылатын болса, авторымыздың өмірден түйгені, жиғаны көп үлкен философ жан болғаны.
Альберт Туссейн – музыкамен айналысатын лингвист, халықаралық аудар­машы
Өлең, проза және аудармалардан тұратын алпыстан аса кітаптың авторы әрі құрастырушысы, әлемдік әзіл-сықақ жинаушы
Жазушының көптеген шығармалары көп тілдерге аударылған және оларға әндер шығарылған екен
Ресейдің бірнеше мәртебелі сыйлықтарының иегері, Мәскеу облысының тұрғыны
Соңғы 17 жылдан бері «Теңізшевройлдың» заң бөлімінде аудармашы.
«Қанатты сөздер – адамның сөй­леу­дегі тірегі» деп кітап автор­ларының бірі, профессор Қ.Жүсіп айтқандай, бұл кі­тапты оқыған әр адамның сөйлеген сөзінде кейін үлкен фәлсафалық тереңдік, астарлы ой болатыны сөзсіз
Сонымен қатар, қанатты сөздер адамға ақыл қосады, жол сілтейді, шабытын қанаттандырады
Ал «Үш тұғырлы тіл» аясында үш тілде білім алуға құлаш ұрған жастарымызға таптырмас әдістемелік-көмекші оқу құралы
Кітап сонысымен құнды.
Қылышбай СҮНДЕТҰЛЫ,
Х.Досмұхамедов атындағы Атырау мемлекеттік университеті З.Қабдолов атындағы ғылыми-зерттеу орталығының жетекшісі, тарих ғылымының кандидаты
