Қазіргі таңда көне шаһар Түркістанның алдағы кескін-келбетін айшықтайтын бас жоспар жасалып жатыр
Қаланың өзегі – ұлттық рухани құндылықтар, оның ішінде тарихымыз, тіліміз, дәстүріміз болып айқындалған
Түркістан түрленіп тарихын жаңғыртады, тілін төрге оздырып, дәстүрін дәріптейді
«Рухани жаңғырудың» бағдарлары Түркістан дамуының алғышарты болмақ
Мұнда салынатын әрбір нысан тарихпен тұтасып, салт-санамен үндесері анық
Көшелер мен алаңдар өткенге сәуле түсіретін әуезді атауларды иеленіп, көрнекі құралдар, көше, ғимарат атаулары латын графикасындағы қазақ тілінде сөйлейтін болады
Түркістан білімге құлшынған жастардың қаласына айналары анық
Мұнда Қожа Ахмет Ясауи атындағы халықаралық қазақ-түрік университетінің жанынан әлемнің озық тілдерін үйрететін орталық құрудың жолдары қарастырылмақ.
Қазақстан халқының тілдері мен мәдениеті және салт-дәстүрі күні мерекесіне арналған «Мәңгілік елдің – мәңгілік тілі» атты шарада облыс әкімінің орынбасары Ұласбек Сәдібеков осылай деді
Түркістан қаласында, Қ.А.Ясауи атындағы ХҚТУ-дың Мәдениет орталы­ғында облыстық Қазақстан халқы ­Ассамблеясы мен облыстық тілдерді дамыту, архивтер мен құжаттама басқармасының ұйымдастыруымен өткен мерекелік шараның мақсаты да айқын – Мемлекет басшысының «Болашаққа бағдар: рухани жаңғыру» бағдарламалық мақаласындағы ұлттық бірегейлікті сақтау, ұлттық қод сынды бастамаларға қолдау көрсету
Өңір тұрғындарын айтулы мерекемен құттықтаған Ұласбек Сәдібеков «Қазақстан халқының тілдері күні» мерекесіне орай түркі дүниесінің қарашаңырағы – Түркістанда тұң­ғыш облыстық тіл фестивалі өтіп жатқанын атап өтті
«Түркістан – қазақ руханиятының алтын бесігі, ұлттық құндылықтардың қазыналы діңгегі
Түркістандықтар тіл мен дәстүр, тарих пен тәрбие тұрғысында байтақ еліміздің барлық өңірлеріне үлгі-өнеге болуы керек
Елбасы Нұрсұлтан Әбішұлы Назарбаев «Болашаққа бағдар: рухани жаңғыру» бағдарламасында «Ұлттық салт-дәстүрлеріміз, тіліміз бен музыкамыз, әдебиетіміз, жоралғыларымыз, бір сөзбен айтқанда ұлттық рухымыз бойымызда мәңгі қалуға тиіс» деген болатын
Облыстың бар­­лық аудан, қалаларында қазақ, орыс, ағылшын тілдерін үйренуге ынталы азаматтар үшін тілдерді тегін оқыту орталықтары ашылған
Бұл орталықтар алдағы уақытта латын графикасындағы қазақ әліпбиін үйрететін болады
Тіл – достықтың дәнекері
Қазақстанда тұратын этнос­­тардың тілдеріне құрмет көр­сету, олардың ана тілі мен төл мәдениетін дамытуына жағдай жасау – мемлекетіміздің маңызды страте­гиялық міндеттерінің бірі.

Бұл дүниеде біздің бір ғана ­Отанымыз бар
Ол – Тәуелсіз ­Қазақ­стан
Мемлекеттік тіл – ­барша қазақ­стандықтарды біріктіретін негізгі факторлардың бірі
Олай болса, Қазақстанда тұратын әрбір этнос өкілінің мемлекеттік тілді білуге деген ұмтылысының туын биік көтеру – біздің міндетіміз
Барлық істе өзге өңірлерге өнеге болатын біздің аймақ тілді дамыту саласында да көшбасшы болуы тиіс» деді облыс әкімінің орынбасары
Сондай-ақ ол барлық қатысушыларды «Тілегі мен тілі бір қазақстандықпыз» деген идеяны ұстанып, осы бағыттағы игі істерді жалғастыруға шақырды.
Жиын барысында өңірде тіл саясатының жүзеге асуына лайық­ты үлес қосып жүрген бір­қатар азаматтар марапатталды
Қазақ­­стандықтардың берекелі бірлігін дәріптейтін «Шаңырақ» поэ­ти­калық-хореографиялық композициясы сахналанып, этномәдени бірлес­тіктердің жанындағы шығар­машылық ұжымдардың қатысуымен концерттік бағдарлама өтті
Мереке аясында қазақстандық қоғам­ның мәдени әралуандығын, рухани кемелдігін және азаматтық бір­тектілігін көрсететін, облыста қызмет атқаратын 17 этномәдени бір­лестіктің тілі, мәдениеті, салт-дәстүрі күні, қолөнер бұйымдары мен ұлттық аспаптарынан көрме ұйымдастырылды.
Айта кетелік, қазіргі таңда об­лыстың барлық аудан, қала­ла­рын­да мемлекеттік тілді және орыс, ағыл­шын тілдерін тегін оқытатын орталықтар жұмыс істейді
Өңірдегі этнос өкілдерінің 84 пайызы мемле­кеттік тілді еркін меңгерген.
Е.ӘБДІЖАППАРҰЛЫ
Түркістан облысы
