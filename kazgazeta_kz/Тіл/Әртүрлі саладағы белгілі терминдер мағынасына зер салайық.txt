Ғабит ТҰЯҚБАЙ, Қорқыт ата атындағы Қызылорда мемлекеттік университеті қазақ тілі мен әдебиеті және журналистика кафедрасының меңгерушісі, филология ғылымдарының кандидаты, доцент:
ҚР Мәдениет министрлігі Тіл комитетінің тапсырысы негізінде Педагогикалық ғылымдар академиясының 30 томдық салалық қазақша-орысша, орысша-қазақша терминологиялық сөздіктер топтамасын дайындап жатқанын білемін
Бұл, әрине, терминология саласында бірізділікті қалыптастыратыны анық
Осы орайда «Ана тілі» газеті «Оқырманмен ойласу»  айдары арқылы сөздікке енетін терминдерді беріп отырғаны қуантады
Алайда көптеген терминдер біржақты не болмаса бірінші мағынасында аударылып жатқаны өкінішті
Сондықтан тіл мамандарына белгілі терминнің бірнеше мағынада қолданылатынын мұқият ескеруін сұраймын
Қай сала мамандары үшін болмасын, бұл сөздік таптырмас оқу құралына айналуы керек
Сол үшін бірлесе атсалысайық
Газеттің №32 (1238) 14-20 тамыз 2014 жылы шыққан санында берілген терминдер бойынша өз ойыммен бөлісуді құп көрдім.
7.Сооружение – «ғимарат» деп аударылған екен
Егер «сооружение моста» десек, бұл іс-қимыл мағынасында «көпір салу» болып аударылады
Ал «монументальное сооружение» деген тіркес «монументтік құрылыс» болады
Сондықтан «салу», «құрылыс» деген баламалары да болуы керек.
9.Состояние – «жай-күй» деп аударылыпты
Меніңше, кейбір контекстіде «жағдай», «хал» сөздерін де қолданған дұрыс
Ал «нажить целое состояние» тіркесі – «мол қазына-мүлік жинап алу» деп аударылады
Сондықтан «қазына-мүлік», «әл-ауқат» сөздерін де қолдануға болады.
11.Спекуляция – «алыпса­тарлық» деп аударылыпты
«Биржевая спекуляция» деген тіркесте «биржалық алыпсатарлық» деген дұрыс
Алайда «спекуляция на добрых чувствах» деген тіркесте «ізгі сезімдерін өз мақсатына пайдалану»  деп аударылғаны дұрыс
Сондықтан «өз мақсатына пайдалану» тіркесін де балама ретінде қолдану керек.
14
Способ – «тәсіл» екені белгілі
Дегенмен, «способ лечения» – «емдеу жолы», «способ производства» – «өндіріс әдісі» деп аударылғаны орынды
Меніңше, «жолы», «әдіс» сөздерін балама ретінде қолдануға болады.
59
Тождество – «тепе-теңдік» деп аударылыпты
Математикалық тұрғыда «абсолютное тождество» дегеніміз «абсолюттік тепе-теңдік» деп аударылса да, «принцип тождества» тіркесінде «барабарлық қағидасы» деген дұрыс
«Барабарлық» сөзі балама ретінде қосылуы керек.
71
Убытки – «залал» деп бір мағынасында ғана аударылыпты
Егер «убытки от повреждений» деген тіркесті қолдансақ, «бүлінуден болған шығын» дегеніміз дұрыс
«Шығын» сөзін де балама ретінде пайдаланған  жөн.
79
Умышленное банкротство – «банкроттық» деп аударылған екен
Меніңше, «қасақана банкроттық» деген дұрыс болар.
87
Условие – «жағдай» деп аударылыпты
«Благоприятные условия» – қолайлы жағдай деп аударылғаны дұрыс та шығар
Алайда «банковские условия» – «банк шарты» болады
Сондықтан «шарт», «талап» сөздері балама ретінде болуы керек.
89
Установка – «нұсқама», «қондырғы» деп аударылған
Меніңше, «установка радиосвязи» деген контекстіде «радиобайланыс орнату» болады
Ал «взять установку на повышение качества продукции» – «өнім сапасын жақсартуды мақсат ету» деп аударылады
Сол себепті, «орнату», «мақсат ету» деген баламалары да болуы қажет.
