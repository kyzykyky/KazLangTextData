Бүкіл қоғам, ғалымдар, саясаткерлер мен жастар болып қызу талқылаған жаңа әліпбидің тиімді деп танылған нұсқасы қабылданып, өмірімізге жол тартты
Осылайша, қазақ тілінің жаңа дәуірі басталды
Өйткені әліпби мен тіл тағдыры біртұтас.      
Тіл – достықтың кілті, бірліктің бастауы, ұлттың жаны әрі ары
Тіл жай сөз емес, өмірдің талай сынынан өткен басты құндылық десек жаңылмаймыз
Адам баласы үшін тілдің орны бәрінен бөлек
Тіл – достықтың, бейбітшіліктің, болашақтың кепілі
Әрбір мемлекет басты рухани байлық ретінде тілді дамытуға айрықша маңыз береді
Елбасының «Болашаққа бағдар: рухани жаңғыру» атты мақаласында маған ең алдымен ой салғаны және ұнағаны «рухани жаңғыру» деген сөздің қолданылуы болды
Әдетте, елімізде экономикалық жаңғыру жиі айтылады
Қазақстан басшысының халыққа арнаған Жолдауындағы үшінші жаңғыруда еліміздің алдағы уақытта қай бағытта дамуы және қандай іс-ша­раларды жүзеге асыру қажеттігі жан-жақты бағдарланғаны белгілі
Елбасы мақаласында еліміз тұрғындарын рухани жаңғыру арқылы болашаққа бағдар жасауға үндейді.
Рухани жаңғыру – еліміз үшін маңызы зор үлкен жаңалық
Мемлекет басшысы Нұрсұлтан Назарбаевтың мақаласында маған терең ой салған тағы бір мәселе – Елбасы ұлттық сана туралы айта келіп, «таяудағы он жылда біздің өмір салтымыз: жұмыс, тұрмыс, демалыс, баспана, адами қатынас тәсілдері, қысқасы, барлығы түбегейлі өзгереді
Біз бұған дайын болуымыз керек» деп, алдағы жылдардағы іргелі өзгерістерге әрбір адамның дайын болуы қажеттігін жан-жақты түсіндіреді
Сондай-ақ Елбасы таяу жылдарда ел алдында тұрған асқаралы міндеттерге тоқтала келіп, «2017 жылдың аяғына дейін ғалымдардың көмегімен, барша қоғам өкілдерімен ақылдаса отырып, қазақ әліпбиінің жаңа графикадағы бірыңғай стандартты нұсқасын қабылдауымыз керек
2018 жылдан бастап жаңа әліпбиді үйрететін мамандарды және орта мектептерге арналған оқулықтарды дайындауға кірісуіміз қажет» деп, алда тұрған басты мақсатты айқындап та берді
Атап айтқанда, 2025 жылға қарай ісқағаздарын, мерзімді баспасөзді, оқулықтарды бәрін де латын қарпімен шығара бастау қажеттігін өзекті де басты міндет ретінде алға қойып отыр
Еліміз дамуында маңызы орасан зор мұндай жаңалықтың тек қазақстандықтарды ғана емес, жұмыр жер бетіндегі барша қазақ қауымын орасан зор қуанышқа бөлейтіні ақиқат
Өйткені кириллицадан латын әліпбиіне көшу әлемнің түкпір-түкпірінде өмір сүріп жатқан қандастарымызды барынша жақындастыра түседі.
Латын әліпбиіне көшу – қазақ елі­нің алға жылжуына, жаңа заман талабына сай өсіп-өркендеуіне, болашақта мемлекетіміздің жан-жақты дамуына үлкен үлес қосып, жемісі мен жеңісін әкелері сөзсіз
Тоқсан ауыз сөздің тобықтай түйіні, Елбасы Нұрсұлтан Назарбаевтың «Болашаққа бағдар: рухани жаңғыру» атты мақаласы тәуелсіз еліміздің даму бағыты айқындалған құнды құжат екені даусыз
Сондықтан латын әліпбиіне көшу біз үшін, болашақ үшін әлдеқайда маңыздырақ.
Р.Маханов,
 Аршалы ауданы тілдерді оқыту 
орталығының директоры
Ақмола облысы
