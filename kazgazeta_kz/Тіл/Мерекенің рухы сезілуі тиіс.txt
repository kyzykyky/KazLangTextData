«Ана тілі» газетінің №7 (1317) 18-24 аралығындағы санында журналист Ақбота Исләмбектің «Наурызға дайындығымыз қалай?» деген мақаласын оқып, үн қосуды жөн көрдім.
Наурыз – біздің ұлттық мерекеміз
Менің ойымша, ұлттық мерекеге дайындықты да биік дәрежеде өткізуіміз керек
Бұған жергілікті атқарушы органдар, әкімдіктегілер ерекше белсенді түрде кіріссе деймін
Әдетте, наурызды 21-22 күндері тойлаймыз да, ол бір айы бойы жер-жерлерле атап өтіліп жататыны белгілі
Біз әз-Наурызды өткізудің формаларын жетілдіруіміз керек
Ел болып, жұрт болып көктем мерекесін бір немесе екі күннің ішінде ұйымдастыруға әбден болады деп ойлаймын
Өйткені бір айға созатын болсақ, оның мәнісі де кетіп қалуы мүмкін.
Жалпы, қаңтарда келетін жаңа жылға ерте бастан дайындалғанымыз сияқты Наурызға да біз бір ай бұрын, тіпті екі ай бұрын дайындалғанымыз жөн
«Дәстүрдің озығы бар, тозығы бар» демекші, мерекені заманға сай жаңғырту керек те шығар
Бұл жөнінде де ойласуымыз қажет
Нақты жобаларды әзірлеп, жетілдіре түссек, нұр үстіне нұр болар еді
Бір ерекше айта кетерлігі, бізде ұлттық мерекеміздің рухын сезіндіру жағы кемшін соғып жатады
Жылда үйреншікті нәрселерді қайталай бергенше, тың дүниелерді енгізуге көңіл бөлгеніміз дұрыс сияқты деп ойлаймын.
Асхат Дәулетұлы 
Павлодар облысы
