Алматыдағы Ғылым ордасында түркітанушы ғалым, ұлағатты ұстаз, ҚР ҰҒА академигі Рәбиға Сәтіғалиқызы Сыздықтың 90 жасқа толу мерейтойына орай «Түркітану мен қазақ филологиясының дамуы: ғылыми мұра және ғалым феномені» атты халықаралық ғылыми-теориялық конференция өтті
Оны А.Байтұрсынұлы атындағы Тіл білімі институтының директоры, филология ғылымдарының докторы, профессор М.Малбақов ашып, жүргізіп отырды.
Академик Р.Сыздықтың «Қазақ әдеби тілінің тарихы», «Язык Жамиғат-тауарих Жалаири», «Қадырғали би Қосымұлы және оның жылнамалар жинағы», т.с.с
кітаптары қазақ тіл біліміндегі ғана емес, түркітанудағы тіл тарихы саласындағы әйгілі еңбектердің қатарында танылады, тарихи лексикология мәселелерін арнайы қарастырған «Сөздер сөйлейді» атты монографиясы бүгінгі таңда осы сала бойынша бірден-бір оқу құралы болып отыр
«Абайдың сөз өрнегі», «Сөз құдіреті» атты монографиялары арқылы профессор Рәбиға Сыздық қазақ тіл біліміндегі «лингвистикалық стилистика» деп аталатын жаңа саланың негізін қалады, – деді кіріспе сөзінде М.Малбақов.
ҚР Білім және ғылым министрі А.Сәрінжіповтің, ҚР ҰҒА президенті М.Жұрыновтың мерейтой иесіне арналған құттықтаулары оқылды.
Сөз алған Қазақстан Республикасы Пар­ламенті Сенатының депутаты, Қазақстан Жазушылар одағы басқарма­сының төрағасы Н.Оразалин тілтаным ғылымын дамытудағы Р.Сыздықтың еңбегін ерекше атап өтті
«Сондай-ақ көркем әдебиет алдындағы Сіздің еңбегіңіз өте зор» деді ол
Алматы қалалық Тілдерді дамыту, мұрағаттар және құжаттар басқарма­сы­ның басшысы М.Ахетов те өз лебізін білдірді.
«Қазақ сөзінің құдіретін танытқан тұлға» деген тақырыптағы негізгі баян­даманы ҚР ҰҒА академигі, А.Бай­тұр­сынұлы атындағы Тіл білімі институ­тының бас ғылыми қызметкері Ө.Айтбайұлы жасады.
– Задында, Рәбиға Сәтіғалиқызы өмірінің сәулелі шақтары Абай әлемімен тікелей байланысты
Ол дана Абай шығармашылығын зерттеуге ең саналы сәттерін арнады
Ең бастысы, Абаймен тілдесуді үйренді
Ол сөзді Абайша сөйлеудің сырын ұқты
Абай әлеміне ену арқылы қазақ сөзінің адам жанын нәрлендірер құдіретіне үңілді
Қазақ сөзінің қасиетін таныды
Сөйтіп, қазақ сөзін қалай сөйлейтінін білді, – деді ол

Баяндамашы одан әрі Рәбиға Сәтіға­ли­қызы қазақ әдеби тілі мен қазақ жазба әдеби тілін зерделеп, олардың қалыптасу тарихын жан-жақты тарата талдайтын еңбектерінің өзі бір төбе екенін атап көрсетті
Мәселен, ғалым «Қазақ әдеби тілінің тарихы (ХV-ХІХ ғғ.)» атты еңбегінде әдеби тіліміздің ұлттық дәуірге дейінгі негізгі көздері мен арналарын анықтап алып, әдеби тілдің ұлттық дәстүрдегі сыр-сипатын анықтайды
Оны кезең-кезеңдерге бөліп, толық сипаттама жасайды.
Бұдан әрі Абай атындағы ҚазҰПУ профессоры, филология ғылымдарының докторы Ф.Оразбаева, М.Әуезов атындағы Әдебиет және өнер институ­ты­ның директоры, филология ғылым­дарының докторы У.Қалижан, филология ғылымдарының докторы, профессор С.Мусаев (Қырғыз­стан), Халықаралық Түркі академиясының президенті Д.Қыдырәлі, филология ғылым­дарының докторы, профессор А.Ісмақова және басқалар сөз сөйлеп, мерейтой иесінің ғылымдағы орнына айрықша тоқталды.
Ғалымның туған жерінен келген Ақтөбе облысы, Темір ауданының әкімінің орынбасары Н.Қалауов Р.Сәтіғалиқызы «Темір ауданының Құрметті азаматы» атанғанын хабарласа, еліміздегі Жоғары оқу орындары қауымдастығының өкілі С.Арпабеков ғалымның кеудесіне А.Байтұрсынұлы атындағы алтын медальді тақты.
Жалпы ұлт мақтанышына айналып отырған ғалымға арнап тілек білдірушілер көп болды
Олардың арасында жоғары оқу орындарының өкілдері, ұстаздың шәкірттері бар

Мерейтой үстінде «Арыс» баспасы дайын­дап жарыққа шығарған «Ғылым – ғұмыр
Академик Рәбиға Сыздықова» және «Библиография
Р.С.Сыздықова» атты кітаптардың таныстырылымы болып өтті.
Конференция соңында мерейтой иесінің өзі сөз алды
Ол бүгінгі көрсетілген сый-құрметке ризалығын білдіріп: «Бұл жүздесу жиынға қатысып отырған жастарға, болашақтағы ғылым иелеріне үлкен ой салса екен» деген тілегін жеткізді.
Нұркен Жандәулетұлы
