Белсенді авторымыз, белгілі ақын Мыңбай Рәштің «Ана тілі» (№46 (1147), 15-21 қараша, 2012 жыл) газетінде «Жыраулық дәстүр неге жалғаспай отыр?» атты мақаласы жарияланып, онда автор жыраулық-жыршылық дәстүрдің ел өмірінде ерекше рөл атқарғанына тоқтала келе, соңғы кезде жырау мен жыршылардың азайып кеткеніне, бұл өнерге аса бір мән берілмей, көңіл аударылмай келе жатқанына өз қынжылысын білдірген еді
Сонымен қатар «Оқырмандар сүйіп оқитын басылым бетінде жыраулық өнерге арналып арнайы байқау жарияланса
Кең байтақ республикамыздың облыстардағы мәдениет басқармаларымен келісіп, Алматы қаласында «Жыраулар жарысы» байқауын өткізу­ге мұрындық болсаңыздар екен» деген тілегін де жеткізген
Осы мақалаға орай газетімізде оқыр­мандардың қолдау көрсеткен бірнеше мақалалары да жарық көргені белгілі.
Осы үрдістің жалғасы ретінде газе­тіміздің өткен санында (№6 (1160) 7-13 ақпан, 2013 жыл) Қазақ ұлттық өнер уни­верситетінің профессоры, жыршы Алмас Алматовпен «Жыраулық, жыршылық өнер – бабадан қалған асыл мұра» атты сұхбат жарияланған еді
Осы сұхбатта еліміздің жыраулық-жыршылық өнеріне қатысты бірқатар мәселелер ай­тылған болатын
Атап айтсақ, былтыр Қызылорда облысының Қорқыт ата атындағы Қызылорда мемлекеттік университетіндегі жиырма екі жыл жұмыс істеген «дәстүрлі музыкалық өнер» кафедрасының жабылып қалғандығы, бұл мамандықтарға мемлекеттік гранттың аз бөлінетіндігі, оқу ақысының шамадан тыс қымбаттығы, соның салдарынан талантты ұлдарымыз бен қыздарымыз ауыл түкпірінде қалып қойып жүргендігі, т.б
бірнеше мәселелер қамтылған болатын.
Міне, осы мәселелердің кейбірі жуыр­да Қазақстан Республикасы Парламенті­нің Мәжілісінде де сөз болды
Сөйтіп, о баста «Ана тілі» көтерген мәселе Парламент тарапынан қолдау тапты
Тарқатып айтар болсақ, Нұрлан Нығматулиннің төрағалығымен өткен Мәжіліс отырысында 18 депутат Үкіметке нақты өз ұсыныстарымен шықты
Депутаттардың айтуы бойынша, ел Үкіметінен жоғары оқу орындарында жыраулар даярлауға мемлекеттік гранттар бөлуді сұрайды.
Онда бағзы замандарда жырау-жыршылардың елдің саяси өміріне белсене араласқанын, шешім қабылдауда да маңызды орын алғанын тілге тиек ете келе: «Осы орайда дәстүрлі жыр өнерін мемлекет өз қамқорлығына алса; «Дәстүрлі музыкалық өнер түрлері» бойынша жыр мамандығының аймақтық орындаушылық ерекшеліктері ескеріліп, Астанадағы Қазақ ұлттық өнер университетіне, Құрманғазы атындағы Қазақ ұлттық консерваториясына, Қорқыт ата атындағы Қызылорда мемлекеттік университетіне алдағы уақытта тұрақты түрде әр аталмыш оқу орындарының бакалаврына 10 және магистріне 4 мемлекеттік білім грантын бөлуді сұраймыз» делінген
Сондай-ақ Мәжіліс депутаттары Үкімет басшысынан осы мәселеге өзі баса назар аударып, оны шешу үшін тиісті шаралар қабылдауын өтінеді.
Халық қалаулыларының осы жы­рау­лық дәстүрді қайта жандандыру бағытындағы талпыныстары көңіл қуантады.
Ұлттық өнерді дамыту бүгінгі күндегі өзекті мәселе
Осы бағытта белгілі бір жұмыстар жүзеге асырылып, одан нақты нәтиже шығатын болса құба-құп.
Бағдагүл Балаубаева
