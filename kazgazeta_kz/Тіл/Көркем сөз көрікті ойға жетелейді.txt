Елбасы Н.Ә.Назарбаев «Болашаққа бағдар: рухани жаңғыру» мақаласында: «Рухани жаңғыру ұлттық сананың полюстерін қиынннан қиыстырып, жарас­тыра алатын құдіретімен маңызды» дейді
Президентіміз айтқандай, ұлттық салт-дәстү­ріміз, тіліміз бен музыкамыз, әдебиетіміз, жоралғыларымыз, бір сөзбен айтқанда ұлттық рухымыз бойымызда мәңгі қалуға тиіс
Бәрінен бұрын ұлттық кодымызды сақтасақ, көп жетістікке қол жеткізеріміз анық. 
Ұстаздардың алдындағы аса жауапты міндет – мемлекеттік тілді қандай әдіс-тәсілдерімен жас ұрпаққа меңгерте аламыз деген мәселе
Себебі біз, ұстаздар қауымы, көркем сөздің әсері арқылы жас ұрпақтың санасына адамгершілік нәрін құюға тиіспіз
Күнделікті тәжірибемізден байқағанымыз, мемлекеттік тілді меңгерту үшін мұғалім енжарлыққа салынбай, ізденімпаздық танытса ғана нәтижеге жетпек
Ең алдымен, қазақ тілі мен әдебиеті пәнінен дәріс беретін ұстаз өз ұлтының патриоты болуы керек
Сонда ғана бала бойына ұлтжандылықты, елге, тілге деген құрметті дарыта алады
Мұғалімнің бір бағдары – оқушыларды көркем сөз арқылы тәрбиелеу
Көркем әдебиеттер оқытуды, сөздердің мән-мағынасын түсіндіру маңызды мәселелер деп білемін.
Қазақ қазіргі таңда мемлекеттік тілді оқытуда тың идея­ларды жан-жақты қолданып, жаңаша оқытудың тиімді жолдарын тауып, бұл бағытта жүйелі жұмыстар атқару да заман талабына айналып отыр.
«Рухани жаңғыру» бағдарламасының аясында әлемдегі 100 оқулықты қазақ тіліне аудару да қолға алынып жатқаны қуанышты жайт
Сапалы аударма жасалып, сол кітаптар арқылы оқушылардың білімін шыңдайтын болсақ, нұр үстіне нұр болар еді
Көштен қалмай, әлемдік дәрежедегі қажетті материалдарды дер кезінде оқуға мүмкіндік аламыз
Оның үстіне құнды және пайдалы кітаптар қазақ тілінде жарық көретіні қандай ғанибет
Оқулықтар әртүрлі тілдерден қазақ тіліне тәржімаланып, жастарымыз дүниежүзіндегі таңдаулы үлгілердің негізінде білім алатын болады
Мұндай бұрын арман болушы еді…
Аңсаған Тәуелсіздікке қол жеткізген кезден бастап өскелең ұрпақ өз тілінде оқуға мүмкіндік алды
Жүздеген мектептер ашылды
Төл кітаптарымыз молынан шығарыла бастады
Сол арқылы тіліміздің де мәртебесі артып келеді
Қазіргі таңда қазақ тілін латын әліпбиіне көшіру жұмыстары да кезең-кезеңімен қолға алынуда
Қазақ тілі және әдебиет пәнінің мұғалімі ретінде мұндай бастамаларға қолдау білдіремін.
Ербөпе АЛИМОВ
Алматы облысы 
Тасқарасу ауылы
