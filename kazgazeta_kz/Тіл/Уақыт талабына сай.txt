Гүлнар СӘРСЕНБЕКОВА, 
Қазақстан инженерлік-технологиялық университетінің проректоры
Елбасы Нұрсұлтан Назарбаев «Болашаққа бағдар: рухани жаң­ғыру» атты бағдарламалық мақаласында «Қоғамдық сана жаңғырудың негізін қалыптастыруды ғана емес, сонымен бірге біздің заман сынағына лайықты төтеп беруімізге қажетті нақты жобаларды жүзеге асыруымызды талап етеді» дей келе, қолға алатын бірнеше жобаларды көпшілік назарына ұсынған болатын
Со­ның ең негізгісі – қазақ тілін латын әліпбиіне біртіндеп көшіру жұмысы.
Президенттің «Қазақ тілі әліпбиін кириллицадан латын ­графикасына көшіру туралы» Жарлығына өзгерістер енгізіп, з­аман талабына сай нұсқаны бекітуі – осы кезге дейін жүргізілген жүйелі жұмыстардың нәтижесі
Арнайы құрылған ұлттық ­комиссия аясында ғалымдар мен мамандардан құрылған бірнеше топтың да еңбектері ерен.
Рухани жаңғыру арқылы Мәңгілік Елге жетелейтін бір бағыт – латын әліпбиіне көшу бүгінгі заманның талабы
Елбасының бастамасымен қазақ тілін латын әліпбиіне көшірудің негізінде терең тарихи логика және еліміздің дамуының қазіргі кезеңінің, сондай-ақ ХХІ ғасырдағы ғылым-білім беру процесі үшін маңызы зор әлемдегі технологиялық орта мен коммуникация ерекшеліктері жатыр
Сонымен қатар латын графикасына көшудің таза лингвистикалық сипаттағы бірқатар себептері де бар
Латын қарпіне көшу қазақ тілін дамытуға жаңа серпін береді
Өйткені бұл үдеріс тілдің грамматикалық, әсіресе фонетикалық жүйесін үйлестіруге жәрдемдеседі.
Бір сөзбен айтқанда, Елбасының Жарлығымен іске асқан латын әліпбиінің жаңа жетілдірілген нұсқасы ана тіліміз үшін барынша қолайлы
Алдыңғы нұсқаға өзгерістер енгізіліп, халықтың қатысуымен іске асқан үлкен жоба, өркениетті жоба
Жаңа әліпби еліміздің заман талабына сай жан-жақты дамып, өркендеуіне қызмет ететіндігіне сеніммен қараймыз.
