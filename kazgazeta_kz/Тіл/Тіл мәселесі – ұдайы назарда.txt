Әсет Ишекенов, ҚР Индустрия және сауда министрі:
1
Қазақстан Республикасы Индустрия және сауда министрлігінде мемлекеттік тілді дамыту және қолдану мәселесі бақылаудан тыс қалып көрген емес
Министрлікте мемлекеттік тілді дамыту басқармасы бар.
Басқарма қызметкерлерінің негізгі қызметтік міндеттері министрлікте мемлекеттік тілдің қолданылуын қамтамасыз ету, министрлік қызметкерлерінің мемлекеттік тілді үйренуін ұйымдастыру, «Қазақстан Республикасындағы Тіл туралы» Қазақстан Республикасының Заңын насихаттау және түсіндіру, нормативтік құқықтық актілерді және министрліктің өзге де құжаттарын аудару мен редакциялау, Қазақстан Республикасының заңнамасына сәйкес өзге де қызметтерді жүзеге асыру болып табылады.
Индустрия және сауда министрінің бұйрығымен Тілдерді қолдану мен дамытудың 2001-2010 жылдарға арналған мемлекеттік бағдарламасын іске асырудың іс-шаралар жоспары бекітілді.
Жоспарда мемлекеттік тілді дамытуға бағытталған іс-шаралар, атап айтқанда мыналар көрсетілген:
– облыстар мен Астана және Алматы қалаларында сауда және тұрмыстық қызмет көрсету нысандарында мемлекеттік тілдің қолдануы бойынша мониторинг жүргізу;
– облыстар мен Астана және Алматы қалаларында Қазақстан Республикасы Үкіметінің 2008 жылғы 21 наурызда № 277 қаулысымен бекітілген «Буып-түюге, таңбалауға, затбелгі жапсыруға және оларды дұрыс түсіруге қойылатын талаптар» техникалық регламентінде белгіленген талаптарды «Қазақстан Республикасындағы Тіл туралы» Заңға сәйкес  жүргізу;
– Министрліктің құрылымдық бөлімшелерінде «Қазақстан Республикасындағы Тіл туралы» Қазақстан Республикасы  Заңының орындалуы  бойынша  тексеру жүргізу т.б.
Басқарма қызметкерлері қазақ тілін оқып, үйрену бойынша «Салалық қазақ тілі» деп аталатын оқу құралын, министрлікте іс жүргізуге арналған «Екі тілде іс жүргізу» анықтамалығын және министрлік қызметкерлеріне арналған «Индустрия және сауда министрлігінің салалық терминдері» атты сөздік кітапшаларын әзірлеп, шығарды.
Басқарма қызметкерлері қазақ тілін және қазақ халқының дәстүрін насихаттау мақсатында әртүрлі іс-шаралар өткізіп келеді.
2009 жылы министрліктің 47 қызметкері 2 апта өндірістен тыс оқытылды
Оқытудың бұл әдісі аса тиімді деп санаймын
Мұны осы жылғы 25 қарашада өткен: «Қазақстан Республикасы Индустрия және сауда министрлігінде мемлекеттік тілді дамыту» атты тақырыптағы дөңгелек үстелге қатысушылар да мақұлдады
Дөңгелек үстелге қатысушы қонақтар оқытудың аталған әдісінің тиімді жақтарына тоқтала келіп, оны басқа мемлекеттік органдарда да қолдану қажеттігін баса айтты
Бұл іс-шараға Қазақстан Республикасы Мәдениет және ақпарат министрлігі Тіл комитетінің төрағасы Е.Шаймерден, Мемлекеттік тілді дамытудың Президенттің қоры директорының бірінші орынбасары А.Шаукеев, «Руханият орталығының» директоры Е.Тілешев пен министрлік қызметкерлері қатысты.
Өткен жылғы қыркүйек-қазан аралығында министрліктің ведомствоға қарасты ұйымдарының (Инфекцияға қарсы препараттар ғылыми орталығы РМК, «Ұлттық аккредиттеу орталығы» ЖШС, «Қазжарылысөнеркәсібі» АҚ, «ҚР минералдық шикізатты кешенді қайта өңдеу жөніндегі ұлттық орталығы» РМК, «Үйлестіруші» РМҚК, «Қазақстан метрология институты» РМК, «Қазақстан стандарттау және сертификаттау институты» РМК) 14 қызметкері министрлікте мемлекеттік тілде іс жүргізу бойынша тәжірибеден өтті.
2
«Тілдерді қолдану мен дамытудың 2001-2010 жылдарға арналған мемлекеттік бағдарламасы туралы» Қазақстан Республикасы Президентінің 2001 жылғы 7 сәуірдегі № 550 Жарлығына сәйкес министрлік 2007 жылдан бастап іс жүргізуді мемлекеттік тілге көшірді
Іс жүргізуді мемлекеттік тілге көшірудің кестесі мен кезең-кезеңмен көшудің іс-шаралар жоспары әзірленді.
Министрлікте актілерді әзірлеу мемлекеттік тілге аудара отырып, орыс тілінде де, орыс тіліне аудара отырып, мемлекеттік тілде де жүргізіледі.
Азаматтардың өтініштеріне жауаптар мемлекеттік тілде және өтініш берілген тілде беріледі.
2007 жылы құжат айналымының мемлекеттік тілдегі үлесі  45-47%, 2008 жылы – 54%-ды құрады
2009 жылы құжат айналымының мемлекеттік тілдегі үлесі – 66% болды
Яғни, мемлекеттік тілдегі шығыс және кіріс құжаттарының көлемі үнемі өсу үстінде.
3-4
Мемлекет басшысы өз баяндамаларында мемлекеттік тіл мәселесіне жиі тоқталады
«…Мемлекеттік тіл – барлық қазақстандықтарды біріктіретін фактор  болуы тиіс» дегені бізге үлкен міндет жүктейді.
«…Академик Дмитрий Лихачев: егер халықтың тілі, мәдениеті болмаса, халық жойылады деген еді
20 ғасырдың соңында қазақ халқының тілі мен мәдениеті жойылудың аз алдында қалды
Сондықтан халық жоғалтқан асылын қалпына келтіру үшін ұмтылып жатқаны заңды нәрсе
Бұған басқа ұлттар мен ұлыстар түсіністікпен қарап, қолдап отыр» деген Елбасы осындай мағыналы сөздері арқылы мемлекеттік тілді дамыту бойынша нақты міндеттер белгілеп отыр
Бүгінде Үкімет, оның ішінде министрлік мемлекеттік тілді үйрену және дамыту үшін барлық жағдайды жасауда.
5
Министрлік қызметкерлерінің мемлекеттік тілді дамытуға қатысты мақалалары БАҚ беттерінде жариялануда
Министрлік қызметкерлерінің өзіміздің салалық «50 кz» журналында «Мемлекеттік тілдің даму тарихынан», «Ағылшын тілінен қазақ тіліне аударудың және оқытудың кейбір мәселелері»; «Тіл және қоғам» журналында «Ана тіліміздің тарихы тереңде жатыр» деген тағы басқа да мақалалары жарияланды
Ал мемлекеттік тілдің түйінді мәселелерін орыс тілді БАҚ басылымдарында жариялауды қолдаймын, өйткені қоғамдағы ортақ проблемаларды Қазақстан Республикасының барлық азаматтары білуі тиіс.
