«Патша баласы қазаққа өкпелемес» атты «Ана тілі» газетінің биылғы жылғы маусым айында жарық көрген Павлодарға көне атауы қайтарылуы керек туралы Қ.Нұрбаевтың мақаласына пікір қоссам деп едім.
Бүгінгі таңда ірі қалаларымыз – Петропавл мен Павлодар патшалық және кеңестік дәуірден өтіп, тәуелсіз мемлекеттің жер атаулары болып қалуда
Олардың бүгінгі күнге дейін осылай аталып келуі Қазақ еліне абырой емес
Бір ғана осы екі облыстың тумалары ғана емес, баршамыз тарихи әділдіктің өз орнын табуына үн қосып, ұмтылыс жасауымыз керек
Сондықтан біз шын мәнінде тәуелсіз ел болып саналсақ, дүниежүзіне танылған мемлекеттік шекарамыз болса, онда біз неге анаған-мынаған жалтақтауымыз керек? 
Орыс патшасының баласы, оның кейінгі ұрпақтары бүгінгі тәуелсіз елге не деп әмір жүргізе алады? Олардың бізге қандай қызметі өтті?
«Ана тілі» газеті осының алдында Алматыдағы А.Байтұрсынұлы тұрған үйге орыс көпесінің үйі деп тақта ілінгені туралы жазған болатын
Ол үй кімнің үйі болса да, А.Байтұрсынұлына дейін ол қазақтың жеріндегі үй
Сондықтан өткен, кеткен көпестерге тақта іле берсек біздің қандай құнымыз қалады? 
Шыдамдылық пен төзімділіктің де шегі болады
Петрі мен Павелін құрметтейтін өз елі бар
Ал біздің еншімізге тиген талай арыстарымыз бен асылдарымыз бар
Соларды құрметтеу, соларды ұлықтау бізге парыз әрі мәртебе деп білемін.
Сондықтан Петропавл пен Павлодар қалалары еліміз тәуелсіздігінің 20 жылдығына дейін өздерінің тарихи қазақи атауларына ие болуға тиіс
Осыған атсалысайық.
 К.Көлбаева
