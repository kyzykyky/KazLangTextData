Дертке дауа, жанға шипа сауықтыру  орны «Керімағаш» шипажайы туралы естігенім болмаса мұнда бұрын-соңды демалған емес едім
Жуықта аталған шипажайда демалудың сәті түсті
Аяқ-қолым мен буындарым сырқырап, белімді жаза алмайтын халге жеттім
ҚР Президенті іс басқармасына қарасты емхананың дәрігерінің айтқан ақылына жүгініп, осы  шипажайға  демалуға барған едім
Шипажайының қызмет істегеніне 20 жылдан астам уақыттың болғанын, оның тыныс-тіршілігімен осында келген соң таныстым.
Бұл сауықтыру орталығы Алматы облысының Панфилов ауданында, Іле өзенінің табиғаты керемет сол жағалауында орналасқан
Жаркент қаласынан 40 шақырым қашықтықта
Жазы ыстық, күннің ашық кезі көп
Күзі көктемнен жылы және ұзақтау
Өндіріс орындарынан шалғай, ауасы таза
Бұл сауықтыру орнында шипалы ыс­тық судың бар екенін біліп, естіген адамдар жыл бойы толастамай, ағылып өздігінен ем-дом қабылдап жүреді екен
1987 жылдан бері ыс­тық судың емдік қасиеттері толық анықталғаннан кейін мұнда келуші­лердің қарасы арта түскен.
Керімағаш ауылының қадір­менді ақсақалы, Панфилов ауда­нының Құрметті азаматы, кезінде ша­руашы­лық пен ауданды бас­қарған, ел ағасы, абыз қарт Сүлей­мен Көшкіновтер әулетінің бас­тамасымен шипажай құрылысы қолға алынған
Қазір шипажайдың артықшылықтары көп
Жағдайы мүлдем өзгеше
Бүгінгі басшысы әрі сауықтыру орнының бас дәрігері Болат қажы Сүлейменов жоғары санатты, білікті дәрігер.
«Керімағаш» шипажайында 2-3-4 адамдық жатын орындардан тұратын жайлы катедждер, мешіт, асхана, тойхана-кафе, клуб, кітапхана, кинозал, дүкен, дәріхана, қысқы бақ бар
Жолдамаға – жатын орын, бес уақыт тамақ, емдеу (шипасу ішу, оттегі коктейлі, минералды ванна, балшықпен емдеу, физиоемдеулер, шығыс саунасы бассейнімен емдеу, т.б.) түрлері кіреді.
Мен демалушылар атынан шипажайдағы сапалы қызмет жайлы оның басшылары мен дә­рігерлеріне, медбикелеріне деген ықы­ласымды, ақжарма тілегімді осы газет арқылы жеткізуді жөн көрдім.
Енді «Керімағаш» ауылымен аттас ши­пажайдың бүгінгі таңда­ғы бірқатар мұқтаж­дықтарын аз-кем айта кетудің реті келіп тұр
Жергілікті тұрғындардың бірінші айтатындары, осы жерде тұрақты жұмыс істейтін пошта бөлімшесі ашылса құба-құп болар еді дейді.
Екіншіден, жол жөндеуінің жүзеге асуы көңіл көншітпейді
Қадағалау қажет.
Үшіншіден, осы маңдағы разъездге пойыздың аялдауына мүм­кіндік жасалса деген жұртшылық тілегі бар
Өйткені шипажай мен пойыз тоқтап өтетін разъездің арақашықтығы 12 шақырым
Және бұл жолдың сапасы көңіл көншітпейді
Аудан орталығына қатынайтын тұрақты автобустың жоқтығы да қатынас жолын қиындатады
Шешімін күтіп тұрған мәселе
Осы айтылғандар тиісті орындар тарапынан ескеріліп жатса құба-құп.
Кеңес ШӘЙМЕРДЕНОВ,
еңбек ардагері, Қазақстан
Журналистер одағының мүшесі, ҚР Мәдениет қайраткері
Алматы облысы
