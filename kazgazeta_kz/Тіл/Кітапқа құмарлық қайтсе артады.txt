Кітап – адам баласының сан ғасырлық ақыл-ойының жемісі, та­рихы мен тағылымының алтын сандығы
«Кітап дегеніміз – алдыңғы ұрпақтың кейінгі ұрпаққа қалдырған рухани өсиеті
Кітап оқудан тыйылсақ, ой ойлаудан да тыйылар едік» деген еді Ғабит Мүсірепов
Кітап таңдап, талғап оқи білу, оны түсіну мен түйсіну, алған әсерді өмір қажетіне жарата білу – әрбір адам­ның білігі мен білімін, пайымы мен парасатын айқын­дай­тын алғы шарттардың бірі.
Талғам дейміз… Жастары­мыздың кітап оқуға деген ниеті болмай жатқанда талғам ­туралы сөз қозғаудың өзі артық шығар
Мұның себебі неде? Бұл сұрақтың жауабы қоғам болып талқылайтын өзекті мәселеге айналды дер едім
Бүгінгі қоғамның кітабы – ұялы телефон болып отыр
Бұрындары бірдеңені білу үшін үйдегі бар кітапты ақтарып, онда болмаса кітапханаға барып қарайтын едік
Қазір болса жол жүріп, ізденіп, тер төгудің қажеті шамалы
Бүкіл керегің саусағыңды бір-екі басып, екі-үш меңзесең табылып тұр
Бұл – смартфон
Бір жағынан сан мыңдаған ақпараттың бір-екі шертумен табыла қалатыны жақсы, әрине
Дей тұрғанмен, мұның ізденуге деген ниетті, талпынысты арттыруға кері әсері тигізіп жатқан жайы бар
Кітап оқымасақ ойлау қабілетіміз, ой-өрісіміз ақсайтыны белгілі нәрсе ғой
Жалпы бүгінгідей компью­терлік техникаларға тәуелділік артқан заманда қоғамның назарын кітапқа аударту оңай шаруа емес
Бірақ ұлт болып, қоғам болып кіріссек, ойымыздың оң нәтижесі көп күттірмес деген сенімдемін.
Заман өзгерсін, мейлі ғылым дамысын кітаптың орнын еш уақытта техника баса алмас
Тіпті айналып келгенде сол ғаламторда жарияланып жатқан материалдардың барлығы да сол кітаптан алынған
Бірақ бұл жайында қаншалықты ойланамыз?
Оқу жылы басында тәрбие же­текшілері (сынып жетек­ші­лері) жылдық тәрбие жұмы­сының жоспарын жасайды
Мен айтар ұсыныс – осы жоспарда шәкірттер оқитын ірілі-ұсақты, әдебиеттің жанрларын түгел қамтыған, соңынан қоғамдық талдауы, пікір алмасулары бар оқулар, топтық көркем оқуларды ұйымдастырып өткізсе деген ойдамын
Жоспарлау әрекетте­рінде балауса оқырманның жас ерек­шелігі ескерілгені дұрыс
Ұсы­нылған көркем шығар­ма оқыл­ғаннан кейін тақырып төңі­регінде танымдық ойындар (сөзжұмбақтар, көркемсөз, моно­логтар жаттау, тұлға танымдар, көркем шығарма мазмұнына негізделген сценарийлер, түрлі жарыстар, тақырыптық суреттер салу) ұйымдастырыл­са, бұл шараларға ата-аналар тартылса; «отбасылық оқулар» деп аталатын игі шаралар да ұйымдастырылса деген ойдамын.
Кітапты «оқысаң да оқисың, оқымасаң да оқисың» деп күштеп оқыта алмайсыз
Біздің қолдан келетіні – ой салу, насихат жұмыстарын жүргізу
Бірақ мұнымыздың өзі сөз жүзінде қалмаса етті.
Сәния Манарбекқызы,
Алматы сән және дизайн колледжінің қазақ тілі мен әдебиеті пәнінің оқытушысы
