«Ана тілі» газетінің биылғы №5 (1263) 5-11 ақпан аралығындағы санында Д.Төлебаевтың «Жалпақшешейлік пен жалтақтық жалғаса берсе, мемлекеттік қызметші мемлекеттік тілді үйренбейді» атты мақаласы жарық көрді
Осы мақалаға орай өз ойымды білдіруді жөн көрдім.  
Менің ойымша, «мемлекеттік қызметшіге мемлекеттік тілді білуді міндеттеуіміз керек» деген өте орынды айтылған мәселе
Неге? Өйткені мемлекеттік қызметші ол мемлекеттің саясатын жүзеге асырып отыратын тұлға
Сондықтан оның қай тілде сөйлейтіні әр­қай­сымыз үшін маңызды болмақ
Өкінішті жайт, сол мемлекеттік қызметшілердің арасында қазақ тілін білмейтіндер көп
Ал оларға қазақ тілін білу талап етілмеген соң, олар үйренуге де талпынбайды
Олай болмас үшін, автордың мақаласында орынды атап көрсетілгендей, мемлекеттік тілді білуді міндеттеуіміз керек, сонда ғана нәтиже болады
Біз қазақ тілінің қолданыс аясын кеңейту жөнінде тәуелсіздік алған жылдардан бері үнемі айтып келеміз
Енді заң тетіктерін пайдаланып, қолданыстағы заңдарымызға тиісті өзгертулер енгізіп, істің нәтижесін көретін кез келді деп есептеймін.

Бейсен Сәтиев
Ақмола облысы
