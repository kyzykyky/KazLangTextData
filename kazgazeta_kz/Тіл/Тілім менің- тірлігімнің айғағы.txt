Астана қаласындағы №74 мектеп-гимназияда «Алаш арыстарының ой-тұжырымдары – «Сатылай кешенді оқыту» технологиясының теориялық негізі» тақырыбында форум өтті.
Кіші Ғылым академиясы мен Абай атындағы ұлттық педагогикалық университеті Филология институтының ұйтқы болуымен өткен шараның мақсаты – білім жүйесінде «Сатылай кешенді оқыту» технологиясының қолданыс аясын кеңейту.
Төл технология негізінде ұйымдас­тырылған «Тілім менің – тірлігімнің айғағы» атты XVII республикалық ауызша коман­далық олимпиадаға еліміздің әр өңірінен 350-ге жуық оқушы қатысты.
Форум жұмысына Кіші ғылым ака­демиясының вице-президенті В.Грищенко, Ш.Шаяхметов атындағы Тілдерді дамытудың республикалық үйлестіру – әдістемелік орталығының кеңесшісі О
Асанғазы, Астана қаласы Білім бас­қармасының әдіскері Р.Қалқабаева, Орталық Азия университетінің кафедра меңгерушісі А.Тісупова және басқалар қатысты.
Жиын барысында ұлттық мектептің үлгісін жасаудың мағыздылығы да сөз болды.
Серік ПІРМӘНҰЛЫ
АСТАНА
