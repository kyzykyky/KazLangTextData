Елбасы Нұрсұлтан Назарбаевтың «Рухани жаңғыру» бағдарламалық мақаласында айтылғалы  бері  қоғамда  қызу талқыланып келетін  латын әліпбиі  мәселесі әртүрлі пікір-көзқараспен  ширатыла келе, түйінін тапты.  Бұл еліміз үшін тарихи сәттердің бірі десек те болады
Осы  күнді  халқымыз  ұзақ күткен болатын
Енді, міне, сан ғасыр бойы армандап келген төл жазуымызды жаңғыртуға  қол  жеткіздік.
«Қазақ тілі әліпбиін латын графикасына көшірдік, осымен іс тәмам демеуіміз керек
Мұны біз жұмыстың басы деп қабылдауымыз қажет» деді Тіл сарайында өткен «Жаңа әліпби – ұлы дәуір бастауы» атты жиында Алматы облысының тілдерді дамыту жөніндегі басқармасының басшысы Айдар Башбаев
Ассамблея өкілдері, ардагерлер, облыстық басқарма, «Нұр Отан» партиясының өкілдері, қазақ тілінің әліпбиін латын графикасы негізіндегі әліпбиге көшіру жөніндегі жұмыс тобының мүшелері, Тіл басқармасының ­мамандары, «Тіл» оқыту-әдістемелік орталығының оқытушылары және БАҚ өкілдері қатысып, қазақ тілі әліпбиін ­кириллицадан латын графикасына көшіру туралы мәселеге қатысты ойын ортаға салды.
– Қазақстан Республи­ка­сының Президенті Нұрсұлтан Назарбаев­тың латын әліпбиіне көшу туралы Жарлығын Қа­зақстан Республи­ка­сындағы шешуші сәттің бірі деп айтсақ болады
Әлемнің 90 пайызы қолданып отырған әліпбиге Қазақстанның да кірігуі еліміз үшін зор мәртебе
Негізінде, біз латын әліпбиін қолдануды жаңа бастап жатқанымыз жоқ
Біздің ата-бабаларымыз осы жазуды қолданғанын жақсы білеміз
Ендеше, Елбасымыз өткенді қайта жаңғырту арқылы латын әліпбиінің жаңа нұсқасын бекітті
Жаңа әліпби – ұлы дәуір бастауына апарар сара жол болмақ, – деген басқарма басшысы ­Айдар Карбозұлы жаңа әліпбиді қолданысқа енгізуде атқарылар жұмыстар бойынша еш кедергінің болмайтынын да айтты.
Мұнан кейін қалалық ­«Талды­­қор­ған» газетінің бас редак­торы Данияр Сейсенбаев сөз алды
«Жаңа әліпбиді енгізе отырып біз санада жаңалық жасадық
Принциптік тұрғыда әліпбиімізді қабылдадық
Бұл еліміздің рухани жаңғыруындағы жаңа қадам деп есептеуге болады» деген Данияр Болыс­бекұлы
Сондай-ақ «Талдықорған» газетінің соңғы екі нөміріне жоба ретінде бірнеше мақаланы латын әліпбиінің нұсқаларында жазғандығын айтты
«Болашақта да осы жұмыстар қарқынды түрде жалғасын табады» деді.
– Қазақ тілі әліпбиін латын графикасына көшіруді – тәуелсіздіктің жемісі әрі жеткен жеңісі деп білемін, – дейді облыстық «Жетісу» газетінің тілшісі Мәулен Әнербаев
­– Ең бастысы, әліпбиімізді қабылдадық
Ал болашақта атқарылар жұмыс шаш етектен
Сондықтан барлық­та­рыңызды жаңа бастамаға қолдау таны­тып, бірігіп жұмыс жасауға шақырамын, – деді ол.
Жиын барысында сөз алғандар­дың дерлігі енді сөзбен емес, білек сыбанып іс-қимыл танытатын кезең келгенін айтты
Сондай-ақ мемлекеттік тілімізді бүкіл қоғамдық салада еркін қолданылатын дара, негізгі, әрі жұмыстың, әрі қарым-қатынастың құралына айналдыруымыз керек деген ой түйісті.
Жиынды қорытындылаған қазақ тілінің әліпбиін латын графикасы негізіндегі әліпбиге көшіру жөніндегі Алматы облысы бойынша жұмыс тобының жетекшісі Айдар Карбозұлы осыған дейін топ мүшелері аймаққа қарасты тоғыз ауданда болып, халыққа түсіндірме жұмысын жүргізіп келгендігін, ендігі сәтте, Елбасының тарихи шешіміне орай топтың ал­да­ғы атқарар жұмыс барысына өзгерістер енгізіліп, жаңа қырынан бастау алатындығын да айтты.
Д.ЖҰМАҒАЛИҰЛЫ
Алматы облысы
