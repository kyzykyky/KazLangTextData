Жуырда ҚР Премьер-Министрі Кәрім Мәсімовтің қатысуымен Мәдениет және ақпарат министрлігінің алқа мәжілісінің кеңейтілген отырысы өтті
 Министрлік басшысы Мұхтар Құл-Мұхаммед мәдени және ақпараттық саясаттың өткен жылғы жұмысын қорытындылап, биылғы жылда атқарылатын міндеттерді айқындады
Аталған шараға Парламент депутаттары, Президент Әкімшілігі мен Премьер-Министр Кеңсесінің өкілдері, мәдениет мекемелерінің, бұқаралық ақпарат құралдары мен үкіметтік емес ұйымдардың басшылары қатысты.
– Өткен жыл еліміздегі экономикалық дағдарыстың белең алуына қарамастан мәдени-ақпараттық сала үшін нәтижелі болды
Министрлікке жүктелген барлық тапсырмалар мен міндеттер уақтылы және сапалы орындалды, – деді министр Мұхтар Абрарұлы  Құл-Мұхаммед Абрарұлы өз сөзінде
Расымен де, ведомства басшысы айтқандай-ақ, былтырғы жылы Министрліктің жұмысы алғашқы рет 2009-2011 жылдарға арналған Стратегиялық жоспардың негізінде құрылып, сол жылдың жемісті аяқталуына әсер еткен еді
Мысалы, заңнамалық базаны жетілдіру мақсатында сала үшін маңызды бірқатар заң жобалары қабылданды
Атап өтсек, «Саяси партиялар туралы», «Бұқаралық ақпарат құралдары туралы» және құжаттамалық қамтамасыз ету мәселелері жөніндегі үш заңға өзгерістер мен толықтырулар енгізілді
Қазіргі уақытта Парламентте «Мәдениет туралы» Заңының жобасын қарау жұмыстары аяқталып келеді
Одан бөлек, Үкіметтің 45 қаулысы және Премьер-Министрдің жеті өкімі қабылданған-ды
Осы орайда, Елбасының «Қазақстан Республикасындағы мемлекеттік жоспарлау жүйесі туралы» Жарлығын орындау мақсатында Мәдениет және ақпарат министрлігінің 2010-2014 жылдарға арналған стратегиялық жоспары әзірленіп, Үкімет қаулысымен бекітілгені де министр назарынан тыс қалмады.
— 2009 жылы Мемлекет басшысының қолдауымен жүзеге асырылып жатқан «Мәдени мұра» бағдарламасының екінші кезеңін іске асыру басталды
 «Мәдениет саласында Елбасының бастамасымен қолға алынған «Мәдени мұра» ұлттық стратегиялық жобасы басты және маңызды болып табылады, — деген министр, «өткен жылғы Президенттің тікелей желісі барысындағы келіп түскен мың жарымға жуық сұрақтардың әрбір бесіншісі мәдени мұра тақырыбына байланысты болуы, қоғам тарапынан қызығушылықтың артып отырғандығын байқатады» деді әрмен қарай сөзін жалғап.
Жалпы, бұл кезең тарихи-мәдени мұраларды ғылыми айналымға, оқу процесіне енгізіп, БАҚ арқылы барша қоғам игілігіне айналдыруды көздейді
Жұмыстың басы бірінші кезекте шетелдегі мәдени құндылықтарымызды түгендеуден басталған
Жалпы алғанда былтыр 12 қолданбалы ғылыми, 49 археологиялық зерттеу, 26 тарих және мәдениет ескерткіштерін қалпына келтіру жұмыстары жүргізілді
Бүгінгі таңда солардың сегізі қалпына келтіріліп те қойыпты
Бір ғана мысал, «Қазақтың дәстүрлі 1000 күйі» және «Қазақтың дәстүрлі 1000 әні» бірегей жобалары да ерекше маңызға ие
Министрлік тарапынан, Қытай, Моңғолия, Ресей, Өзбекстан, Қарақалпақстан, Түркіменстан елдеріне фольклорлық материалдар жинақтау мақсатында экспедиция жұмыстары жүргізілуінің нәтижесінде «Қазақтың дәстүрлі 1000 күйі» атты жоба басылып шықты.
— Бұл да біздің ұлт мәдениетіндегі ұлы жобалардың бірі деп айта аламыз, — дейді Мұхтар Құл-Мұхаммед мырза
Халықтың тарихи мұраларға қазіргі заманғы форматта әрі ыңғайлы қолжетімділігін қамтамасыз ету үшін іске қосылған «Мәдени мұра» ғаламтор порталын бір жылдың ішінде әлемнің 50-ден астам елінен 200 мыңнан астам адам пайдаланыпты
Иә бұл да мақтанышпен айтарлық жәйт
Ғаламтор мүмкіндігінің қаншалықты тиімді екенін осыдан-ақ байқауға болады.
Ұлттық кино өндірісін дамыту саласында жеткен жетістіктерге тоқталған Құл-Мұхаммед, «Қазақфильм» киностудиясына жаңғырту жұмыстары жалғасып, ғимараттарға жөндеу жұмыстары жүргізілгендігін тілге тиек етті
Бүгінде киностудияның түсіру, монтаж, дыбыс жазу студиялары жаңа кешенді сандық аппараттармен жабдықталған
Аталмыш киностудия биылғы жылы қазақ киносының ескі дәстүрін жалғастырып, көрген сайын көре бергің келетін Шәкен Аймановтың жауһарлары «Атаманның ақыры», «Транссібір экспресі» фильдерінің жалғасы іспетті «Сіз кімсіз, Ка мырза?» фильмін дүниеге әкелді
2009 жылы «Қазақфильм» студиясы 11 көркемсуретті, 5 анимациялық және 3 деректі фильмді көрерменге ұсынып, прокатқа шыққан отандық фильмдердің үлесі екі жарым еседен астамға өскен.
Отандық кино өндірісі жайлы одан әрі сөзін жалғастырған министр, алдағы жылы көрермен назарына ұсынылатын бірнеше жаңа жобаларды таныстырды
Мәселен, Тимур Бекманбетовтің «Алтын жауынгер», Егор Кончеловскийдің «Нағыз полковник», Рүстем Әбдірашовтың «Менің балалық шағымның аспаны» және 12 сериялы «Астана – махаббатым менің»  фильмдерін  жеке-жеке аталды.
Театр саласында да қыруар жұмыстар атқарылған екен
Еліміздің театр сахналарында ойналған мыңнан астам спектакльдердің ішінде 36 жаңа қойылымдар көрермендер назарына ұсынылып, 2 спектакль қалпына келтірілген
Биылғы жылдың театр өміріндегі айтулы оқиғалары деп Еуропаның жетекші театрларымен шығармашылық одақ жасай отырып сахналанған Д.Вердидің «Аида», А.Аданның «Корсар», Д.Пуччинидің «Богема» операларының қойылымдарын атауға болады.
— Өткен жылдың соңындағы премьералардың ішінде Италия композиторы Гаэтано Доницеттидің «Махаббат шырыны» операсын айтуға болады
Қазір бұл операға сатылатын билет екі айға дейін тапшы болып тұр
Соңғы кездері республикалық театрлардың қойылымдары толық аншлаг түрінде жүріп жатыр
Сондықтан да, театрларымызда билет тапшылығы болса, бола берсін, бірақ мәдениет тапшылығы болмасын, — дейді театр саласындағы жетістіктер жайлы сөз еткен министр.
Театр саласындағы басты жаңалықтың бірі – биыл қазақстандық он опера әншісі Миланның атақты Ла Скала опера театрында бір жылдай тәжірибе алмасып қайтады деп жоспарланып отыр
Бұл бұрын-соңды сахна тарихында болмаған оқиға екені даусыз
Ал Лермонтов атындағы орыс драма театрына Ресейдің белгілі әртісі Сергей Безруков келіп өнер көрсетеді деп күтілуде
Министрлік жұмысының маңызды бір бөлігі отандық мәдениетті шетелдерде насихаттауға арналған
Қазақстанның 2009 жылғы мәдениет күндерінің географиялық ауқымы өте кеңейіп Еуропа, ислам және ТМД елдерінде көптеген ауқымды шаралар өткен
Біріккен Араб Әмірлігі, Беларуссия, Түркменстан, Сауд Арабиясы, Иордания елдеріндегі Қазақстанның мәдениет күндеріне сол елдердің 50 мыңнан астам зиялы қауым өкілдері қатысқан
Ал еліміздің Германиядағы күндерінің өзінде 50-ден астам мәдени шаралар өткізіліпті.
Тіл саясатында да оңтайлы істер атқарылыпты
Министрлік 2001-2010 жылдарға арналған мемлекеттік бағдарламаны іске асырып келеді
Оның аясында ауқымды шаралар жүзеге асырылуда және мемлекеттік тілді оқытудың әдістемесі үнемі жетілдірілуде
Бағдарламаның мерзімі аяқталуына байланысты министрлік Тілдерді қолдану мен дамытудың 2011-2020 жылдарға арналған жаңа мемлекеттік бағдарламасын әзірлеуге кіріскен
Құдай қаласа, бұл бағдарлама үстіміздегі жылдың қараша айына толықтай дайын болуы керек
Бұдан бөлек мемлекеттік тілді оқытудың әдістемесі жетілдіріліп, үстіміздегі жылы жалпы таралымы 260 мың дананы құрайтын 8 сөздік жарыққа шыққан
Және алты сөздік пен салалық терминологиялық анықтамалықтар интернет желісіндегі тілдік порталда орналасқан
19 аталыммен – электронды аудио және бейне кітаптар, грамматикалық анықтамалықтар мен оқу сөздіктері жинақталған «Мемлекеттік қызметкердің тілдік портфелі» шығарылыпты
Жалпы мемлекеттік тілді оқыту орталықтарының саны екі есеге көбейіп, 45-тен 93-ке артқан.
«БАҚ туралы» Заңға өзгерістер енгізілуіне сәйкес, келер жылы Заң талабы күшейтілмек
Депутаттардың бір ауыздан қабылдаған «телеарналарда мемлекеттік тілдегі хабарларды тең тарату жөніндегі» норманы жүзеге асыруға министрлік тарапынан монитроинг жүргізілген
Қазірдің өзінде барлық мемлекеттік телеарнадағы қазақ тіліндегі бағдарламаның үлес мөлшері 70 пайызға келіп жетті.
Министрліктің ақпараттық саладағы стратегиялық міндеттеріне тоқталған Мұхтар Абрарұлы бүгінде республикада 2946 бұқаралық ақпарат құралдары жұмыс істейтіндігін баяндамасына арқау етті
Бүгінде  БАҚ-тың 80%-дан астамы жеке меншік
2009 жылы алғашқы рет БАҚ мемлекеттік ақпараттық тапсырысты танымалдық, қамтылу және таралым рейтингісі негізінде алды
Мемлекеттік тапсырыс арқылы бүгінде Қазақстан халқы 182 тақырып бойынша әлеуметтік маңызды, өзекті ақпараттарды алуда.
Өткен жылы Министрлік 1000-нан астам республикалық және 3000 өңірлік іс-шараларды жарыққа шығаруды ұйымдастырды, 93 медиа-жоспарды іске асырған
Саланың дамуының басқа да көрсеткіштерінің арасында мемлекеттік телеарналар эфиріндегі өзіндік контент үлесі ұлғайған
2009 жылы жүргізілген жұмыс нәтижесінде 96 елді мекеннің телевизиялық және радиобағдарламаларды қабылдау мәселесі 96 таратушы және 23 радиотелевизиялық станциялардың жұмысын іске қосу арқылы шешілді
Міне осыдан-ақ мемлекеттік ақпараттық саясаттың сенімді жетістігін байқауға болады.
— Әлеуметтік маңызды әдебиет түрлерін шығаруда министрлік үлкен нәтижелерге қол жеткізген
2009 жылы жалпы таралымы 1 113 500 дана 472 атаулы кітап басып шығарылды
Бір жылдың ішінде 1 млн-нан астам кітап шығарылуы және оның басым бөлігі қазақ тілінде басып шығарылуы олда үлкен жетістік, — дейді Мәдениет және ақпарат министрі
Бұдан бөлек, мұражай ісі, кітапхана, мәдениет ошақтары, мұрағат салаларындағы, азаматтық сектормен қарым-қатынас мәселесіндегі нәтижелі жұмыстарға да тоқталған Мәдениет және ақпарат министрі Мұхтар Құл-Мұхаммед, мәдениет пен ақпараттың әлеуетін одан әрі нығайта түсу үшін ағымдағы жылы жүзеге асырылатын шаралар ауқымымен таныстырды.
Биыл «Мәдени мұра» ұлттық стратегиялық жобасының 2009 – 2011 жылдарға арналған іс-шаралар жоспарын іске асыруды жалғасын табады
Сонымен қатар, министрліктің алдында Қазақстанның биыл ЕҚЫҰ-ға төрағалық етуін барынша ақпараттық тұрғыдан қамтамасыз ету, ауқымды мәдени шараларды жүзеге асыру міндеті, Конституцияның 15 жылдығы мен Ұлы Жеңістің 65 жылдығын атап өтуге қатысты іс-шаралар бар
Министр, БАҚ-тың бәсекеге қабілеттілігін арттыру мен технологиялық құрамын дамытуға және «Тілдерді қолдану мен дамытудың 2011-2020» жылдарға арналған мемлекеттік бағдарламасының жыл аяғына дейін жасалатынына сендірді
«Мемлекеттік әлеуметтік тапсырыс мәселелері бойынша кейбір заңнамалық актілерге өзгерістер мен толықтырулар енгізу туралы» ҚР Заңының жобасын әзірлеп, Парламентке дер кезінде енгізу қажеттігін сөз еткен ол, және бір айтулы оқиға биылғы жылы Қазақстанның бастамасымен БҰҰ жария¬лаған мәдениеттерді жақындастырудың халықаралық жылына арналған ауқымды іс-шаралар жоспары жайлы тілге тиек етті.
Министр баяндамасынан кейін жарыс сөзге шыққан, «Қазақстан» республикалық телерадиокорпорациясы» АҚ президенті Жанай Омаров телеарнаның 14 облыстық телерадиокешендері бойынша, жаңа бағыттағы атқарып жатқан жұмыстар туралы көпшілікті құлағдар етті
Ал, Шәкен Айманов атындағы «Қазақ¬фильм» АҚ президенті Ермек Аманшаев киностудияның соңғы жылдардағы қол жеткізген жетістік¬теріне тоқталды
Парламент Мәжілісінің депутаты, Қа¬зақстанның Азаматтық альянсы прези¬денті Айгүл Соловьева министрліктің үкіметтік емес ұйымдармен тығыз қарым-қа¬тынаста жұмыс істей беретініне сенім білдірді
Ал Ақтөбе облыстық мәдениет басқарма¬сының бастығы Нәзира Табылдинова болса, облыстағы мәдени және ақпараттық саясаттың іске асырылуы жайлы сөз етті.
Жалпы, жиынды қорытындылаған Үкімет басшысы Кәрім Мәсімов министрліктің өткен жылғы жұмысына оң баға берді
Және министрлік кешеніне биылғы жылға атқаратын бес міндетін айқындады
Олардың алғашқысы «Мәдени мұра» мемлекеттік бағдарламасын жүзеге асыруға байланысты жаңа жоба әзірлеу
Екіншісі, Елбасының Қазақстан халқы Ассамблеясының ХV сессиясында берген тапсырмасын орындау мақсатында «Тілдерді қолдану мен дамытудың 2011-2020 жылдарға арналған мемлекеттік бағдарламасын» әзірлеу
Үкімет басшысы «бұл бағдарламада мемлекеттік тілді дамытуға басымдық беру керек
 Бағдарламаны әзірлеуде барлық зиялы қауымның һәм қоғамдық құрылымдардың ұстанымдары ескерілуі тиіс
Мемлекеттік тіл мәселесі елдік мұратқа айналуы тиіс» деп сөзін нығырлады
  Үшінші міндет – ақпарат саласы бойынша жүргізіледі
Министрлік биылғы жылы тиісті құрылымдармен бірлесіп, сандық телевизияға көшу жолдарын қарастыруды жалғастыруы қажет
Төртінші міндет, мемлекеттік емес ұйым¬дармен әрмен қарай осы қарқында жұмыс істей беруі
Бесінші – қазақ мәдениетін әлемдік сахынаға шығару міндеті
Премьер-министр бұл жайында, «Ол үшін балаларға, жастарға арналған жаңа шығармалар жазу маңызды
Тәуел¬сіздік тақырыбына арналған жаңа опера, балет және драмалық туын¬дыларды дүниеге әкелу және кино саласын әрі қарай дамыта түсу керек» деп ой қорытты.
Бейбітгүл ӘБДІҒАППАРҚЫЗЫ
