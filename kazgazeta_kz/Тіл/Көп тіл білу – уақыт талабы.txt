Абылай хан атындағы Қазақ халықаралық қатынастар және әлем тілдері университетінде Қазақстан Республикасының Президенті Н.Ә.Назарбаевтың «Болашаққа бағдар: рухани жаңғыру» атты бағдарламалық мақаласын іске асыру аясында «Қазақстан Республикасындағы әлеуметтік-экономикалық және мәдени-лингвистикалық көріністердің алуан түрлілігі» атты халықаралық ғылыми-практикалық конференция өтті.
Шараға Алматы қаласындағы Ресей Федерациясы Бас консулдығының консулы, философия ғылымының кандидаты И.Переверзева, Болгария Республикасы Елшілігінің сауда-экономикалық мәселелер жөніндегі қызмет басшысы М.Миладинов және Вашингтон уни­верситетінің PhD докторы Д.Рюкерт және т.б
қатысты.
Салтанатты мәжіліске қатысушы­лар Қазақстандағы білім беру, саяси және экономикалық үдерістерге қатысты ой-пікірлерімен бөлісті
Франция Республикасы елшілігінің университеттік серіктестік мәселелері жөніндегі атташесі Жиль Мамец өз кезегінде Франция және Қазақстан елдерінің арасындағы татулық және серіктестікке биыл 25 жыл толғанын еске салып, Қазақстанның білім саласындағы бәсекеге қабілеттілігін арттыруға бағытталған шараларына көңілі толатынын білдірді.
Еліміз үшін өзекті бастамалардың бірі – латын әліпбиіне көшу мәселесі жайлы да сөз қозғалды
Бұл ретте Абылай хан атындағы Қазақ халықаралық қатынастар және әлем тілдері университетінің профессоры Б.Қалиев латын әліпбиінің заманауи инновациялық дамудағы маңызын ерекше атап өтті.
Жиын барысында университет ректоры С.Құнанбаеваның Қазақстандағы шет тілде оқытудың теориясы мен практикасы туралы «Көп тілді тұлғалықты дамытуда когнитивтік лингвистиканың тұжырымдамалық негіздері» атты оқулығының тұсаукесері өтті.
Халықаралық серіктестікті нығайтуға бағытталған конференция бағдарламасы рухани жаңғыру, еліміздегі мәдени-лингвистикалық көріністер, қазіргі саяси және экономикалық үдерістер тақы­рып­тарында секциялық мәжілістерде жалғасын тапты.
Жамал СӘРСЕНОВА
