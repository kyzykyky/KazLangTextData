Манарбек Мұхамеджанов,
Шығыс Қазақстан облысының Тілдерді дамыту басқармасының бастығы:

1
Азаттықтың таңы атқалы 20 жылдың жүзі болды
Осынау тәуелсіздігіміздің тұғыры бекіп, еліміз еңсесін көтерген тұста мемлекеттік тілдің мәртебесі үшін біраз  ауқымды істердің атқарылғаны анық
Осы уақыт аралығында  тіл мәселесі төңірегінде қалада  жүзеге асқан жұмыстарға тоқталып өтсеңіз.
2
Тіл мәселесін шешуде  түрлі кедергілердің де кездеспеуі мүмкін емес
 Соларды атап  айтсаңыз.
3
Тәуелсіздіктің торқалы тойы қарсаңында мемлекеттік тілдің   мәртебесі  аясында қала көлемінде атқарылар  бірқатар шаралардың   жоспарымен  бөліссеңіз.1
Биылғы жыл – Қазақстан халқы үшін ерекше қастерлі жыл
 Тәуелсіз ел болып түндікті ашқанымызға тура жиырма жыл толмақ
Осы мерейлі шақта халық тәуелсіз Қазақстанның  экономикалық өрлеуінен  рухани серпіліс күтетіні анық
Сол рухани серпілістің ішінде тілдік ахуал да бар.
Еліміздегі тіл саясатын іске асырудағы басты құжаттың негізгі міндеттерінің бірі – мемлекеттік тілдің мемлекеттік басқарудағы негізгі тіл ретінде қолданылуын қамтамасыз ету
Ел Президентінің іс жүргізуді мемлекеттік тілге көшіру жөніндегі Жарлығын орындау мақсатында біздің өңірде де ай сайын мемлекеттік органдар мен мекемелердің құжат айналымына мониторинг жасалып, талданып отырылады
Мемлекеттік органдар жүйесінде актілерді әзірлеу мен қабылдауда негізгі тіл ретінде мемлекеттік тілдің қолданылуы қамтамасыз етілді.
Бүгінгі күні облыста 1 облыстық, 8 қалалық және аудандық тілдерді оқыту орталықтары мемлекеттік қызметшілер мен азаматтардың басқа да санаттарына мемлекеттік тілді оқытуда
Орталықтардың барлығы мультимедиалық кабинет жабдықтарымен, электрондық және инновациялық оқыту бағдарламаларымен, озық оқыту технологияларымен, маман оқытушылармен қамтамасыз етілген
 Сонымен қатар  23  жекеменшік тіл үйрету орталықтары жұмыс істейді.
Биыл аудандар мен қалалардың әкімдері, басқарма, департамент бастықтары «Қазтест» жүйесі бойынша мемлекеттік тілді білуден сынақ тапсырып, жақсы нәтижелер көрсетті
Енді әкімдердің, басқарма, департамент бастықтарының орынбасарлары, бөлім басшылары, ауыл, кент округтерінің әкімдері осындай сынақтан өтетін болады
Бұл Елбасы тапсырмасына сай облыста тілдік дамудың жаңа кезеңінің басталғанын көрсетеді.
Мемлекеттік тілдің қолданылу аясын кеңейту бағытындағы шаралардың ішінде оны өзге ұлт өкілдеріне насихаттау, олардың жастары арасында түрлі байқаулар, конкурс­тар өткізу ісіне баса назар аударылуда
Жыл сайын мемлекеттік тілді меңгерген өзге ұлт жастарының форумын өткізу дәстүрге енгізілді
Бұл тәжірибеміз Мәдениет министрлігі тарапынан қолдау тауып, 2009 жылы Риддер қаласында мемлекеттік тілді жетік меңгерген өзге ұлт жастарының республикалық форумы өткізілді
Өткен жылы осы іспеттес облыстық форум Зырян қаласында өтті, оған өзге ұлттардың мыңға жуық жастары қатысты.
Облыс әкімі Б.М.Сапарбаевтың бастамасымен 2009 жылдан бастап облыстың педагогикалық және медициналық жоғары оқу орындарының қазақ бөлімдерінде оқуға тілек білдірген өзге ұлт жастары үшін жыл сайын 20 грант бөлініп келеді
Екі жыл ішінде оған қырықтан астам жас тілек білдірді
Конкурстық іріктеуден өткен 8 жас қазір Өскемен және Семей қалаларындағы жоғары оқу орындарында білім алып жатыр
Сонымен қатар жоғары оқу орындарында оқитын, мемлекеттік тілді жетік меңгерген өзге ұлт жастарына қосымша стипендия тағайындау, оқу төлемақысына жеңіл­діктер жасау мәселесін жүйеледік
Қазір 15 студент осындай жеңілдіктерді пайдалануда
Бүгінгі күні  қазақ тілінде оқытып, тәрбиелейтін балабақшаларда 500-ге жуық, мектептерде 400-ден астам басқа ұлт өкілдерінің балалары мемлекеттік тілде оқып, тәрбиеленуде
Бас­­қа ұлттың өкілдері басым тұратын Шемонаиха, Глубокое аудандарында қазақ тіліндегі бала­бақшаларға кезекте тұрғандардың басым көп­шілігі – орыс ұлтының балалары
Осыдан төрт-бес жыл бұрын мұндай мысал жоққа тән еді.
Мемлекеттік тілдің қолданылу аясын кеңейту, оның мәртебесін нығайту жұмыстарын ұлттық тіл саясатының жетекші бағыттарының бірі болып табылатын ономастикалық жұмыс­тарсыз көзге елестету мүмкін емес.
Елбасы Н.Ә.Назарбаев бір сөзінде: «Тәуелсіз мемлекеттің бір белгісі оның ұлттық нышандары десек, сол ұлттық нышандар елдімекендердің, көшелердің, алаңдардың аттарынан көрініп тұруға тиіс
Сонымен бірге отаршылдық сая­сат­тың көзіндей сақталып қалған атаулардан бірте-бірте арылу шарт» деген еді
 Соңғы екі жылда облыста 10 елдімекенге, 4 ауылдық округке өздерінің тарихи атаулары қайтарылды
«Шығыс Қазақстан облысы жер-су атауларының атласы», «Шығыс Қазақстан топонимикасы» атты арнайы жинақтар әзірленді
Осылайша Шығыс Қазақстанның картасы қазақыланып келеді.
Бүгінгі күнге дейін ұлтымыз қазақ болғанымен, аты-жөніміз дүбәра  кейіпте жазылып, айтылып  келгені жасырын емес
Басқарма тарапынан ұлты қазақ азаматтардың аты-жөнін қазақ тілінде жазу мәселесіне тұрақты мониторинг жасалып келеді
Егер 2005 жылы жаңа туған нәрестелердің 28 пайызының ғана аты-жөні қазақша рәсімделсе, бүгінгі күні ол 59 пайызға жетті
Бұған жыл сайын өткізілетін «Тілге қолдау – ататектен басталады» акциясы, басқа да шаралар ықпал етуде
Мысалы, биыл өткен «Тілім менің – тірегім, елім деп соғар жүрегім» айлығы аясында өткен акция барысында облыс бойынша ұйымдастырылған 94 семинар-кеңес, дөңгелек үстел отырыстарына 5682 адам қатысты
Нәтижесінде 2887 азамат тегін, әкесінің атын өзгертуге тілек білдірсе, 663 азаматқа салтанатты түрде куәлік табыс етілді.
2
Мемлекеттік тілдің қолданылу аясын кеңейту, бәсекеге қабілеттілігін арттыруды өңірде пәрменді жүргізу мәселесінде қолбайлау болып отырған жайлар да бар
Мысалы, мемлекеттік қызметшілердің мемлекеттік тілді меңгеру жауапкершілігін арттыратын тетік – мемлекеттік тілді білуге тиіс лауазымдар тізбесінің күні бүгінге дейін жоқтығы
Мемлекеттік қызметшілерді бірнеше жыл қатарынан мемлекеттік тілге тегін оқытамыз, алайда нәтиже шамалы
Бернард  Шоу айтқандай,  «тәжірибеде қолданылмаса, оқу  арқылы  тіл үйрену мүмкін емес».
Екіншіден, қолданыстағы тіл заңнамала­рының әлсіздігі, әсіресе, көрнекі ақпарат пен деректемелерді рәсімдеуде заң бұзушылықтарға жол берген субъектілерге шара қолдануға құқықтық  тетіктің жоқтығы.
Сонымен қатар облыстың елдімекендерін­дегі деректемелер мен көрнекі ақпаратты, жарнамаларды тіл заңының талаптарына сай етіп орындау  өзекті мәселелердің бірі болып отыр.
Дегенмен аталған кемшіліктерді түбегейлі жою  жөніне келгенде мәселе  тағы да заңға келіп тіреледі
Көрнекі ақпарат пен жарнамалар тілін бұзғандарды жауапкершілікке тарту мәселесінің қолданыстағы «Қазақстан Республикасындағы Тіл туралы» Заңында,    «Әкімшілік құқық бұзушылық туралы» Кодексте  қарастырылмауы көп нәрсеге қолбайлау болып отыр.
Шешімін күткен мәселенің бірі – жұмысшы кадрларын мемлекеттік тілде даярлау мәселесі
Бүгінгі күні кәсіптік мектептердегі оқушылардың 24 пайызы ғана мемлекеттік тілде даярланады
Оның өзі де токарь, слесарь, сантехник, электрик, фрезеровщик сияқты қат мамандықтар емес
Сондықтан  2015 жылға қарай  мемлекеттік тілде даярланатын жұмысшы мамандықтарының үлесін 50 пайызға жеткізуді қолға алу мәселесі тұр.
Бұл айтылғандардың  бәрі тек біздің өңірде ғана емес, бүкіл ел аумағында орын  алып отырған жағдай
 Біздің ендігі міндетіміз жоғарыда айтылған мәселелердің барлығын түбегейлі шешу болып отыр
 Облыстық мәслихаттың сессиясында  депутаттармен бірлесе отырып, осы мәселені бүге-шігесіне дейін талқыладық.
3
Тәуелсіздік – бұл біздің басты құн­дылығымыз
 Облысымызда Қазақстан Республикасы Тәуелсіздігінің 20 жылдығына арналған  шаралар белсенді түрде жүріп жатыр
 Оның алғашқысы – жылдың басынан басталған «20 жарқын іс» акциясы
Облыстық Тілдерді дамыту жөніндегі басқармасы да жобаны жүзеге асыруға атсалысуда
Аталған жоба аясында жыл басынан бері «Тілім менің – тірегім, елім деп соғар жүрегім» және «Мемлекеттік тілге құрмет – Тәуелсіздікке құрмет» айлықтары өтті
Қоғамдық санада мемлекеттік тілде сөйлеушінің мәртебелі бейнесін қалыптастыру, қазақстандық патриотизмге тәрбиелеу, өзге ұлт өкілдерінің мемлекеттік тілде ауызекі сөйлеу дағдыларын арттыру мақсатында «Бала шақтан – болашаққа мемлекеттік тілмен» және «Тіл – Тәуелсіздік кепілі» облыстық конкурстарын өткіздік
Оның біріншісі мемлекеттік тілді білуден балабақшалардағы өзге ұлт тәрбиеленушілері арасында ұйымдастырылса, соңғысы жоғары оқу орны студенттері арасында облыс әкімінің жүлдесі үшін өткізілді.
Үстіміздегі жылдың наурыз айында қазақ жастары арасында өткен орыс тілі білгірлерінің «Өзге тілдің бәрін біл…»,  алдағы уақытта  мемлекеттік және белорус тілдерін білуден белорус жастары арасында өтетін «Ана тілім – ата мұрам, мемлекеттік тіл – рәмізім»  облыстық конкурстары, өзге ұлт жастар арасындағы «Мақсұтым – тіл ұстартып, өнер шашпақ…» атты Абай оқулары, «Мемлекеттік тілді білу – парыз» және «Тілдарын – 2011» облыстық олимпиадалары мен өзге ұлт жастарының «Бір Отан, бір тіл – Тәуелсіз Қазақстан» атты облыстық форумы – осының барлығы – Қазақстан Республикасы Тәуелсіздігінің 20 жылдығына орай «20 жарқын іс» жобасы аясында жүзеге асатын шаралар
 Бұған қоса Қазақстан халқының тілдері күніне арналған «Ел бірлігі – Тәуелсіздік тұғыры» атты тілдер фестивалі мен  жастар арасында «Біз мемлекеттік тілде сөйлейміз» акциясын өткізуді жоспарлап отырмыз.
Алаштың ардақтысы М.Шоқай «Ұлттық рухтың негізі – ұлттық тіл» деген еді
Бүгінгі күнде Қазақстан халқын қазақтың  жанына топтастырып, қазақ мүддесі үшін күресуге шақыру үшін  қазақтың тілін төрге шығаруымыз керек.
