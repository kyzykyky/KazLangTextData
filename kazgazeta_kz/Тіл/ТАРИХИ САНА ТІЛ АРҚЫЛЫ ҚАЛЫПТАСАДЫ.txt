Біз жетпіс жыл үстемдік құрған тоталитарлық жүйенің тұсында тілімізді, салт-дәстүрімізді, ұлттығымызды жоғалтуға аз-ақ қалдық
Тілінен айырылса ұлттың да құритыны белгілі
Империялық жүйе күйреп, Тәуелсіздіктің таңы атқанда ана сүтімен бойымызға сіңген қазақылығымыз, ана тіліміз ортамызға оралды
Бабаларымыз аңсаған арман орындалып, өз алдымызға дербес ел ­болып, қазақ тілі – мемлекеттік тіл статусын алды
Бүгінгідей жаһандану үдерісі белең алған ­заманда ұлт ретінде сақталып қалғымыз келсе, ана тілімізге үлкен мән беруіміз қажет
«Қазақ қазақпен қазақша сөйлессін» деген Елбасымыз Нұрсұлтан ­Назарбаев «Қазақстан-2030» даму стратегиясында: «Біз барша қазақстандықтарды біріктірудің басты факторларының бірі – еліміздің мемлекеттік тілін, барлық қазақтардың ана тілін одан әрі дамытуға күш-жігерімізді жұмсауымыз керек» дейді.
2011 жылғы 29 маусымда Елбасының Жарлығымен бекітілген «Қазақстан Республикасында тілдерді дамыту мен қолданудың 2011-2020 жылдарға арналған мемлекеттік бағдарламасы» бекітілді
Оны жүзеге асыру жөніндегі Атырау облысының 2017-2019 жылдарға арналған іс-шаралар жоспары да жасалды
Соның негізінде Құрманғазы ауданы әкімдігінің 2017 жылғы 12 мамырдағы №200 қаулысымен тілдерді дамыту мен қолданудың 2017-2019 жылдарға арналған аудандық іс-шаралар жоспары қабылданып, жүзеге асырылып отыр
Бағдарламаның мақсаты – мемлекеттік тілдің мәртебесін арттыру, әлеуметтік-коммуникативтік функцияларын кеңейту, оны оқытудың инфрақұрылымын нығайту, ауданның ономастикалық кеңістігіндегі үрдістерді реттеуге ықпал ету, тіліміздің дамуына ақпараттық, мәдени қолдау көрсету.
Аудан көлеміндегі шаруашылық субъектілерінде «Тіл туралы» Заңның орындалуына бақылау жасалып, ауылдық округ әкімдеріне, қоғамдық ұйымдарға, мекемелерге, жеке кәсіпкерлерге әдістемелік көмек көрсетіліп, заң бұзушылық фактілерін туындатпау мақсатында жұмыстар атқарылып, нақты тапсырмалар беріліп, ұсыныстар жасалады
Мемлекеттік органдар өз қызметінде мемлекеттік тілді қолдануда
Барлық ісқағаздары, кіріс-шығыс құжаттары ана тілімізде жүргізілуде
Құрманғазы аудандық мәдениет және тілдерді дамыту бөлімі мекемелердің тіл саласындағы жұмысын, көрнекі ақпаратының рәсімделуін зерттеп, мемлекеттік тілді дамыту бағытында әдістемелік көмек жасап отыр
Ресми шаралар тек мемлекеттік тілде өтеді.
Тілдік ортаның кең қанат жаяр жері – білім беру жүйесі, мәдениет саласы, мектептер мен балабақшалар
Ауданымызда қазақ тілінде білім алып, тәрбиеленушілер саны жылдан-жылға өсе түсуде
Оқыту тіліне қарамастан «Қазақ тілі» пәні барлық мектептерде жүреді
Оқушылар мектеп бітіргенде мемлекеттік тілді түгел игеріп шығады
Себебі бізде бүлдіршіндердің тілді балабақшадан бастап үйренуіне үлкен көңіл бөлінеді
Мәдени, спорттық, бұқаралық шаралар қазақ тілінде ұйымдастырылады
Нәтижесінде өзге ұлт өкілдерінің мемлекеттік тілді білуге деген құлшынысы артуда.
Мемлекеттік бағдарламадағы басты басым бағыттың бірі – «Қазтест» жүйесін қолданысқа енгізу жұмыстары жүргізіліп жатыр
Жергілікті бюджеттен қаржыландырылатын мемлекеттік қызметшілер осы жүйе бойынша диагностикалық тестімен түгел дерлік қамтылған
Өткен жылы аталған тесттен аудан аумағында – 1200, ағымдағы жылдың бірінші жартысында 410 адам өтті.
Тіл саясатының жетекші бағыты – ономас­тика саласы
Мұндағы басты міндет – Тәуелсіз еліміздегі қайта жаңғырған ұлттық сана, тарихи мұра, қоғамдық көзқарасқа жауап беретіндей ономастикалық жұмысты жүйелендіру, дамыту, қазіргі егемен еліміздің болмысына бейімдеу
Біз халқымыздың ұлттық мақтанышына айналған ұлы тұлғаларын, төл тарихымыздың айшықты кезеңдерін есте қалдыруға басымдық беруді мақсат тұтып отырмыз
Елбасымыз «Болашаққа бағдар: рухани жаңғыру» атты бағдарламалық мақаласында: «Туған жердің әрбір сайы мен қырқасы, тауы мен өзені тарихтан сыр шертеді
Әрбір өлкенің халқына суықта пана, ыстықта сая болған, есімдері ел есінде сақталған біртуар перзенттері бар
Осының бәрін жас ұрпақ біліп өсуі тиіс» деген болатын
Біз халқымыздың ұлттық мақтанышына айналған ұлы тұлғаларын, төл тарихымыздың айшықты кезеңдерін есте қалдыруға басымдық беруді мақсат тұтып отырмыз.
Қазақстан Республикасы Президентінің 2017 жылғы 28 ақпандағы №17-388-5 тапсырмасына сәйкес еліміздегі ономастикалық атауларды ретке келтіру және тарихи атауларды жаңғырту мақсатында олардың идеологиялық тұрғыдан ескіргендері мен қайталанатындарын тарихи жер-су атауларына алмастыру, сондай-ақ нысандарға, әкімшілік-аумақтық бірліктерге және олардың құрамдас бөліктеріне (көше,т.б) кісі есімдерін беру түбегейлі шектелді
Ономастика жұмысының критерийлерін басшылыққа алсақ, нысандарға аса көрнекті мемлекеттік және қоғам, ғылым, мәдениет қайраткерлерінің және Қазақстан Республикасы мен әлемдік қоғамдастық алдында сіңірген еңбегі бағаланған басқа да жеке адамдардың есімдерін беруге қайтыс болғанына бес жыл өткен соң рұқсат етіледі
Аудан әкімдігі жанында ономастикалық нысандардың тарихи және дәстүрлі атауларын қалпына келтіру бойынша ұсыныстарды зерделеу және пысықтау жөніндегі жұмыс тобы қызмет жасайды
Ауылдық округтерден әкімшілік-аумақтық бірліктер, олардың құрамдас бөліктеріне ат қою, қайта атау, олардың транскрипциясын өзгерту бағытында түскен құжаттар зерделеніп, облыстық ономастика комиссиясына жолданды
Нәтижесінде Ганюшкин ауылына және Ганюшкин ауылдық округіне – Құрманғазы есімін, Дәшін ауылына жерлесіміз, Халық қаһарманы Хиуаз Доспанова атын беру, Киров ауылдық округін Жаңаталап деп өзгерту оң шешімін тапты
Десек те, ­Ганюшкин атауын өзгерту оңайға түскен жоқ
Біраз жүгіруімізге тура келді
Патшалы Ресейдің отарлаушы көпесі, қазақ жерінің балық байлығын Астраханға, Петерборға асырып, қара басының баюынан басқаны мақсат тұтпаған, жергілікті халықты жалшы ретінде пайдаланған қанаушы Ганюшкиннің атын тарихи атау деп, өзгертуге қарсы шыққандар да табылды
Екінші жағынан, бұл атау «Қанішкен» деп те бұрмаланып, жағымсыз естіледі
Тұрғындармен өткен жиналыстардың қорытындысында бірауыздан ауылға Құрманғазы атауы лайық деп табылды.
Бұған дейін, 2014 жылы Ганюшкин мектеп-интернатына жерлесіміз, КСРО Мемлекеттік сыйлығының лауреаты, әдеби сыншы Зейнолла Серікқалиевтің есімін беру мақсатында тиісті құжаттар облыстық ономастикалық комиссияға ұсынылып, республикалық ономастикалық комиссияға жолданып, оң шешімін тапқан болатын
Ойлап қарасаңыз мұның бәрі – Тәуелсіздіктің жемісі
Елімізге танымал адамдар болса да осы уақытқа дейін қазақтың қанатты қызы атанған әскери ұшқыш Хиуаз апамыз бен қазақ әдебиетінде өзіндік орыны бар Зейнолла ағамыздың есімі туған жерлеріндегі бірде-бір мектепке немесе ауылға берілмепті
Ендігі арманымыз – әлемнің әдебиет сүйер қауымы шығармаларын сүйсіне оқитын, кітаптары бірнеше елде басылып шыққан, Құрманғазы ауданының түлегі Рахымжан Отарбаевтың да есімін ұрпақ жадында қалдыру
Бұл енді алдағы жылдардың еншісінде болғанымен, орындалады деген үміттеміз.
Аудан бойынша 334 көше атаулары бар
Көшелерге ұлы тұлғалардың, ауданға танымал Ұлы Отан соғысының батырлары мен майдангерлердің, еңбек ардагерлерінің аттары берілген
Айшықты атаулар берілгендері де жеткілікті (Тәуелсіздік, Ынтымақ, т.б)
Олар аудан әкімі жанындағы ономастикалық нысандардың тарихи және дәстүрлі атауларын қалпына келтіру жөніндегі жұмыс тобының ұйғарымымен расталып, мемлекеттік дерекқор «Мекенжай тіркелімі» ақпараттық жүйесіне 100 пайыз енгізілді.
Көрнекі ақпарат саласын реттеу жұмысы да жолға қойылған
Оның саны аудан бойынша 246 дананы құрайды
Көрнекіліктер Елбасымыздың даму стратегияларын, тұрғын үй бағдарламасын, қоршаған ортаны қорғауды, салауатты өмір салтын, Астана қаласының 20 жылдығын және т.б
насихаттайды
Әлеуметтік, саяси, коммерциялық бағыттағы жарнамалар бақылауға алынып, ауылдық округ әкімдері мен мекеме басшыларына тиісті ұсыныстар, «Тіл туралы» заңдылықтарға сәйкестендіру үшін әдістемелік көмектер беріліп, жоспарлы жұмыстар жүргізілуде
Тіл және ономас­тика жөнінде сөз қозғағанда осы жұмыстардың басы-қасында жүріп, тиісті дәрежеде атқарылуына үлкен жауапкершілікпен қарап, өз үлесін қосып отырған Құрманғазы аудандық мәдениет және тілдерді дамыту бөлімінің басшысы Зияда Жоламанованың еңбегі барын да атап өткен жөн.
Аудан орталығында, елді мекендерде тіл саясатын насихаттау, халыққа жеткізу үшін көптеген әртүрлі конкурстар, байқаулар мен сайыстар, дөңгелек үстелдер, конференциялар, әдеби оқулар, мәдени-көпшілік шаралар, әдет-ғұрыптар мен салт-дәстүрді құрметтеуге арналған кештер жиі өткізіледі
Атап айтсақ, олардың қатарында «Текті сөздің термесі» аудандық, облыстық байқауы, «Абай оқулары» облыстық байқауы, О.Бөкей атындағы көркемсөз оқу шеберлерінің байқауы, «Қазақ тілі мен әдебиеті тәуелсіздік кезеңінде» атты тіл мамандарымен кездесу кеші, «Қазақ тілін көп деңгейлік оқыту» сұхбаты, «Мемлекеттік тіл – болашақ пен өркениеттің тілі» атты дөңгелек үстел, «Қазақ тілі – болашағым, ертеңім» әдеби-сазды кеші, «Үш тілді меңгеру – заман талабы» тақырыбындағы конференция, «Мемлекеттік тіл – ұлттық құндылық» фестивалі, «Мемлекеттік тіл – менің тілім» атты өзге ұлт өкілдері арасындағы көркемсөз байқауы, «Тіл тұғыры – ұлт ғұмыры» интеллектуалдық ойын және т.б
бар
Сонымен қатар осындай шаралар аудандық әділет басқармасымен, жастар ресурстық орталығы, мұражай, білім бөлімі, денсаулық сақтау мекемесі, аудандық орталықтандырылған кітапхана, оқушылар үйі, халыққа қызмет көрсету орталығы, аудан көлеміндегі мектептермен де бірлескен түрде ұйымдастырылады.
Елді ерітіп, ортаға ой тастайтын, ана тілімізді халық арасында насихаттаудың пәрменді құралы – Құрманғазы аудандық «Серпер» қоғамдық-саяси газетінің бүгінгі таңдағы орны ерекше
Газет бетінде аудан көлемінде тіл саласы бойын­ша атқарылып жатқан жұмыстар, әкімшілік-аумақтық бірліктерді өзгерту мақсатында өткен қоғамдық жиналыстардың хабарландырулары мен нәтижелері, мәдени-көпшілік шараларды ­насихаттау бағытындағы материалдар жария­ланады
Әрине, бір мақалада ана тілімізді қолдау бағытында атқарылған шараларды түгел тізбелеп шығу мүмкін емес
Осыған қоса аудан көлемінде орыс тілінің жалпы мәдени функцияларын сақтауға, халықтың ағылшын тілін білу деңгейін арттыруға мүмкіндік жасалған
Алдағы уақытта да мемлекеттік тілдің қолданылу аясын кеңейту, тілдің үш тұғырлығы қағидасын жүзеге асыру, ұлттық ономастикалық кеңістікті қалыптастыру мақсатындағы жұмыстар аудан көлемінде жалғасын таба береді
Халыққа қазақ тілінің мемлекеттік тіл ретінде келешекте мәдени және рухани дамуымыздың көзі екенін танытып, жастарымызға ұлттық тәлім-тәрбие беру басты мақсатымыз болып қала бермек.
Бибоз ШАЯХМЕТОВ,
Атырау облысы Құрманғазы ауданының әкімі
