Ілеспе аударма – кәсіби аударма жасаудың күрделі және танымал түрлерінің бірі
Осы саладағы ­мамандарды даярлау мақсатында және Тілдерді дамыту мен қолданудың 2017-2019 жылдарға арналған облыстық іс-шаралар жоспары шеңберінде С.Торайғыров атындағы Павлодар мемлекеттік университетінде ілеспе аудармашыларға арналған семинар өтті.
Семинар бағдарламасы ілеспе аударманы орыс тілінен қазақ тіліне және қазақ тілінен орыс тіліне, сондай-ақ ағылшын тілінен орыс және қазақ тілдеріне, орыс және қазақ тілдерінен ағылшын тіліне халықаралық конференциялардың, бизнес-форумдардың, дөңгелек үстелдердің, іскерлік келіссөздердің материалдарын пайдалана отырып, меңгеру дағдыларына бағытталған
Курс барысында теориялық дайындау және ілеспе аударманы игеру дағдыларын, сонымен бірге лингафондық кабинеттерде тәжірибелік тренингтер өткізу қарастырылған.
Семинарды А.Зейнуллина, Б.Қожахметова, А.Линнас, А.Лакова секілді тілші-ғалымдар жүргізеді
Айта кетейік, ілеспе аудармашыларды даярлау мәселесі «Ана тілі» газетінің 3 наурыз 2016 жылғы нөмірінде көтерілген болатын.
Р.Нұралин
Павлодар
