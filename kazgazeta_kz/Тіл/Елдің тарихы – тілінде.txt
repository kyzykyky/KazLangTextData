
Алматы облысы – ісқағаздарын мемлекеттік тілге көшірген, ана тіліміздің қолданыс аясы ауқымды облыстардың бірі
Жыл са­йын облыс бойынша түрлі іс-шаралар мен байқаулар, конкурстар ұйымдастырылып тұрады
Облыстағы өзге ұлт өкілдерінің де мемлекеттік тілге деген ниет, құрметі өзгеше
Бұл туралы Алматы облыстық Тілдерді дамыту жөніндегі басқарма бастығы Тәңірберген Қасымақынұлы Қасымберкебаевпен сұхбаттасқан едік
– Тәңірберген Қасымақынұлы, көп­шілік қауым облыстағы тілдік ахуал­дың біршама жоғары деңгейде екенінен хабардар
Ісқағаздарын жүр­гізуде мемлекеттік тілге алғаш­қылардың бірі болып көшкен де осы – Алматы облысы
Деген­мен бүгінгі таңда облыста мемлекеттік тілдің қол­данылу көрсеткіші қай деңгейде деп бағалайсыз?
– Иә, біздің облыс алғашқылардың бірі болып мемлекеттік тілге көшіп, ізқағаздарын ана тілімізде жүргізе бастады
Біз бұл жетістікке бірден жете қойған жоқпыз
Ең алдымен, ісқағаздарын мемлекеттік тілде жүргізу үшін облысымызда кадрлық әлеует қалыптасып, материалдық-техникалық база жасалды
Бүгінде облыс бойынша 7083 мемлекеттік қызметкер болса, оның 856-сы – өзге ұлт өкілі
Сол барлық мемлекеттік қызметкерлердің 80 пайызы ісқағаздарын мемлекеттік тілде жүргізе алатын деңгейде

Сонымен қатар тілдік жағдайға мониторинг пен талдау жүргізетін автоматтандырылған жүйені қолдану арқылы облыстық және жергілікті атқарушы органдардағы кіріс-шығыс құжаттарына ай сайын мониторинг жасалып тұрады
Нәтижесінде облыс бойынша ортақ көрсеткіш 97 пайызға жетті
Облыс әкімдігінен бас­тап мемлекеттік тілдің дамуын қадағалап оты­рады
Тіл туралы заңдардың сақталуын бақылау жөніндегі облыстық комиссияның отырыстарында Қазақстан Республикасындағы «Тіл туралы» заңының орындалу барысы жөніндегі аудан, қала әкімдері орынбасарларының, мекеме басшыларының есептері тыңдалып тұрады.
– Ал ономастика саласында қандай жетістік­тер бар?
– Ономастика саласында да біраз жұмыстар атқарылды
Атап айтсақ, еліміз тәуелсіздік алғалы Жетісу өңіріндегі 188 елді мекеннің, 66 ауылдық округтің, 177 білім және төрт мәде­ниет мекемесінің бұрынғы тарихи атаулары қайтарылды
6 ауылдық округтің, 6 елді мекен­нің атауы өзгертілді
20 мектептің, екі балабақ­шаның, бір Мәдениет үйінің атауын өзгерту ту­ралы ұсыныстар ҚР Үкіметі жанындағы Мемле­кеттік ономастика комиссиясына жіберілді.
Айта кетер бір жайт, облыс аумағындағы көрнекі ақпараттарды жазып, орналастыруда тілдік нормалардың сақталу жағдайын реттеу мақсатында облыс бойынша рейд жүргізіліп тұрады
Қазіргі таңда облыс көлемінде мем­лекеттік тіл туралы 79 билборд, 32 панно, 26 аспалы қондырғы, 123 стенд – барлығы 260 сыртқы көрнекі ақпарат құралы орнатылған.
– Облыстағы мемлекеттік тілді оқыту орталықтарындағы тілді меңгеру деңгейі қандай?
– Президент­тің «біз барша қазақстан­дықтарды біріктірудің басты фактор болып табылатын қазақ тілінің одан әрі дамуы үшін барлық күш-жігерімізді салуымыз керек» деген сөзінде бізге үлкен міндеттер жүктеліп тұр.
Тіл басқармасының басшылығымен обл­ыстың аудан, қалаларында заман талабына сай жабдықталған 14 мемлекеттік тілді оқыту орталығы ашылды
Оларда ұйымдастырылған тілді үйрету курстарында бүгінгі күнге дейін 5987 адам оқып шықты
Оның 1611-і – мемле­кет­тік қызметкер.
2011 жылдың І жартыжылдығының өзінде барлық орталықтың 85 тобында 905 тыңдаушы мемлекеттік тілді оқыту курсын тәмамдады
Оның 286-ы – мемлекеттік, 619-ы – жергілікті бюджеттік қызметкер
Ондағы орыс ұлты өкілінің саны – 498, 187 – қазақ, ал өзге ұлт өкілінің саны – 220.
Курс маусым айында аяқталып, 96 сағаттық бағдарлама бойынша 231 тыңдаушыға серти­фикат (оның ішінде 137 – мемлекеттік қызмет­ші), 620 тыңдаушыға куәлік тапсырылды.
Облысымызда Тіл сарайын салудағы бас­ты мақсатымыз – Елбасының «Тілдердің үш тұғырлылығы» мәдени жобасын жүзеге асыру болатын
2010 жылы ашылған бұл сарайда мемлекеттік тілді, ағылшын тілін, орыс тілін оқытатын заманауи технологиялармен жабдықталған кабинеттер жұмыс істейді.
– Облыс аумағында өзге ұлт өкілдері көптеп шоғырланған
Десе де, қазақ мектептері мен қазақ балабақшалары санын арттыру қалай жүзеге асырылуда?
– Тәуелсіздік алғаннан бастап, облыс бо­йынша қазақтілді мектептер мен балабақша­лар саны жыл сайын көбейіп келеді
Нақты де­рекке келер болсақ, облыста жалпы орта білім беретін мектеп саны 740 болса, оның 397-сі – таза қазақ мектебі, яғни 53,6 пайыз
Биылдың өзінде қазақ мектебінің саны өткен жылмен салыстырғанда, бесеуге артқан
Сонымен қатар қазіргі уақытта 153 балабақшаның 82-сі – қазақ (53,5%) балабақшасы
Бұл алдағы уақытта да арта берері сөзсіз.
– Тіл – Тәуелсіздік тірегі, халықтар досты­ғының, рухани, мәдени бірліктің ұйытқысы дейміз
Осы мақсатта облыста жыл сайын «Қазақстан халқы тілдерінің айлығы» жарияланып тұрады екен
Осы шара туралы, ол шараның аясында өткізілетін жұмыстар жөнінде айтып өтсеңіз.
– Иә, Алматы облыстық Тілдерді дамыту жөніндегі басқармасы жыл сайын Тіл айлығын өткізуді дәстүрге айналдырған
Бұл игі дәстүр биыл да жалғасын тапты
Бұл жылғы ерекшелік – Қазақстан Республикасы Тәуелсіздігінің 20 жылдығына орай айлық аясында 20 шараның өткізілуі болды.
– Бұл айлықты өткізудегі мақсат­тарыңыз қандай?
– Ең басты мақсатымыз – Қазақстан Респуб­ликасында тілдерді дамыту мен қолданудың 2011-2020 жылдарға арналған мемлекеттік бағдарламасын, Елбасының «Үштұғырлы тіл» мәдени жобасын жүзеге асыру, мемлекеттік тілдің мәртебесі мен маңызын кеңінен насихаттау, өзге ұлт өкілдерінің қазақ тіліне деген қызығушылығын арттыру, облыста тұратын барлық этностардың тілдерін сақтай отырып, ұлт бірлігін нығайтудың аса маңызды факторы ретінде мемлекеттік тілдің қолдану аясын кеңейту.
«Қазақстанның болашағы – қазақ тілінде» деген Елбасымыз Н.Назарбаев 2011 жылғы 29 маусымда Қазақстан Республикасында тілдерді дамыту мен қолданудың 2011-2020 жылдарға арналған мемлекеттік бағдарламаны бекітті
Мемлекеттік тіліміз үшін бағдарламаның маңызы ерекше
Облыс бойынша Тіл айлығы­ның өткізілуінің өзі осы мемлекеттік бағдарла­маны жүзеге асыру.
Мемлекеттік тіл саясатын жүзеге асыру жол­дарының бірі – тілдік шаралар десек, Қазақстан халқының тілдері айлығы аясында барлығы – 20 шара, төрт байқау, үш конкурс, екі дөңгелек үстел, «Тіл – татулық тірегі»атты өзге ұлт жастары форумы, «Асыл сөз» зияткерлік телебайқауы, «Тіл дарын» олимпиадасы, мемлекеттік тілді оқыту орталықтарының ашық есік күні және тіл мәселесін талқылайтын семинар, пікірсайыс, кездесулер ұйымдастырылды
Қыркүйек пен қараша айлары аралығында облыс бойынша «Тіл және Тәуелсіздік» атты фестиваль өткізілді.
Тіл сарайының кітапханасы «Тіл – халықтың алтын діңгегі» тақырыбында кітап, альбом, жур­нал­дардан стенд-көрме ұйымдастырса, мем­лекеттік тілді оқыту орталықтарында өзге ұлт өкілдеріне арналған «Қазақшаңыз қалай?» атты ашық есік күні, «Мемлекеттік тіл және отбасы», «Тіл – халық жанын танудың кілті» облыстық байқаулары мен өзге ұлт өкілдері жастарының «Тіл – татулық тірегі» форумы өткізілді.
Ұлттық салт-дәстүрді, қазақи тәрбиені бо­йына сіңірген, балалары бірнеше тілді меңгерген, өнерлі, өнегелі отбасылар арасында өткен «Мемлекеттік тіл және отбасы» байқауына аудан, қалалардан сегіз отбасы қатысты
Байқау­дың мақсаты – елін сүйетін ұрпақ тәрбиелейтін отбасына қолдау көрсету, олардың үлгісін дәріптеу, насихаттау болатын
Байқау барысында қатысушылардың белсенділігі, тапқырлы­ғы, ойды жеткізуі, тіл байлығы мен мәдениеті бағаланды
Ал өзге ұлт өкілдернің жастары қатысқан «Тіл – татулық тірегі» форумы мен «Тіл – халық жанын танудың кілті» байқауларының мақсаты – мемлекеттік тілді жетік меңгерген өзге ұлт жастарына қолдау көрсету, жастардың қазақ тілін үйренуге деген ынта-ықыластарын арттыру, мемлекеттік тілде пікір алмасу болды
Форумға қатысқан облысымыздың белсенді азаматтары тіл мәселесі төңірегінде тамаша ой қозғаса, 100-ге тарта өзге ұлт өкілінің жастары қазақ тілінде еркін сөйлеп, өз пікірлері мен ұсыныстарын, өнерлерін ортаға салды.
Мемлекеттік тілдің мәртебесін көтеру, қазақ тілін меңгерген жастарға қолдау көрсету мақсатында орыс жастары арасында қазақ тілі білгірлерінің «Тіл – халық жанын танудың кілті» атты облыстық байқауына 14-22 жас аралығындағы 14 жас қатысып, бас жүлдені Алакөл ауданының 9-сынып оқушысы Андрей Моренко жеңіп алды.
– Жоғарыда шараның Президент Жарлығы­мен бекітілген Тілдерді дамыту мен қолдану­дың 2011-2020 жылдарға арналған мемлекеттік бағдарламаны насихаттау, қолдау мақсатында өткі­зілгенін атап өттіңіз
Ендеше аталмыш бағдар­лама туралы ойыңызды да ортаға сала кетсеңіз…
– Үш кезеңді қамтитын бұл бағдарламаның негізгі бағыттары – мемлекеттік тілді меңгеру, мемлекеттік тілді көпшіліктің қолдануына қол жеткізу және оның пайдаланылу аясын кеңейту, қазақстандықтардың тіл мәдениетінің деңгейін арттыру және лингвистикалық капиталды дамыту үшін жағдайлар жасау
Бұған дейінгі Тілдерді қолдану мен дамытудың алдыңғы 10 жылға арналған мемлекеттік бағдарламасы өз мақсатына жетті деп ойлаймын
Ал 2011-2020 жылдарға арналған бағдарлама стратегиялық мақсатты жүзеге асыратын негізгі төрт міндеттен тұратынын жоғарыда айтып өттім.
Мемлекеттік бағдарламаны іске асыру жө­ніндегі 2011-2013 жылдарға арналған іс-ша­ралар жоспарына сәйкес, қазақ тілін дамыту үшін мемлекеттік тілді оқыту орталықтарын арнайы аккредитациядан өткізу жүйесі құрылмақ
Орталықтардың білім беру қызметінің міндетті стандартын енгізуді ғана емес, олардың қыз­метін бағалаудың рейтингтік жүйесі енгізіледі.
Онлайн режимі арқылы қашықтан қол жет­кізу мүмкіндігін пайдалана отырып, ұйым­дастырылған қазақ тілін оқыту орталықтары оқытушыларының біліктілігін арттыру, Тілдерді оқыту жөніндегі мемлекеттік орталықтарда ағылшын және басқа да шет тілдерін оқыту курстарын ұлғайту жұмыстары қолға алынады.
Сондай-ақ қазақ тілін білу деңгейін бағалау бойынша «Қазтест» жүйесі қолданылатын болады
Электрондық форматта мемлекеттік қызметтерді ұсынуда мемлекеттік тілді қолдануды қамтамасыз ету жүзеге асырылады.
Мемлекет басшысы 2017 жылы мемлекеттік тілді меңгергендер саны 80 пайызға жетсе, 2020 жылы отандастарымыздың 95 пайызы мем­лекеттік тілді меңгеретіндігін атап көрсетті
Осы ретте, алдағы он жыл ішінде мектеп бітірушілердің 100 пайызы мемлекеттік тілді меңгерсе, орыс тілін және қазақстандық этнос өкілдерінің де тілдерін өз деңгейінде дамыту қажеттілігін білдірді
Ендеше, бағдарлама қоғам өмірінің барлық саласында тілдерді қолдану, дамыту және мемлекеттік тілді толық көлемде қолдану үшін жағдай жасау саласындағы өзекті проблемаларды шешудің нормативтік ұйымдастырушылық негізі болып табылады деген ойдамын.
– Мемлекеттік тілдің мәртебесін көтеру үшін өткізілетін шаралардың маңызы мен нәтижесі қандай деп ойлайсыз?
– Қазақ тілінің тағдыры мемлекеттің дамуы және ел болашағы үшін қаншалықты маңызды екендігін біздің әрқайсысымыз терең түсінеміз
Туған тілді тұғырына қондыру бағытында атқарылар ауқымды шаралардың бірі – тіл мәдениетін көтеру жұмыстары
Бұл орайда тілдік шаралардың насихаттық маңызы зор
Сондықтан Тіл басқармасы тарапынан оларды ұйымдастырып өткізуге жете көңіл бөлініп келеді
Нәтижесінде тілдік шаралардың ауқымы жыл сайын кеңейіп, оған қатысушылар саны да айтарлықтай арта түсуде
Атап айтқанда, нау­рыз айында Ж.Жабаевтың туғанына 165 жыл толуына орай «Жамбылдың жыры – қазақтың тілі» атты облыстық, М.Мақатаевтың туғанына 80 жыл толуына орай «Поэзия, менімен егіз бе едің?» атты республикалық жазба ақындар байқаулары жоғары деңгейде өтті
Туған тіліміздің баға жетпес байлығын, сөз құдіретін насихаттау, жас ұрпақты тілді құрметтей білуге тәрбиелеу мақсатында облыстық «Жетісу» телеарнасымен «Асыл сөз» телебайқауы ұйымдастырылып, байқаудың айлық, тоқсан­дық ойындары өткізілді
Сонымен қатар мамыр айында өткізілген «Тіл – барлық білімнің кілті», «Елдің тарихын танығың келсе, тілін үйрен» байқаулары мен «Тілге құрмет – елге құрмет», «Қазақшаң қалай, балақай?» атты сайыстар тілімізді насихаттайтын үлкен шаралар болды.
– Сөз соңында алдағы жоспар­ларыңызбен бөліссеңіз.
– Облыста тіл мәселесі бойынша атқарар жұмыстардың ауқымы кең
Тілдерді дамыту жөніндегі басқармасының алдағы уақыттағы жұмысы мемлекеттік тілді оқыту стандарттарын жетілдіруге, ономастика мәселесін біріздендіруге, көрнекі ақпаратты заң талаптарына сәйкестендіруге, сондай-ақ нәтижелердің тиімділігіне мониторинг жүргізу жүйесін енгізуге бағытталмақ
Сондай-ақ облыстағы тілдік ахуал мен ономастика мәселесіне қатысты «Тіл және Тәуелсіздік» атты кітап, үш деңгейлік бағдарламаға сәйкес «Жетісу» оқу кешенін шығару, әлеуметтік сауалнамалар жүргізу жұмыстары жоспарлануда.
– Әңгімеңізге рақмет!
Анар ҚАБИ
