Ерлан СЫДЫҚОВ,
Л.Гумилев атындағы Еуразия Ұлттық университетінің ректоры, 
Қазақстан тарихшыларының Ұлттық конгресінің төрағасы
Жуырда Мемлекеттік хатшы Марат Тәжиннің төрағалығымен Ұлттық тарихты зерделеу жөніндегі ведомствоаралық жұмыс тобының ІІІ отырысы өтіп, онда жауапты мемлекеттік органдардың «Халық тарих толқынында» бағдарламасын әзірлеу және жұмыс тобының бірінші және екінші отырыстарында қойылған міндеттерді іске асыру барысы қаралды
Осы жиында тарихқа қатысты талай келелі мәселелердің басы ашылды
Мемлекеттік хатшы қазіргі таңда тарих қауымдастығының кешенді түрде жұмыс істеуі үшін мемлекет барлық керекті жағдайды жасап отырғанын айта келіп, ғалымдардың мойнына терең әрі объективті ғылыми-зерттеу және байыпты сараптама жасау міндетін жүктеді
Тарихшылардың алдына бірнеше тапсырмаларды міндеттеп берді
«Халық тарих толқынында» атты басты құжатты тезірек жетілдіріп, сарапшы­лардың қауымдастығымен қоғамдық талқылау өткізу туралы тапсырманы іске асыруды бастап кеттік. 
Аталған бағдарламаның жобаларын жасау бойынша жұмыс тобы бағдарламаның алғашқы нұсқасын әзірледі
Екіншіден, шетел мұрағаттарын зерделеу жөніндегі қажырлы жұмыс жалғасын табуда
Ғалымдардың алғашқы тобы Ресей, Қытай, Иран, Ұлыбритания, Египет және Түркия елдерінде болып келді
Аталған зерттеулердің қорытындысы ХVІ-ХХ ғасырлардағы Қазақстан тарихы бойынша едәуір мұрағат құжаттары жиналғанын көрсетеді
Сондықтан қазақстандық ғалымдардың алдында шетелдердің мұрағат орталықтарында зерттеулерін жалғастыру жұмысы бар
Мемлекеттік хатшының тапсырмасымен қазанның 25-інде Тарихшылардың конгресін өткізгелі отырмыз
Бұйырса оған шетелдің беделді ғалымдары келіп қатысады
Жиында Марат Мұханбетқазыұлының жүктеген тапсырмалары қатарында, Мәдениет және ақпарат министрлігі мен Астана, Алматы қалаларының және облыстардың әкімдіктеріне тарихи ескерткіштерін, ғалымдардың қазба жұмысын жүргізген жерлерін қорғау бойынша жүйелі шаралар қолдану, балалар үшін тарихи фактілерге құрылған кино және мультфильмдер, бағдарламалар мен журналдар шығару, балалардың тарихи порталын ашу секілді тапсырмалар да бар
Марат Мұханбетқазыұлы Президенттің ұлттық тарихи сананы қалыптастыру жұмысын жалғастыру жөніндегі міндеттер мен тарихшылар алдында тұрған межелерді дұрыс белгілеп берді
Енді бұл тапсырмалар негізінде жұмыс істеу біздің алдымызда тұрған үлкен міндет.
Мемлекеттік хатшы Ұлттық тарихты зерделеу жөніндегі ведомствоаралық жұмыс тобының бұдан бұрынғы отырыстарында қойылған міндеттері бүгінде жүйелі орындалып келеді
Нақтылап айтсақ, қазір Мемлекет тарихы институтының ғалымдары қазақ және орыс мектептеріне арналған 10-сыныптың «Дүниежүзі тарихы» және «Қазақстан тарихы» оқулықтарын сараптамадан өткізді
Ұлттық тарихты зерделеу бойынша ведомствоаралық жұмыс тобы отырысының қорытындысы бойынша «Қазақстан тарихы» веб-порталы жұмысын бастады
Жетекші ғылыми институттардың веб-сайттары жаңартылып, шетел тілінде шығатын болды
Сонымен қатар бүгінгі күні 59 жоғары оқу орнында Қазақстан тарихы кафедрасы жұмыс істейді
ҚР Білім және ғылым министрлігінің басшылығы популяциялық генетика орталығы, артефактілерді археологиялық кезеңдеу зертханасы, антропологиялық зертхана, әлем тарихын зерттеу орталығы, Орталық Азия халықтарының дәстүрлі мәдениетін ғылыми-зерттеу орталығы секілді зертханалар мен орталықтар құрып берді
Қазір бұл орталықтарда қазақстандық және шетелдік ғалымдар жұмыстарын бастап та кетті.
Мемлекеттік хатшының Қазақстан Республи­касының ұлттық тарихын зерделеу жөніндегі ведомствоаралық жұмыс тобының кеңейтілген отырысында тарихқа қатысты ғылыми-көпшілік журнал шығару туралы тапсырмасына орай біздің Қазақстан тарихшыларының Ұлттық конгресі «Мәңгі ел» деп аталатын халықаралық ғылыми-көпшілік тарихи журналын шығарып, кешегі жиында сол журналдың тұсауын кестік
Ұлы дала көшпенділерінің тарихын жаңғырту өз алдына, Қазақстан Республикасы Президентінің көрегенділігі мен тарихшылардың алдына қойған мүдделері – ертеңгі күннің тарихы
Яғни қазіргі жастардың тарихқа деген қызығушылығын арттырып, Ұлт қазынасы үшін тарихи құндылықты қайта жаңғырту кезі келді
«Мәңгі ел» тарихи журналы Қазақстан тарихшыларының Ұлттық конгресінің қамқорлығымен биыл екі рет, келер жылдан бастап ай сайын шығып тұрады және бұл басылым тарихшылардың ақпараттық тірегі болмақ
Бізге, тарихшыларға таңдау жоқ, тек жұмыс жасау керек
Журналымызға Мемлекеттік хатшы Марат Тәжиннің де көңілі толды
Ол: «Атауы арғы замандардағы ата-бабаларымыздың тасқа қашап жазған сырлы сөзді нұрлы мақсатынан бастау алатын, аты қай тілде де ықшам, әуезді естілетін бұл журнал ғылыми қауымдастық пен қоғам арасын өзара байланыстыратын ақпараттық көпірге айналатын болады» деп пікір білдірді
Бұл журнал бәрімізге ортақ пікір алысатын, өз ойларын еркін білдіретін тарих алаңы болмақ.
Біздің алға қойған басты мақсатымыз – тарихи сананы бұқараға барынша кеңірек тарату
Осы тұрғыдан алғанда, ел руханиятындағы орны оқшау, парасат-пайымы дара азаматтар редакция алқасына кірген
Халықаралық мәртебесі бар тарихи журналдың қазақ, орыс, ағылшын тілдерінде жарық көруі елдік пен тарихымызды әлемге танытудың бір жолы деп білеміз
Оның аудиториясы өз оқырмандарымызбен ғана шектелмей, шетелдердің көзіқарақты қауымын қамтиды
Демек, қазақ тарихына қызығатын планетаның кез келген адамының игіліне айналады
Әсіресе, Ресей, Әзірбайжан, Қырғызстан, Моңғолия, Түркия секілді шетелдерде тұратын қандастарымыз «Мәңгі ел» журналында шыққан сан түрлі материалдарды оқып, өз пікірлерін білдіреді деген ойдамыз
Бұл басылым жырақтағы ағайынды байланыстыратын алтын көпірге айналып, ел мен елді, жұрт пен жұртты жақындастырары сөзсіз
Сонымен қоса, қазақтың кең дәстүрін, тарихы мен мәдениетін осы «Мәңгі ел» журналы арқылы ағылшынтілді оқырман қауымға жеткізсек
Соған орай, қазіргі таралым әлемнің 25 еліне бағытталса, ары қарай таралу ауқымы да арта түседі деп ойлаймыз
Яғни біз ағылшынтілді оқырманға қазақтың тарихынан қызықты мәліметтер мен деректерді жеткізетін боламыз.
Иә, Мәңгі ел үшін мәңгіліктің қандай мағынасы бар? Бұл шексіздік, бұл өтіп кеткен уақытты, тамаша осы шақты, жарқын болашақты байланыстыратын алтын арқау
Бұл Аспанға, тағы сол мәңгілікке бағыт алған жебе, сонымен қатар бұл нақ осы Жерде өзінің шежіресін аяқтайтын тарих
Тарихи зердені нығайтудан, тарихтың өзін қайта ойлаудан бастап, қазіргі тез өзгеретін әлемде мемлекет дамуындағы бүгінгі үрдіске, саяси, экономикалық, қоғамдық қиындықтарға, сонымен қатар инновациялық дамудың динамикасына дейінгінің барлығы «Мәңгі ел» басылымының алға қойған мақсаты болып табылады
Жай ұғыну ғана емес, тарих алдындағы парызымызды, ұлттық-мемлекеттік сәйкестікті нығайтуды іздену, сынау, дәлелдеу тәсілі арқылы орындайтын уақыт келді
Бірақ ендігі жерде ешқандай да қате жіберілмеуі тиіс
Ендеше, жабылған беттерді ашып, халқымызға алашордалықтар әкелген ең алдыңғы гуманистік идеяларды жалғастырамыз
Өткен бейнелерді тірілтіп, мызғымайтын құндылықтарды тізімге кіргіземіз, тарихты ғасырдан-ғасырға жеткізіп, ұмыт қалған батырлардың есімдерін қайта қалпына келтіреміз
Бұл журналдың бетін ашқанда халықтың тарихи зердесі айрықша мәнге ие болады.
Басты міндет – өз оқырмандарымыздың дүниеге көзқарасын қалыптастыру, қоғамды ақылды, өз Отанын сүйетін, оның тарихы мен мәдениетін білетін ұлы еліміздің азаматтарымен толықтыру
Тарих жалғаса берсін
«Мәңгі ел» – мәңгі тарих
Қорытып айтар болсақ, істер ісімізді таразылайтын, жұмысымызға баға беретін де оқырманның өздері
Біздің міндетіміз – басылымды сол оқырманға жақындату, сөйтіп жұмысымызды оралымды ету.
