Мемлекетіміздің одан әрі дамып, көркейіп, гүлденуі үшін қолға алынған маңызды бастамалардың бірі – латын әліпбиіне көшу екені белгілі
Өйткені латын әліпбиі – заман талабы
Тарихқа зер салсақ, Алаш кезеңіндегі қазақ газеттері 1932 жылғы 1 қаңтардан арабтың төте жазуынан латыншаға көшкенін білеміз. 
Оған дейін, яғни 1928 жылдан бастап «Еңбекші қазақ» газетінің әр санында «Латынша үйренейік» деген латын әріптерін үйрететін арнайы айдар болған
1931 жылға қарай газет беттеріндегі ­материалдар латын әрпімен аралас жариялана бастаған
Сөйтіп, латын жазуына елдің бірте-бірте бойын үйретіп, уақыты келген кезде – 1932 жылы жаңа әліпбиге көшкен
Қазіргі таңда қолданыста жүрген жазу үлгілері аз емес
Біз солардың ішінен латын әліпбиіне түбегейлі көшуді жөн санап отырғанымыз белгілі
Латын әліпбиін қолдану арқылы болашағымыз жарқын болады деген сенімдеміз
Әрине, төте жазу ­немесе кириллицамен жазылған мол мұрамыз бар екені рас, олар жаңа қаріпке көшірілетіні анық
Біле білсек, латын әліпбиі мемлекеттік тілдің қолданылу аясын кеңейтуге зор ықпал етеді
Сонымен бірге шетелде жүрген жастарымыздың осы жазу арқылы өз тілін басқа да ұлт өкілдеріне түсіндіру жағдайлары қиын болмасы анық
Басқа мемлекеттерде тұратын қандас бауырларымыз да латын әліпбиіне көшсек, еліне бір табан жақындай түспек.
Әліпби ауыстыру, бұл – ұлтымыздың тарихындағы ең маңызды бетбұрыс
Сондықтан осындай жауапты қадамға баршамыз болып атсалысқанымыз абзал
­Латын графикасын үйреніп алу аса қиындық туғыза қояды деп ойламаймын
Өйткені әлем қабылдап отырған әліпбидің жаттығы байқала қоймауы керек
Біз күнделікті өмірімізде латын графикасымен жиі бетпе-бет кездесеміз
Тауарлардың көпшілігінде ақпараттық жазулар латын қаріптерімен берілген
Ғаламтор мен ұялы байланысты қолданушылар, әсіресе бүгінгі жас буын өкілдері латын әліпбиін пайдаланып та жүр
Алайда осы жұмысты жүйелеп, бір бағытқа салу үшін қазақ тілінің түбегейлі латын әліпбиіне көшуі қажет
Жазу – әрбір халықтың рухани, мәдени өсуін, даму дең­гейін көрсететін әлеуметтік мәні зор құбылыс.
Гүлбарам ХАМЗИНА, 
М.Қозыбаев атындағы 
Солтүстік Қазақстан мемлекеттік 
университетінің доценті, филология 
ғылымының кандидаты
