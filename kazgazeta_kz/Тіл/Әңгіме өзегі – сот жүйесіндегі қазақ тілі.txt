Жуырда Халық шаруашылығы университетінің «Құқық және мемлекеттік басқару» мектебі және «Құқық» кафедрасы оқытушыларының мұрындық болуымен «Қылмыстық сот өндірісін мемлекеттік тілде жүргізудегі өзекті мәселелер» тақырыбында дөңгелек үстел өтті
Жиынға Алматы облыстық сотының, Алматы горнизоны әскери сотының судьялары, Тіл басқармасының мамандары, Алматы облыстық адвокаттар алқасының адвокаты, Қайнар академиясы, Сүлеймен Демирел университетінің оқытушылары және т.б
қатысты. 
Дөңгелек үстелді «Құқық» кафедрасының меңгерушісі, заң ғылымының кандидаты Ғабит ­Дулатов жүргізді
Алғаш болып сөз алған «Құқық және мемлекеттік басқару» мек­­тебінің деканы, саясаттану ғылы­мының докторы Әділ Жүнісов күн тәртібіндегі өзекті мәселеге қатысты өзінің бірқатар ойларын ортаға салды
Мұндай маңызды басқосу алдағы уақытта кең көлемдегі конференцияға жалғасатынын, талқыланған мәселе­лердің қорытындысы бойынша ­Парламент пен Жоғарғы Сотқа ұсыныс-хат жолданатынын жеткізді
Алматы горнизоны Әскери сотының судьясы Қанат Естай өз сөзінде:
– ҚР «Тіл туралы» Заңының 13-бабында «Қазақстан Республикасында сот ісі мемлекеттік тілде жүргізіледі, ал қажет болған жағдайда, сот ісін жүргізуде орыс тілі немесе басқа тілдер мемлекеттік тілмен тең қолданылады» деп көрсетілген
Тілді таңдау әр азаматтың конституция­лық құқығы болғандықтан, сот істері­нің мемлекеттік тілде жүргізілуі арыздардың сотқа қай тілде берілуіне байланысты
Қазақ тіліндегі сот ісінің көрсеткішін соттардың кінәсінен деп айтуға болмайды
Тараптар арыз-шағымдарын орыс тілінде береді
Сотқа түскен тергеу амалдары қазақ тілінде жүргізілген қылмыстық істер, азаматтық істер бойынша сот сараптамаларын тағайындау туралы қаулы немесе ұйғарым қазақ тілінде шығарылса да, сараптама жасау орталығы қызметкерлерінің жауаптары орыс тілінде беріледі
Мемлекеттік орган болғандықтан сараптама қорытындысы қазақша – мемлекеттік тілде шығарылуы тиіс, – деді.
Ол сонымен қатар мемлекетіміздің заңдарында тіліміздің мәртебесі айқындалғанын, ана тілімізді қорғау, мәртебесін көтеру баршамызға ортақ парыз екенін, демек қазақ тілінің жағдайын жақсартуды өзімізден бастағанымыз жөн екенін атап өтті.
Алматы облыстық адвокаттар алқасының адвокаты Гүлайым ­Шынтаева тіл мәселесі – елімізде аса маңызды да, ең өзекті мәселелердің бірі екеніне назар аударды
«Мемлекеттік тіл еліміздің бүкіл аумағында, қоғамдық қатынастардың барлық саласында қолданылатын мемлекеттік басқару, заң шығару, сот ісін жүргізу және ісқағаздарын жүргізу тілі
Мемлекеттік тілді кеңінен қолдануға байланысты қиындықтар сот саласына да тән
Біз Елбасының «Қазақ елінде қазақ тілі өркендеуі тиіс, біз еліміздің мемлекеттік тілін одан әрі дамыту үшін барлық күш-жігерімізді жұмсауымыз керек» деген қағидасын ұстануға тиіспіз
Өз ана тілімізді құрметтеу, мемлекеттік тіліміздің мәртебесін көтеру қазақтың қара шаңырағының астында тұрған, елім, жерім деген әрбір азаматтың ­борышы» деді.
Сүлеймен Демирел универси­тетінің оқытушысы, заң ғылымының кандидаты, доцент Алмас Жұмағали сот ісқағаздарының аудармасы ­жайында көкейкесті мәселелерді қозғап, оқытушылар тарапынан тәжірибедегі заң саласының қызметкерлеріне өз ұсынысын білдірді
Заң ғылымының кандидаты, доцент міндетін атқарушы Егемберді Абылқасымов «Құқық» кафед­расы сот саласында ғалымдар мен сот өндірісіндегі мамандардың бірлескен қызметі керек екендігін айтса, Қайнар академиясы «Қазақстан тарихы және құқық» кафедрасының доценті ­Амантай Тәжмағамбет сот өндірісіндегі қазақ тілінің мәртебесін көтерудің маңызды тұстарына назар аударды.
Жиын соңында судьялар арасында істерді қарау кезінде сот сарап­та­масын тағайындауға ­байланысты кемшіліктердің жиі орын ала­тындығы айтылды
Алдағы уақытта мұндай олқылықтарға жол бермеу жайы қозғалды
Дөңгелек үстел қоры­тындысына сай, жиынға қаты­сушылар Қазақстан Республи­ка­сының Парламентіне, Қазақстан Республикасының Үкіметіне ұсыныс-хат жолдау, сондай-ақ аталған мәсе­ленің төңірегінде кең көлемде ғылыми-практикалық конференция ұйым­дастыру қажеттігін алға тартты.
Абылайхан ЖҰМАШЕВ
