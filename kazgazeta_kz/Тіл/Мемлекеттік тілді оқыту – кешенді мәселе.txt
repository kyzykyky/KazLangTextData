Кәсіби білім – заман талабы
Бұл орайда мемлекеттік тілді әр мамандық бойынша кәсіби бағытта, яғни студенттердің болашақ мамандықтарына сай меңгерту – тіл мамандарының, оқытушылардың алдында тұрған басты міндет әрі келелі мәселе. 
Тілді мамандыққа қатысты оқытудың тиімді тұстарына білім алушылардың қазақ тілін меңгеру арқылы оны кәсіби қатынас құралы ретінде қолдана алуын, кәсібіне байланысты жинақталған сөздік қорларды тәжірибе жүзінде мамандығына қатысты ой-пікірлерін нақты жеткізу дағдысын қалыптастыруды айтар едік.
Кәсіби қазақ тілін оқыту әдістемесі теориялық білім берумен қатар болашақ мамандыққа да баулиды
Мемлекеттік тілді оқыту арқылы студенттерді  кәсіби іс-әрекетке даярлаудың тұжырымдамалық негіздерін әдіснамалық тұрғыда дамыту және осы даярлық үдерісін оқу-әдістемелік кешенмен қамтамасыз етудің ерекше маңызы бар.
Біздіңше, кәсіби бағытта мемле­кеттік тілді оқыту арқылы кәсіби қызметте қазіргі компьютерлік технологияларды қолдана отырып,  мемлекеттік тілдің Ұлттық корпусы ресурстарын және т.б
пайдаланудың тәжірибелік дағдылары қалыптастыруға болады
Сонымен қатар бүгінгі студент – ертеңгі маман, жоғары оқу орнын аяқтап, өз мамандығы бойынша жұмыс істеген кезде оны мемлекеттік тілді кәсіби талап деңгейінде білуге үйрету үшін заманауи оқулықтар мен қазақ тілін үйретудің жаңа әдістемелік құралдары аса қажет.
Бүгінгі күнде өзге ұлт өкілдерінен де өздері қызмет істейтін мекемелерде қазақ тілінде сөйлеу, іс қағаздарын мемлекеттік тілде жүргізу, жиналыстарда, ресми отырыстарда, мәжілістерде баяндама жасау, өз мамандығы бойын­ша терминдерді пайдалану және т.б
біліктіліктер талап етіледі
Демек, бұл талаптарды орындау жоғары оқу орындарының түрлі мамандықтарында оқитын студенттер мен тіл мамандарына үлкен міндеттер жүктейтіні сөзсіз
Сондықтан кәсіби білім беру ғылыми-әдістемелік жаңалықтардың соңғы жетістіктеріне негізделуі тиіс
Өйткені мемлекеттік тілді оқыту бұл кешенді мәселе.
Алан Мұрат
Батыс Қазақстан облысы
