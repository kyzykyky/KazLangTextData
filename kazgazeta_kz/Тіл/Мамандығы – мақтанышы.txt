Қазіргі уақытта ақпарат құралдары, интернет жүйелері дамып, пош­та қызметін ығыстыруда деген түсінік қалыптасқан
Пошта  қызметі әлі де халықтың сұранысына  ие
Өйткені пошта да басқа ­салалар сияқты жаңа технологиялармен қамтамасыз етіліп, заманауи дәрежеде дамып келе жатыр.
«Қазпошта» акционерлік қоғамы Алматы поштамты халыққа өз қызметін жоғарғы деңгейде ұсынып, көпшіліктің көңілінен шығуда
Кәсіпорынның пошта тасымалдау-жеткізу бөлімінде еңбекқор қыз-келіншектер көп
Солардың бірі – Халида Жексембаева.
Халида оқу бітірісімен өзінің еңбек жолын 1981 жылы байланыс операторы болып өзінің туған жері Шығыс Қазақстан облысы, Үржар ауданында бастады
1987 жылдан бастап Алматы қаласына ауысып, Алматы поштамты тасымалдау бөлімінде біраз жыл пошташы жұмысын абыроймен атқарды
2001 жылдан осы бөлімде сұрыптаушы қызметін атқарып келеді.
Бүгінде Халида өзіне тиесілі қызметті атқара жүріп, басылымдарды қабылдау, мерзімді баспасөз түрлерін тарату және олардың таралымын көбейту жолында еңбек етіп келеді
Қазіргі уақытта 2016 жылдың екінші жартыжылдығының баспасөзіне жазылу жұмыстары жүріп жатқаны белгілі
Оның ішінде «Ана тілі» газеті, «Ақиқат» пен «Үркер» журналдары да бар
Біз осы еңбекқор әріптесіміздің жұмысына табыс тілеп, мерзімді баспасөзге жазылатын оқармандарымыз көбейе берсе екен деген ниеттеміз.
А.Саттыбаева,
Мерзімді баспасөзді тарату және 
бөлшек саудада сату бөлімнің бастығы
Алматы
