Til – árbir ulttyń qazynasy
Adamdar sóıleý arqyly til tabysyp, qarym-qatynas ornatady
Kóp til bilgen saıyn adamnyń kókjıegi de keń bolady
«Bir til bilseń bir adamsyń, eki til bilseń eki adamsyń» demekshi, kóp til bilgen adam rýhanı baı bolary sózsiz.
Biz de bala kezimizden qazaqtardyń ortasynda óstik
Qazaq tilin bir kisideı bilemiz
Aqsý aýdanynyń Jansúgirov kentinde balalyq shaǵymyz ótti
Qazaqtarmen dos, baýyr boldyq
Osy syılastyǵymyz búginge deıin jalǵasyp keledi
Qazaqstanda turatyn árbir ult ókili qazaq tilin bilýi, qurmetteýi tıis
Osy oraıda qyzym Dıanany bastaýyshtan qazaq synybyna berdim
Abaı atyndaǵy №1 orta mektep-gımnazıasynda bilim aldy
Mektepti bıyl bitiredi
Dıananyń armany – mektep bitirgen soń rejıserlik oqýǵa túsý
Ol bolashaqta qazaq tarıhy týraly fılmder túsirýdi armandaıdy
Bul da bolsa ózimiz týyp-ósken qazaq jerine, halqyna degen rızashylyqtan týyndap jatqan arman-tilek dep oılaımyn
Samǵat Dolaev basshylyq etetin Abaı mektebi de atyna zaty saı jas urpaqqa laıyqty bilim-tárbıe berýde
Qyzym qazaq tilin jete meńgerip, búginde óz týǵan tilindeı qabyldap, osy tilde erkin sóılese, ol ustazdardyń bergen biliminiń, tálim-tárbıesiniń arqasy.
Men de óz atymnan qyzym bilim alatyn mektep muǵalimderine, jalpy qazaq halqyna alǵysymdy bildiremin
Qazaq halqy orys tilin bir adamdaı bilse, biz de osynaý qasıetti jerdiń bir butaǵy retinde qazaq tilin bilýimiz kerek
Balalarymyz memlekettik tildi bilse, bolashaǵy da jarqyn
Qazaqstandy mekendeıtin ózge ult ókilderin qazaq tilin meńgerip, balalaryn qazaq synybyna berýge shaqyramyn
Odan utpasaq, utylmaıtynymyz anyq.
Sergeı SHERBAKOV
Taldyqorǵan
