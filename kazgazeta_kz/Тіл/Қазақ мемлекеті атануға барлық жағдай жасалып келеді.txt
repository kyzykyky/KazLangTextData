Елбасы Нұрсұлтан Назарбаев «Қазақстан – 2050» Стратегиясы – қалыптасқан мемлекеттің жаңа саяси бағыты» атты Қазақстан халқына арнаған Жолдауын­да бүгінде еліміз өзіндік бет-бейнесі бар, өзіндік ерекшеліктері мен өзіндік ұстанымы бар табысты мемлекетке айналғанын атап өтті
Шекарамыз заңдық тұрғыдан рәсімделіп, тәуелсіз Қазақстан мемлекеті құрылғанын айтты. – Елбасы Нұрсұлтан Назарбаев «Қазақстан – 2050» Стратегиясы – қалыптасқан мемлекеттің жаңа саяси бағыты» атты Қазақстан халқына арнаған Жол­дауын­да төл тарихымызға қатысты бірқатар мәселелерді атап өткені белгілі
Соның бірі, Жолдауда айтылғандай даму көк­жиегі айқын – Тәуелсіз Қазақстанды құ­руы­мыз болып отыр
Сөз басында елі­міздің азаттыққа жету жолындағы та­рихи кезеңдеріне қысқаша тоқталып өтсеңіз…
– Расында Мемлекет басшысының Тәуелсіздік күні қарсаңындағы биылғы Жолдауы – еліміздің даму үрдісіндегі жаңа кезеңнің есігін айқара ашатын тарихи құжат екені даусыз
Халқымыз «Елу жылда – ел жаңа, жүз жылда – қазан» дейді
Бүгінде елімізге дүние­жү­зіндегі көптеген мемлекеттердің қызы­ғушылығы зор
Тіпті ЭКСПО-2017 көр­месін өткізу мәртебесі бас қаламыз – Астанаға үлкен сеніммен тапсырылуы осыны айғақтайды
Жиырма жылдың ішінде кейбір елдердің жүз жыл бойы жүріп өткен жолын еңсеру кім-кімді болса да таңғалдырмай қоймасы анық
Сол себепті менің ойымша, Елбасы Нұрсұлтан Назарбаевтың осынау тарихи құжаты еліміздің саяси-экономикалық және мәдени-тарихи-рухани өркендеуінің жаңа кезеңіне бағытталған стратегиялық бағдар болып табылады.
Бүгінгі Қазақстан – өзінің ел таныған ұлттық лидері бар, демократиялық қоғамды орнықтыруды басты мақсатына айналдырған, дүниежүзілік қауымдастық мойындаған тәуелсіз ел
Өткенді білмей, бүгінгі күн мен болашақты бағдарлау мүмкін емес
Бір мезет өткенге оралып айтар болсақ, тәуелсіздікке ынтымағы жарасқан, ауызбірлігі берік халық қана қол жеткізе алатынын тарихымыз нақты дәлелдеп берді
Сондықтан о бастан-ақ рулар тайпаларға, тайпалар одақтарға, ал тайпалық одақтар елге, халыққа айналу үшін үздіксіз күресіп отырды
Өйткені халық болып қалыптаспай, тәуелсіздікті баянды түрде қолда ұстап тұру да мүмкін емес
Мұны ата-бабаларымыз жақсы түсінген
Шындығында да қазақ халқының, оның мемлекеттілігінің тари­хына көз жіберетін болсақ, сонау ежелгі дәуірден бері қарай сақ, үйсін, ғұн­дардың бірлестігі, түркі қағанаттары (Шығыс, Батыс түрік қағанаттары), Түр­кеш, Қарлық, Қарахан, Қарақытайлар мем­лекеті болғаны белгілі
Сондықтан да қазіргі тәуелсіз еліміздің аумағында кезінде ерсілі-қарсылы көшіп жүрген ежелгі сақтар мен сарматтар, ғұндар мен қаңлылар және байырғы үйсіндер белгілі бір аймақты ұстап қалуға, өздерінің арғы түріктік (прототүріктік) тілдерін, дәстүр-салттарын, діни ұстанымдары мен өзіндік ділдерін сақтап қана қоймай, оларды ұрпақтан-ұрпаққа мұра ретінде қалдыруға күш салды.
Тәуел­сіздікке ұмтылған бабаларымыз өздері­нің мемлекеттік бірлестіктерін ұйыстыру­ды ертеден қолға алған еді
Бұл ұмтылыс орта ғасыр­ларда Алаш қауымдастығының қалып­тасуына қажетті мықты этно-әлеуметтік негіздерді қалады
Қазіргі шұғылалы тәуелсіздікке біздер әртүрлі саяси Ор­даларға бірігуге, ең соңында Қазақ хан­дығын қалыптастыруға белсенді түрде атсалысқандықтан ғана қол жеткіздік
Тәуелсіздікке деген талпыныс патшалық Ресейдің қол астында болған кезде де, Кеңестер Одағы атты ұлы империяның құрсау шеңберінде қалған кезімізде де бір сәтке болса да толастамады.
Міне, осылардың бәрінің тарихын шолған кезде, мен өзім тарихшы ретінде ойлаймын, шынында да жиырма жылдан астам уақыт ішінде Қазақстан қалыптасқан мемлекетке айналды
Оның негізгі себебінің бірі – қазақ халқы рухы мықты халық
Дәстүрі бар халық
Ерлігі бар халық
Тарихымызды оқыған адам біздің мемлекеттік дәстүрді үздіксіз жетілдірумен болғанымызды байқайды
Мына Кеңестер Одағында да біз алғаш автономия, кейіннен одақтық республика атанып, сол Кеңестер Одағының конституциясын пайдаланып, қазақ мемлекетін дамытуға күш салдық
Бірақ біз ол кезде отар ел болатынбыз
Сондықтан біз шынында да тәуелсіздік алғанға дейін ұлт боп ұйысқан мемлекетімізді қалыптастыра алмадық
Тәуелсіздікке дейін мем­лекетіміз өте ауыспалы болды
Саяси жағынан тұрақсыз болды
Мемлекеттік жүйе, оның басқару механизмдері тұ­рақты қалыптаспады
Ол үздіксіз өзгеріп отырды
Мен айтқан кеңестік кезеңдегі мемлекеттік құрылымымызды Қазақ хандығының Ордаларымен са­лыстырсаңыз, ал Ордаларды Қаға­нат­тармен салыстырсаңыз сонда өзіңіз де байқайсыз
Елбасы атап өткендей, бүгінгі Қазақстанды қалыптастыру оңай болған жоқ
Аллаға шүкір, 1991 жылы тәуелсіздік алғаннан кейін бізде шынында да жаңа мемлекеттік жүйе қалыптастыру қатты қолға алынды
Бұл жерде енді Нұрсұлтан Әбішұлы Назарбаевтың еңбегі қыруар, шексіз
Елбасы Қазақстан мемлекетін қалыптастырған тұлға ретінде әлдеқашан тарихымыздан өз орнын алған адам
Бүгінде біз Нұрсұлтан Әбішұлының салиқалы саясатының арқасында күллі әлемге танымал елге айналдық
Жалпы менің қуанатыным, осы жиырма жылдан астам уақыт ішінде біз жаңа тұрғыдағы демократиялық ұстанымды мақсат еткен мемлекетке айналдық
Елбасы айтқандай, басқару механизміміз қалыптасқан, мемлекеттік жүйеміз өзіндік ерекшеліктерімен орныққан ел болдық
Осыған қуануымыз керек.
– Елбасы Жолдауда ру мен тайпаға бөліну – ұлттық тұтастықтан айырылудың өте қауіпті түрі екенін, шежіре – қазақты бөлшектейтін емес, керісінше, біріктіретін ұғым екенін атап көрсетті
Барша адамзаттың Адам атадан басталатыны сияқты, бүкіл қазақтың шежіре атаулысы Атам қазақтан бастау алатынын әрбір қазақ жүрегінің төрінде ұстауға тиіс екенін атады
Халқымыздың шежіресі төңірегіндегі мәселелер тарихшы ретінде Сізді де ойландырмай қоймасы анық…
– Иә, расында қазақ шежіресінің түпкі мәні, алып дарақтың бұтақтары сияқты күллі рулардың түбін қуа келгенде, барлығы бір ғана ұлы тамырға – қазақ деген ұлтқа барып тіреледі
Қазақ шежіресін қалыптастыру бағытында біз, бір топ тарихшылар, көп жұмыс істедік
Кезінде «Алаш» деген орталық құрдық
Шежіренің көптомдық кітаптарын шығардық
Шежіренің тарихын ғылыми жүйеге түсіруге күш салдық
Сонда аңғар­ғанымыз, қазақ шежіресінде келтірілген деректердің 90 пайыздан астамы тарихи шындықпен үндесіп жатыр
Мұның басты себебі, өзінің ататегін бұрмалауға бабаларымыз ешқашан да жол бермеуге тырысқан
Менің риза болып отырғаным, Елбасы осы шежіренің маңызын дұрыс түсініп отыр
Шежіренің бүкіл философиясы, мәні-мазмұны шынында да қазақ халқын біріктіруге негізделген
Шежіренің қай нұсқасын алып қарасаңыз да, оны Алаштан тарата ма, қазақтан тарата ма, әншейін әулетінен тарата ма, әйтеуір, шежіре біздің халқымызды біріктіруге жұмыс істеген құрал
Қазақ осы шежірені білгеннің арқасында, жеті атаны санап бергеннің арқасында ел болып қалды
Жиен-нағашының қадірін білді.Тағы бір айта кетерлігі, тарихи тұлғаларды және олардың есімдерін тиянақтауда шежірелік деректердің маңызы өте зор
Қазақ хандығы орнығып, дәстүрлі шежіре жүйесі жаңаша реформаланғанға дейінгі тарихи шежірелер ежелгі және орта ғасырларда өмір сүрген тарихи тұлғалар туралы айтарлықтай шынайы мәліметтер береді
Дегенмен, бұл жайтты еуроцентристік көзқарастардан арыла қоймаған зерттеушілеріміз әлі де түсіне алмай отыр
Сондықтан да күні бүгінге дейін осы кезеңдердің шежірелік деректерін жазба және т.б
деректермен салыстыра қарап, олардан шындықты іздестіруге деген талпыныс кәсіби та­рихшылар арасында сирек көрініс беруде
Қазіргі біздің пайдаланып жүрген шежірелеріміз Қазақ хандығының ал­ғашқы кезеңінде, дәлірек айтар болсақ, ХVІ ғасырда «Қасымханның қасқа жолы» аталатын құқықтық-мәдени әмбебап реформаны жүзеге асыру барысында қосымша өзгерістер енгізіліп нақтыланған және жаңғыртылған қазақ шежіресі деп ойлаймын
Қазақ шежіресін талдап оқыған адам одан жазба тарихи деректерді айқындай түсетін және толықтыра алатын тарихымызға аса керекті және құнды мәліметтерді кездестіре алады
Осындай дұрыс пиғыл біз бас шұлғып мойын­дайтын көптеген еуропалық ғалым­дарда болған жоқ
В.В.Бартольд сынды сұңғыла ғалымдардың өздері де қазақ тілін білмегендіктен шежіре сияқты құнды деректің өлшеусіз маңызын дұрыс түсіне алған жоқ
Міне, осындай мәселеге назар аударуымыз керек
Сондықтан болар, Елбасы Жолдауда шежіре – қа­зақ­­ты бөлшектейтін емес, керісінше, бі­ріктіретін ұғым екенін атап көрсетті
Ал­дағы уақытта қазақ шежіресіне деген жаңа­­ша көзқарас қалыптасады деген үміт бар.
– Бүгінде тарих оқулықтарына қатысты қоғамымызда айтыс-тартыс баршылық
Жаңа тұжырымдар, жаңа деректерге толы халық сұранысына лайық оқулықтар буынын даярлау ісінде кешеуілдеп жатырмыз ба, қалай өзі?
– Нұрсұлтан Назарбаев «Қазақ­стан­ның әлеуметтік жаңғыртылуы: Жалпыға Ортақ Еңбек Қоғамына қарай 20 қадам» атты бағдарламалық мақаласында еліміздің Білім және ғылым министрлігіне Қазақстан тарихы бойынша оқу жоспарларын, оқулықтар мен оқу құралдарын талдаудан өткізуді, оқу орындарында Қазақстан тарихын оқытудың мазмұны мен пішінін өзгерту жөнінде іс-шараларды жүзеге асыруды тапсырған еді
Расында бұл бүгінде үлкен мәселе болып отыр
Қазір біз әл-Фараби атындағы ҚазҰУ-дың тарих факультетіндегі мен басқарып отырған кафедра ұжымы «Қазақстан тарихы» оқулығын жаңаша жазуды қолға алып жатырмыз
Көне дәуірден бері қарайғы тарихи шындықты жазбақпыз
Біздің бастамамызды ректорымыз Ғалымқайыр Мұтанұлы қолдап отыр
Біздің универ­си­теттің баспасы бар
Сол баспамен келісіп, министірліктің бекітетін комиссиясы бар, сол комиссиядан өткізіп, баспаға ұсынайық деп отырмыз
Менің ойымша, оқулық деген қазіргі заманда студенттерге біріншіден өте қызықты,түсінікті тілмен жазылуы керек және шынайы болуы қажет
Ең бастысы біздің тарихымыздың барлық негізгі мәселесін шынайы да объективті түрде түсіндіріп беруі керек
Ал енді бұған қол жеткізу үшін оқулықты кәсіби мамандар жазғаны дұрыс
Кәсіби маман болғанда осы университеттерде, мектептерде жұмыс істеп жүрген білікті оқытушылар жазғаны абзал
Бұл мемлекеттік тапсырыспен, мемлекеттік гранттың қаржыландыруы арқылы жан-жақты зерттеліп жазылса құба-құп болар еді
Сондықтан да бұған мемлекеттік тұрғыдан, министрліктің өзі басшылық жасайтын маңызды іс
Әйтпесе, еліміздегі тарих оқулықтарының кейбірі жеке адамдардың бастамасымен жазылған оқулықтар
Оқулықты көрінген тарихшы жаза алмайды, тарихты түсінікті тілмен түсіндіре алатын тарихшы жазады
Қазақы танымдағы, әдеби тілі жатық, ұғынықты әрі көркем ойлай алатын адамдарға оқулық жаздыруымыз тиіс
Жоғары оқу орнына, бакалаврға арналған оқулық жоқ осы уақытқа дейін
Қазір елдің бәрі «Қазақстан тарихы» деп оқулық жазып жүр
Ал олар мынаны білмейді
Қазір магистратураға бөлек, бакалаврға бөлек оқулық дайындалуы керек
Ал докторанттар болса, олар өздерінің проблемасы бойынша оқиды
Сондықтан да Қазақстан тарихы барлық факультеттерде оқытылатындықтан, соларға арналған оқулық жасамақпыз
Бұл оқулық дұрыс шықса, сыннан дұрыс өтсе, әрине, қайта басылуы керек
Қазір бұл маңызды іске өзім басқарып отырған Қазақстан тарихы кафедрасынан 32 адам қатысуда
Өз күшімізбен жазып жатырмыз
Бұған біз ғылыми мекемелерді, тарих институтын тартқан жоқпыз, өйткені оқулықты, мен қайталап айтайын, бұған ЖОО-да студенттер мен күнделікті жұмыс жасайтын, дәріс оқитын адамдар жазуы керек
Отаршылдық санадан арылып, тәуелсіз ойлау жүйесіне көшетін әрбір азаматтың, мемлекет құрушы ұлттың, яғни өзінің туған халқының тарихын жақсы білуі отаншылдық, патриоттық сезімнің өрши түсуіне және туған жерге, елге деген сүйіспеншілігінің айқын көрініс беруіне алып келетіні белгілі жайт
Сол кезде ғана біздің жастарымыздың, келешек ұрпақтың тарихи санасы қалыптасады деуге болады.
– Болашақ ұрпақтың тарихи сана­сының қалыптасуы турасында айтып қалдыңыз
Жалпы алғанда, ұлттың тарихи санасы қалай қалыптасады? Сана тәуелсіздігінің көрінісі қандай?
– Негізінен, біздің халқымыздың ұлттық санасы қалыптасқан
Ал ұлттың тарихи санасы әлі қалыптасу үстінде
Ұлттық санамыз қалыптасатыны қазақ халқы елшіл, ержүрек халық
Елбасы осы Жолдауында ұлт­тың тарихи санасын қалыптастыру турасында өте орынды мәселе көтерді
Бірқатар ұсыныстар айтты
Расында бізге ұлттың тарихи санасын қалыптастыруға күш салу қажет
Бізге тәуелсіз санаға қол жеткізу үшін сананы отарсыздандыру саясатын жүргізу қажет, онсыз қазақтың санасы тәуелсіз бола алмайды
Қазақ шын мәнінде тәуелсіз болу үшін барлық жағынан бәсекеге лайықты ұлт болуы қажет.
– Тілге деген көзқарас – елге деген көзқарас екені даусыз
Елбасы «Қазақ тілі жаппай қолданыс тіліне айналып, шын мәніндегі мемлекеттік тіл мәртебесіне көтерілгенде, біз елімізді Қазақ мемлекеті деп атайтын боламыз» деді
Осы ретте тарихи межемен алғанда, Қазақ мемлекеті атану үшін бізге қаншалықты уақыт қажет?
– Тарихи зерделеу арқылы тарихи са­­на, мәдениет, дәстүр, ұрпақтар сабақтасты­ғы қалыптасатыны анық
Тарих адамның болып жатқан оқиғаларды жан-жақты әрі тереңінен көре білу қасиетін дамытады және болашаққа дұрыс қадам жасауға жәрдемдеседі
Нұрсұлтан Назарбаев Қазақстан халқы Ассамблеясының ХVІІ сессиясында: «Біз 2017 жылға қарай мемлекеттік тілді меңгерген қазақстандықтар саны 80 пайызға жетсін, ал 2020 жылға қарай одан да көп болсын деген мақсат қойдық
Он жылдан кейін мектептеріміздің түлектері қазақ тілінде 100 пайыз сөйлейтін болуы тиіс
Барлық азаматтардың қазақ тілін білуі әншейін бір ұран емес, бұл – олар еліміздің тарихын, ерте дәуірден бастап бүгінгі күнге дейінгі қазақ халқының тарихын, мәдениетін, дәстүрін білетін болады деген сөз» деп атап өткені көпшілікке белгілі
Демек, еліміздің Қазақ мемлекеті атануға барлық жағдай жасалып келеді
Еліміз аман болса, аз уақыттың ішінде ол күнге де жетеміз деген сенімдемін.
– Әңгімеңізге рақмет!
Әңгімелескен
Сұлтан ҚАДЫРБЕК
Тәуелсіздік – қасиетті ұғым
Расында қазіргі тәуелсіз Қазақстан – ата-бабамыздың орындалған шұғылалы арманы, сарғайып күткен сағынышы екені сөзсіз
Төл тарихымызға терең үңіліп қарар болсақ, халқымыздың азат елге айналу жолындағы жан алысып, жан беріскен кезеңдерді көруге болады
Осы ретте Елбасының Жолдауына орай газетіміздің тұрақты авторы, тарихшы, әл-Фараби атындағы Қазақ ұлттық университетінің Қазақстан тарихы кафедрасының меңгерушісі, профессор  Талас Омарбековпен сұхбаттасудың сәті түсті.
