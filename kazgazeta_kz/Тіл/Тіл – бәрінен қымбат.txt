Әлемде жойылып кеткен тілдер аз емес
Бұл тілдер қолданыстан қалып, өмір сүруін тоқтатқан
Оған басты себеп – сол ұлттың не халықтың  жойылып кетуі, тарих бетінен өшуі
Одан қала берді отарлануға тап болған елдердің де тілдері сол үстем ел тіліне бағынып, дербес өмір сүру қалыбын  жоғалтады
Тіл өлсе, ұлттың өмір сүруі мүмкін емес
Сондықтан қай  ұлттың өкілі болмасын, туған тілі үшін күресуге міндетті. 
Сол тілде сөйлейтін соңғы адам болса да, тіл жайында аманат қалдыруға, мұра қалдыруға тырысуы керек
Себебі ана тілінде жазылған құнды тарихи деректер кейінгі ұрпақ үшін маңызды әрі қажет
Мәселен кезіндегі Орхон ­жазулары, сына жазулары бүгінгі көптеген түркі халықтарына тән тарихи деректердің көзін ашып беріп отыр
Ендеше тіл өлмесе, сол тілде дүниеге келген барша құндылық атаулы ертеңгі ұрпақ үшін, жалпы адамзат үшін үлкен мәнге ие болары сөзсіз.
Жалпы тіл қай елде, ұлтта болсын қастерлі, қасиетті, құдіретті
Тіл әрбір азаматқа ана сүтімен беріліп қалыпта­са­ды
Ана сүтімен бойға сіңген туабітті қасиеттер ­ту­ған тілдің арқасында дамиды
Туған тілге деген құрмет пен сүйіспеншілік бала кезден басталуы керек
Айналада адамдарға, өзіңнің өскен ортаңа, Отанға деген ерекше сезім мен көзқарас та туған тіліңді білуден басталады
Тіл – халықтың рухани, мәдени байлығының дамуының құралы.
Қазақ тілі – халқымыздың рухани байлығы, атадан балаға, ұрпақтан-ұрпаққа ­мирас болып келе жатқан баға жетпес асыл мұра
Ана тілдің қасиеті туралы қанша айтсақ та таусылмайды
Барлық асыл заттар тозады, жоғалады, ал тіл тозбайтын ең қымбат мұралардың бірі
Қазақтың біртуар ақыны Мағжан Жұмабаев: «Ұлтқа тілінен қымбат нәрсе болмақ емес, бір ұлттың тілінде сол ұлттың сыры, тарихы, тұрмыс-тіршілігі, мінезі айқын көрініп тұрады» деген
Тіл байлығы – әрбір ұлттың мақтанышы
Әр азамат өзінің ана тіліне көзі­нің қарашығындай қара­уы және ана тілінің орын­­сыз шұбарлануына қарсы тұруға тиіс
Амал не, туған тілімізді шұбарлап, аралас сөйлейтіндерді жиі кез­дестіреміз
Бүгінде кейбі­реу­­лердің қазақ тілін білмеуі, білсе де сөйлемеуі қазақ ті­лінің мәртебесін көтеріп, қол­даныс аясын кеңейтуге ке­дергі келтіріп отырғаны бел­гілі
Өкінішке орай, соңғы кезде көптеген қазақ жастары тілді бұрмалап сөйлеуді әдетке айналдырған
Төл тілінде сөйлеуден безу – ана сүтін беріп өсірген анаңды ұмытумен бірдей
Сондықтан елінің болашағын ойлаған әр азамат ана тілінің дамуына да қолынан келген көмегін аямауы тиіс
Сот жүйесінде істейтін болғандықтан тілдің қоғамда алар орны маған жақсы белгілі.
Ата-ананы қадірлеу қандай міндет болса, өз ана тілімізді де дәл солай қастерлеуді, аялауды қолға алайық
Тіліміздің мәртебесі мен беделінің биік болуы өз қолымызда екенін ұмытпайық.
А.Төлеу 
АҚТӨБЕ
