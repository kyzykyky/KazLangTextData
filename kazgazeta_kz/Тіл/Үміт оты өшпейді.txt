…Әкем марқұм өмірден ерте өтті
Жеңістің 25 жылдық мерекесіне өкімет сыйлаған қатты матадан тігілген комбинезонын үстінен шеше алмай, сұрапыл соғыстан аман келіп, бейбіт өмірде күйіп өлді
Қу соғыс, бейбіт күнде қуып жетті-ау деп жыладым әкемді есіме алып
Әкем соғыста хабарсыз кеткен Ашкей және Жакен деген ағалары жайлы, олардың әкесіндей қамқор болғанын үнемі айтып отыратын.
Өздерінде бала болмаған олар ең кенже бауыры, яғни әкемнің білімді де тәрбиелі азамат болып өсуіне көп күш салыпты
Әкем де өте зерек әрі еңбекқор болып өскен
Бұған қоса әнші, домбыраны да әдемі тартатын
Техниканың қыр-сырын білетін, машина моторын өзі жинайтын
Құралайды көзге атар мерген, аңшы, балықшы, төрт-түлік малдың да жайын білетін сегіз қырлы бір сырлы жан еді
Әкемді есіме алып, көзіме жас алғаным да рас
Ол тірі болғанда, бауырларынан ұрпақ қалғанда, олардың сүйектерін тауып, топырағын жеңілдетер ме еді
Көзі тірісінде күнде есік жаққа қарап, он жеті құрсағының үлкенін, балаларының сұлтанын тағатсыздана күткен әжем есіме оралады
Ол кісі сол қайғысынан төсек тартып жатып қалған еді.
Сайтта табылған мәліметтерде былай делінген:
«Утешов Ашкей, 1906 г.р.,рядовой, пропал без вес­ти в ноябре 1943г
Место службы код 3673 СП
Был призван в Сары-суйском р-не ,1942
05.07».
«Утешов Жакен, 1911 г.р
рядовой пулеметчик, призван 1939году ,Сары-суйском р-не, Талдыбулакском с/с, в октябре 1941 г
пропал.Последний адрес: Туркменская ССР, 230 стр
полк, 83 стрелковой дивизий в г.Красноводск
Мать–Ерубаева Тенгеш».
Осы табылған мәліметтердің өзі жүрегіме мейірім нұрын төккендей әсер берді
Ендігі топыраққа айналған, әр көк­темде көк шөп болып шығатын әкелерімнің жатқан жерін табатын шығармын деген үміттемін
Мүмкін қалың оқырман ішінен олар туралы бір үзік сыр айтар жан табылып қалар деп жазып отырмын
Үміт оты өшпейді деп сенемін.
«Мәскеудегі ай сайын келетін, пәтерақымның есебі жазылған қағазда, мынадай сөздер жазылған: Сохрани имена тех, кто сохранил тебе жизнь! Участ­вуй в проекте «Бессмертный полк – Москвы»! Запиши ветерана в «Бессмертный полк» на сайте проекта polkmoskva.ru».
Қаншама қазақстандық жауынгерлер, Мәскеу түбіндегі орман ішінде ізсіз жоғалды, ұрпақсыз қалды
Сондықтан ерінбей іздеңіздер дегім келеді
Менің хабарсыз кеткен әкелерім де осы маңайда жатқандай
Топырақтарың торқа болсын!
Жарқын ӨТЕШОВА
Мәскеу
