Тілімізде жаңбыр сөзіне синоним ретінде қолданылатын және лұғаттық мақалада «жауын жауып, жел соғып, қар борап тұрған ауа райының бұзылған сәті; жауыны да, шашыны да, бәрі болып тұрған кез» мағынасын білдіретін жауын-шашын қос сөзінің құрамындағы мағынасы күңгірттенген шашын сөзінің шығу төркінін, қазақ тіл білімінің көрнекті ғалымы, академик Әбдуәли Қайдар «Қазақ тіліндегі қос сөздер: зерттеу және сөздік» атты еңбегінде (Алматы: Сардар, 2013
37-43 бб.), төмендегіше тарқатады: 
ШАШЫН: жауын-шашын
Мағы­насыз сыңары түбір деңгейінде жіктеп талдауды қажет ететін қосарлама қос сөзге, мысалы, жауын-шашын қос сөзін жатқызуға болады
Мұнда да оның екінші сыңары – шашын сөзі түркі тілдерінде жауын, жаңбыр сөздерімен қосарлана қолданылуы нәтижесінде өзінің дербестігінен айы­рылып, сол сөздердің шылауындағы «бодан» сөзге айналғандығын көреміз
Қос сөздің жалпы мағынасы – «аспаннан жауатын қар, бұршақ, жауын» (жел боран араласатын) атмосфералық құбылыс.
Бұл қос сөз де түркі тілдері (ш~ч~с~дж) мен интервалды жағдай­дағы өзгерісіне (қ~ғ) байланысты екендігі т.т.
Алайда қос сөздер этимологиясы көп жағдайда, аса қажеттілігі болмаса, түбір деңгейіне бара қоймайды.
Түбір деңгейінде жасалуға қажетті этимологияға мысал ретінде жауын-шашын қос сөзінің екінші сыңары шашынды алуға болады
Бұл да түркі тілдерінде кең тараған қос сөздің құрамында ғана кездесіп, «жауын» не «жаңбыр» мағынасында жеке-дара қолданылмайтын сөз
Қар, жаңбыр, бұршақ сияқты аспаннан жауатын, төгілетін, шашырап түсетін атмосфералық құбылыстарға балап, түркі тілдеріндегі: қырғызша – жаан-чачын, өзбекше – гин-чочин, ұйғырша – йеғин-йешин, ямғур-йешин, т.т
қос сөздің шашын сыңарының төркінін шаш- («разбрасывать», «разбрызгивать», «оприскивать» мағынасындағы) етістігінен шығарушылар да бар
Бұл, әрине, ғылыми этимологияға жатпаса керек.
Бұл арада елді шатастырып отырған шашын сөзінің төркіні шаш-//уач- етістігі деп қарау
Шын мәнісінде бұл – түркі-моңғол тілдеріне ортақ әртүрлі тұлға мен мағынада қол­данылатын синкретикалық (әрі есім, әрі етістік) түбір
Бұл түбір моңғол тілдерінде және олардың әсеріне көп ұшыраған кейбір Сібір, Алтай (ұранхай, тува, хакас, т.б.) тілдерінде сөз басында ч~ц дыбыстарын сақтаса (чаъс – тува, час – ұран хай, цас~час – моңғол), қыпшақ, қарлұқ, оғыз тобындағы тілдер сөз басында ч~ш~ж~й дыбыстарын қолданады
Міне, осы заңдылық тұрғысынан қарайтын болсақ, жасын~жасыл~жашын~яшин~¸шин~чазын~чалын~­чажын, т.б
түріндегі туынды түбір­лердің негіз болып саналатын моносиллаб варианттар – йаш~йас~йеш~жаш~жас~чач~жай~час~чаш~чаз~цас~нас, т.б
біз қарастырып отырған шашын сөзінің түп-төркіні болса керек
Олардың біразы кейбір тілдерде жеке де, туынды түбір негізінде де қолданылатынын көреміз
Мәселен, М.Қашғари сөздігінде ﻦﺷﻴ [иäшін] – «найзағай» мағынасында [МҚ, ІІІ, 28 б.]; сондай-ақ «аспаннан түсетін найзағай, нажағай» мағынасында: ноғай тілінде – ясын//ясын оқ, башқұрт тілінде – йәшен, уранхай тілінде – чажын, хакас тілінде – чазын/чалын, қазан татар тілінде – жашын, қырғыз тілінде – жаай, қазақ тілінде – жай (жай тасындай ойнау, төбеден жасыл түскендей), т.б
қолданылатындығын көреміз
Бұлардың мағыналары тілдер бойынша толық дифференциацияға ұшырап қоймаған сияқты
Сондықтан да жауын-шашын қос сөзі о бас­та: жауын жаууға байланысты күн күркіреп, шақпақ шағылып, нажағай жарқылдап, аспаннан жай тасы түсіп, арты бұршақ пен қарға айналып кететін атмосфералық құбылыстарды жалпы түрде суреттеу нәтижесінде қолданылған деп жорамалдауға болады.
Әдебиет
1
Қазақ сөздігі (Қазақ тілінің біртомдық үлкен түсіндірме сөздігі)
– Алматы: «Дәуір» баспасы, 2013
– 1488 бет
1055 б.
2
Қайдар Ә
Қазақтар ана тілі әлемінде: Табиғат
ІІІ том
— Алматы, 2013
– 6-8 б.
3
Қайдар Ә.Т
Халық даналығы (қазақ мақал-мәтелдерінің түсіндірме сөздігі және зерттеу)
– Алматы: Тоғанай Т, 2004
– 560 бет.
4
Қазақ тілінің синонимдер сөздігі: 16500 сөз / ред
С
Бизақов
– Алматы : Арыс, 2005
– 720 б.
5
Төреқұл Н
Даланың дара ділмарлары
– Алматы: «Қазақстан» баспа үйі, 2001
– 592 бет.
Бетті дайындаған Гүлсінай ИСАЕВА,
А.Байтұрсынұлы атындағы Тіл білімі институты
Этнолингвистика бөлімінің аға ғылыми қызметкері,
филология ғылымының кандидаты
