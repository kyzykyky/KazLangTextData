Қанат БОЗЫМБАЕВ, Павлодар облысының әкімі: 
1
Күнделікті жұмыс барысында бұ­қа­ралық ақпарат құралдарымен танысып отыру біз үшін өте қажет
Сондықтан мен еліміздегі танымал басылымдардың бірі «Ана тілі» газетін оқып тұратындықтан, басылым бетінде көтеріліп жүрген мәселелерге, әрине, қанықпын
Газет бетінде мемлекеттік тілдің мәселелеріне, тіліміздің қалыптасу тарихына арналған мақалалар жиі жарық көретіні қуантады
Бұл мемлекеттік тіл тұғырын биіктетуге септігін тигізетіні сөзсіз
Көкейімнен шыққан мақалаларға келетін болсам, тіл білімін зерттеуші-ғалымдар Әбдуәли Қайдаров ағамыз бен Рабиға Сыздық апамыз жайлы естеліктер мен танымдық мақалаларды айтар едім
Сонымен қатар Павлодар облысының топонимикасына байланысты жазылған профессор Қуат Сапаровтың «Аққулы өңір – Аққулы», филология ғылымының докторы Бекен Сағындықұлының «Құлық бар, құнт жоқ» атты мақаласы, былтыр Омбы қазақтарының өмірі туралы жазылған «Омбы қазақтары тілі мен дәстүрінен қол үзіп қалмасын» деген тақырыптағы газет тілшісі Д.Төлебаевтың мақаласын айтар едім
Осы ретте айтайын дегенім, Омбы қазақтары туралы материалды оқыған соң біз ресми сапармен сол өлкеге барып қайттық
Жергілікті қазақтармен жолығып, қазақтың тілі, салт-дәстүрі мен мәдениеті, өнеріне байланысты айтар ой-пікірлерін естіп, өз тарапымыздан көмек жасайтын болдық
Демек, сіздердің көтерген мәселелеріңіз жерде қалып жатқан жоқ
Алдағы уақытта да сіздерден осындай сүбелі мақалаларды күтеміз.
2
Расында, Павлодар облысында мем­ле­кет­тік тіл мәселесі күн тәртібінен түскен емес
Сауалға байланысты тоқталатын болсам, өңірдің қала, аудан әкімдіктерінде, мемлекеттік органдар мен салалық басқармаларда, мекемелер мен ұйымдарда іс қағаздар мемлекеттік тілде жүргізіледі
Облыстың барлық мекемелерінде шығыс құжаттары толықтай мемлекеттік тілде ре­сімделеді
Облыс әкімдігінде құжат айналымын жүргізу ісі де мемлекеттік тілде орындалады.
Әкімдіктегі менің төрағалық етуіммен өткізілетін кеңестер, мәжілістер мен отырыс­тар қазақ тілінде өтеді
Кейбір жағдайда қазақ тілінен орыс тіліне ілеспе аударма жасалады.
Өздеріңізге мәлім, еліміздің ­облыс ор­талықтарында 2007 жылдан бастап мем­лекеттік органдардағы іс қағаздарды мемлекеттік тілге көшіру қолға алынған болатын
Бірақ сол жылдан бастап мемлекеттік мекемелердің барлығы дерлік іс қағаздарын толықтай қазақ тіліне көшірмегені белгілі, өйткені ол жұмыс кезең-кезеңімен жүзеге асырылды
Егер жергілікті атқарушы органдарда аудармашы-мамандар іс қағаздарды, хаттар мен жауап-хаттарды, есептерді қазақшаға аударумен айналысып келген болса, бүгінгі таңда облыс басқармалары мен аумақтық департаменттерде аудармашы-мамандар жоқ
Өйткені олардың мәртебесі өзгерді
Қазіргі таңда мемлекеттік тілдегі іс қағаздарды жүргізу, ресімдеу ісімен «редактор-корректор» деп аталатын маман айналысады
Ол іс қағаздарды қазақ тілінде әзірлеп, дайындайды
Олардың негізгі мақсаты мемлекеттік тілде ресімделген құжатты, мәтінді редактор ретінде тексеру болғандықтан аударма ісімен айналыспайды
Бұл өз кезегінде мемлекеттік қызметшілерді іс қағаздарын өздігінен қазақ тілінде жазуды талап ететіні сөзсіз
Демек, мемлекеттік қызметшілер іс қағаздарын қазақша жүргізуге өздері-ақ мүдделі болмақ.
Асылы, экономика, қаржы, индустрия, энергетика, тұрғын үй-коммуналдық және тағы басқа салалардың терминдерін күнделікті қолдану, жаңа термин сөздерді қазақ тілінде жаттау және оны ойда ұстау оңай шаруа емес
Экономика мен есеп-қисап саласындағы мәтіндерді қазақша сөйлетуде қиындықтар туындайтыны жасырын емес
Себебі кейбір терминдердің қазақша баламасын бірі білсе, бірі білмеуі мүмкін
Ал әлеуметтік сала, мәдениет, спорт, әдебиет пен өнерге қатысты хат, жауап пен мәтіндерді өздігімен мемлекеттік тілде сауат­ты жазатын мамандар бар
Ондай мамандар облыстың барлық мемлекеттік органдарында қызмет істейді.
Осы ретте тағы бір қосарым, 2014 жылы «Павлодар облысы әкімі аппараты» ММ қызметкерлері үшін мемлекеттік тілді оқыту курсын ұйымдастырдық
Қазақ тілін жетік білмейтін мамандар аптасына 2 сағаттан үш рет тіл үйрену курсында оқыды
Курс соңында қорытынды емтихан тапсырып, сертификат алды
Биыл да осы бағыттағы жұмыс жалғасын табатын болады
Оның үстіне осы курстарға ана тілін еркін меңгерген мамандарды да жібердік
Олар тереңдетіп оқыту деңгейі тіл білу деңгейлерін біршама арттырды.
3
Облыс әкімдігінде кеңсе бөлімі мамандары, редакторлық топ «Ана тілі» газетіне жазылады
Олар жұмыс барысында сіздердің басылымда жарияланатын мақалаларды, терминком бекіткен жаңа сөздер мен сөз тіркестерімен таныс болып отырады
Әкімдік қызметкерлері сонымен қатар «Егемен Қазақстан», «Айқын», «Қазақстан-Заман» республикалық басылымдарын оқиды
Жергілікті басылымдардан «Сарыарқа самалы» газеті, жастар аудитория­сына арналған «Регион» газетіне де сұраныс жоғары
Ал журналдар ішінде «Аңыз адам» журналына жазылады.
Облысымыздың Баянауыл, Май, Лебяжі және Ақтоғай аудандарында қазақ тілінің ахуалы жақсы деп айтар едім
Тұрғындардың басым бөлігі қазақ тілін еркін меңгерген
Сон­дықтан осындай қазақи аудандарда қазақтілді басылымдарға деген сұраныс жоғары
Екібастұз бен Ақсу қалаларында да қазақтілді орта қалып­тасқан
Соңғы жылдары бұл қалаларда да қа­зақ­тілді басылымдарға деген сұраныс артып келеді.
Жалпы, жергілікті халықтың шамамен 70 пайызы ресми тілде тілдесіп, ауызекі сөйлесуде орыс тілін қолданады
Оларды күштеп қазақтілді газет-журналдарға жаздыру дұрыс болмас
Бұл Қазақстан Республикасы Конституциясына қайшы
Әр адам өз таңдауы мен қалауы бойын­ша қажетті басылымына жазылып оқуына то­лық құқығы бар.
4
Мемлекеттік қызметке қабылдаудың заңмен белгіленген тәртібі бар
Осы тәртіп негізінде бос мемлекеттік қызмет орнына конкурсқа түсетін үміткер, алдымен ҚР Конс­титуциясын, Заңдарын білу туралы тест сұ­рақтарына жауап береді
Міне, осы сұрақтар қатарында мемлекеттік тілге қатысты 20 ­сау­ал бар
Алайда мемлекеттік тілге қатысты сұрақтар жауабы ескерілмейді
Әрине, бұл біздің құзыретіміздегі мәселе емес, сондықтан біз мемлекеттік қызметке қабылдау конкурсы талаптарын өзгерте алмаймыз
Тіпті облыс әкімі аппаратына жұмысқа қабылданатын мамандарды конкурс арқылы қабылдайтын және белгілі лауазымды мемлекеттік қызметке қабылдау туралы шешім шығаратын конкурстық комиссия жұмыс жасайды
Кез келген лауазымды тұлға немесе жергілікті атқарушы органның басшысы осы комиссия жұмысына араласа алмайды және комиссия шешіміне еш әсерін тигізе алмайды.
Мемлекеттік қызметке қабылдау конкурсы талаптарын бұзу фактілері анықталған жағдайда немесе осындай жағдай туралы тиісті органдарға шағым түссе, кінәлі тұлға белгілі тәртіппен жазаға тартылады.
Қазіргі таңда мемлекеттік қызметшілер үлкен 2 санатқа жіктеледі
Ел аузында оларды А және Б корпусының мемлекеттік қызметшілері деп атайды.
А корпусына өтуге үміткер, алдымен, «Қазтест» жүйесі бойынша мемлекеттік тілден тыңдалым, лексика-грамматика және оқылым тараулары бойынша барлығы 130 сұраққа жауап береді
Мемлекеттік тілді білу деңгейін тексеретін тест сұрақтарынан өте алмаған үміткерлер конкурстың екінші кезеңіне жіберілмейді
Сондықтан болашақта лауазымдық сатымен өсуді көздеген мақсатшыл, талапты және еңбекқор мемлекеттік қызметшілер қазақ тілін үйренуге, қазақ тілінде өз ойы мен пайымын баяндап жеткізуге күш салатын болады.
Жалпы, мемлекеттік қызметке қабылданған азамат күнделікті жұмыс барысында хат алмасу жұмысын атқарады
Хат иесі өз өтінішін мемлекеттік тілде жазса, жауап хат та мемлекеттік тілде болуы тиіс
Сонымен қатар күніне 2-3 хатқа жауап беретін мемлекеттік қызметші аудармашы көмегіне жүгінуге мәжбүр болады
Күнделікті аудармашы немесе қазақ тілін жетік білетін маманның мазасын ала беру, одан көмек сұрау да қиын жағдай деп есептеймін
Сол себепті қазіргі таңда жас мамандардың көбі мемлекеттік тілді өздігінен үйренуге мүдделі
Бұл – уақыт талабы.
5
Облысымызда жыл сайын желтоқсан айында өңірдің әдебиет, өнер және мәдениет қайраткерлерімен кездесу өткізу игі дәстүрге айналған
Кездесуге аймақтың белді ақын-жазушылары, зиялы қауым өкілдері қатысады
Елге танымал қаламгер аға-апаларымыз өздерінің болашақ жоспарларымен бөлісіп, ел, дін мен діл, өнер мен әдебиет, мәдени мұра мен руханият туралы өз ойларын ортаға салып, облыс басшылығына өкпе-наздарын да айтады.
2014 жылдың 11-желтоқсанында облыстың шығармашылық қауымымен болған кездесуде Арман Қани, Виктор Семерьянов, Сүлеймен Баязитов, Ақын Алақан, Юрий Поми­нов, Ғалымбек Жұматов, Қоғабай Жұмағали, Қуандық Жүсіпов, Жанаргүл Қадырова, Сайлау Байбосын сынды қаламгерлерге гранттар табыс еттік
Қаламгерлерге ақшалай гранттар табыс ету олардың жазбалары мен кітаптарын баспаханадан басып шығару үшін бөлінеді.
Өткен жылы біз «Ертіс-Баян кітапханасы» сериясымен Павлодар облысының қаламгерлері шығармаларының топтамасын жарыққа шығар­дық
Биыл да осы жұмыс жалғасын табатын болады
Сонымен қатар облыста қоғамдық-саяси және көркем-әдеби бағыттағы «Найзатас» журналы жарық көреді
Осы журнал арқылы өңірдің ақын-жазушылары, жас таланттардың шы­ғармалары көпшілік назарына ұсынылып келеді.
Ал журналистер қауымымен ресми түрде жы­лына екі рет кездесемін
Бірінші кез­десуім – журналистердің кәсіби мерекесі қар­саңында өтеді
Бұл күні БАҚ аймақтың белсенді тілшілерін ынталандыру мақсатында сыйақылар, естелік сыйлықтар және құрмет грамоталары, алғыс хаттармен марапаттаймыз
Екінші кездесу – жаңа жыл қарсаңында жыл бойы өңірдің әлеуметтік-экономикалық салалардың тыныс-тіршілігі туралы мазмұнды мақалалар мен радио және бейнематериалдар дайындаған журналистер арасындағы конкурс қорытындысын жариялаймыз
Өткен жылы осы конкурстық комиссия шешімімен арнайы номинациялар бойынша жүлделі орындарға ие болған журналистерді марапаттадық
Олар «Үз­дік басылым», «Үздік бейнематериал», «Үздік ақпараттық материал» аталымдары бойынша жүлдегер болды.
6
Біздің өңірде мемлекеттік органдар ішінде Тілдерді дамыту басқармасы маңызды орынға ие
Халық санының 50 пайызы өзге ұлт өкілдері болып табылатын және жергілікті қазақтардың көпшілгі орыс тілінде оқып, білім алғандықтан, сонымен бірге облысымыз Ресей аймағымен шекаралас болғандықтан, Павлодар облысы үшін тіл саясатында сақтық пен толеранттылық қажет деп ойлаймын
Сол себепті өңірде облыстық Тілдерді дамыту басқармасы бүгінгі мақсат-міндетіне сай қызмет атқарып отырғаны өте маңызды деп ойлаймын.
Енді нақты сауалға көшетін болсам, бі­рың­ғай мемлекеттік тіл саясатын жүзеге асы­руда кездесетін мәселелерді шешу және Тіл­­дерді дамыту басқармаларының құзыретін күшейту үшін төмендегі үш мәселені атап өтер едім: 1
Ор­талық атқарушы органдардың аумақтық бө­­лiмшелерi мен аудандық атқарушы органдарын­да ғана емес, облыстық атқарушы органдар мен мемлекеттік мекемелерге «Қазақстан Республикасындағы Тiл туралы» Заңның сақталуына тексерістер жүргізу құзыретін беру; 2
Тілді оқыту орталықтарының білім беру қызметіне бақылауды жүзеге асыру құзыретін енгізу
3
Қала, аудан деңгейінде арнайы тіл бөлімдерін ашу керек.
Әрине, бұл аталған ұсыныс-пікірлерді іске асыру үшін кейбір заңнамалық актілер мен нормативтік құжаттарға өзгерістер енгізіп, толықтырулар жасау керек
Бұл ең алды­мен жоғары заң шығарушы орган – ҚР Парла­мен­тінде талқыланып, қарастырылуы тиіс
Содан кейін заңнамалық негізі бар жобаны жүзеге асыру үшін қаражат мәселесін шешу ғана қалады.
Тіл басқармасы Тіл комитетімен, ха­лықара­лық «Қазақ тілі» ұйымымен тығыз байланыста жұмыс жасап келеді
Жыл сайын тіл басқармасы жылдық іс-шаралар жоспарын ҚР Тіл комитеті келісімімен бекітіп, облыс көлемінде мемлекеттік тілді дамытуға қатысты түрлі іс-шараларды өткізеді.
7.Облыстың Ішкі саясат басқармасы республикалық БАҚ-қа мемлекеттік тапсырысты ұтып алу үшін ашық байқау жариялайды
Аталмыш басқарманың мәлімдеуінше, 2015 жылға БАҚ-тың мемлекеттік тапсырысты орындауына 369 млн
теңге қаражат қарастырылып отыр
Осы тапсырысты орындауға арналған байқауға еліміздің барлық БАҚ-тары қатысуға құқылы
Олар өздері осы байқаудың ережесі және өту мерзімін бақылап отыруы тиіс
Жергілікті атқарушы органдар БАҚ-қа бөлінетін мемлекеттік тапсырысты үлестіру ісіне қатыспайды.
Газетке жазылу мәселесіне келетін болсақ, облыс орталығында, аудандарда «Ана тілі» газетіне жазылатын тұрақты оқырмандар, мекемелер бар
Дегенмен, мемлекеттік тілге қамқорлық танытып, қазақтың тарихы мен салт-дәстүріне, рухани мәселелеріне бейжай қарамайтын басылымның өңірдегі таралымын арттыруға қолымыздан келген шараларды атқара беретін боламыз.
Жергілікті атқарушы орган республикалық газет-журналдарға тұрғындардың көптеп жазылуын күштеп жүргізе алмайды
Кез келген адам көңілі қалаған газет пен журналды оқуға, сол басылымға жазылуға құқылы.
2015 жылғы облыс бюджетіне әлемде орын алған экономикалық қиындықтарға байланысты бірқатар толықтырулар мен өзгертулер енгіздік
Осы орайда бюджет шығындарын айтарлықтай үнемдеуге мәжбүрміз
Жергілікті БАҚ-ты қаржыландыруға және олардың жоба-ұсыныстарын дамытуға бөлінетін қаражатты да азайтуға тура келді
Осы мақсатта жергілікті газеттер мен телеарнаға бөлінетін қаржыны да қайта қарап, көлемін шамалы қысқарттық
Осындай үнемдеулер арқылы біз есесіне әлеуметтік мәселелерге арналған облыстық бюджет қаражатын шектеген жоқпыз
Жаңа мектептер тұрғызу, балабақшалар мен емханалар салу жалғасын табады.
8.Облыс әкімі – өңірдегі барлық мәсе­­лелерге жауап беретін тұлға
Эконо­микалық, әлеуметтік, қоғамдық, сондай-ақ күн тәртібінде тұрған мәселелер бар, кезегімен өтіп жататын жиналыстар мен мәжілістер және т.б
Осы тұрғыдан келгенде жұмысымыз нәтижелі болу үшін күніне 14-15 сағат жұмыс жасаймыз
Сондықтан көп ретте кітап оқып отыратын уақыт, өкінішке орай бола бермейді
Дегенмен, кітап оқудың пайдасы мол екенін жоққа шығармаймын
Соңғы уақытта оқыған кітабыма келетін болсам, қазақтың біртуар белгілі жазушысы Оралхан Бөкейдің әңгіме-новеллаларын оқып шықтым
Қаламгердің шығармалары ішінде есімде қалғаны «Апамның астауы» әңгімесі мен «Атау кере» романын ерекше атап өтер едім.
«Ана тілі» газетінің сауалдарына ­жауап бере отырып, оқырмандарды әз Наурыз мерекесімен шын жүректен құттықтағым келеді
Наурыз әрбір шаңыраққа бақ-береке, молшылық алып келсін!
