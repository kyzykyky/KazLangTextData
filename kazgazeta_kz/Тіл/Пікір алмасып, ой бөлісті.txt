Таяуда Оңтүстік Қазақстан облыстық сотының ұйымдастыруымен «Сот жүйе­сіндегі мемлекеттік тіл: кеше және бүгін» тақырыбында дөңгелек үстел өтті
Оған облыстық соттың қылмыстық істер жө­ніндегі апелляциялық сот алқасының төр­ағасы З.Пірнияз, Шым­кент қаласының Абай, Әл-Фараби, Еңбек­ші аудандық және маман­дандырылған әкім­шілік соттарының, облыстық Кәмелетке толмағандардың істері жөніндегі, Сарыағаш, Сайрам, Ордабасы, Мақтарал ауданының №2 соттарының төрағалары мен судьялары, кеңсе меңгерушілері, облыстық прокуратураның, облыстық Ішкі істер департаментінің Тергеу, Мемлекеттік тіл және ақпарат, Әкімшілік полиция басқармаларының, Сот сараптамасы институтының, Адвокаттар алқасының, Тілдерді дамыту басқармасының басшылары және БАҚ өкілдері қатысты.
Мәжілісте баяндама жасағандар би­лік­тің бір тармағы саналатын – сот жүйе­­­сінде «Тілдерді қолдану мен дамы­ту­дың 2011–2020 жылдарға арналған мем­лекеттік бағдарламасын» іске асыру бағы­тында Қазақстан Республикасы Жоғарғы Сотының Төрағасы мен Соттардың қызметін қамтамасыз ету департаменті басшысының тарапынан берілген тапсырмалары облыстық және аудандық соттарда жүйелі түрде іске асырылып жатқанын тілге тиек етті
Соның нәтижесінде сот кеңсе­лерінде құжаттарды тіркеу, бұйрықтар мен өкімдерді әзірлеу, жалпы және аралық отырыстардың хаттамалары мемлекеттік тілде жүргізілетінін атап өту керек
Облыс соттарында ұйымдастырылатын семинар, дөңгелек үстел мәжілістері, тағы басқа да жиындар мен түрлі іс-шаралар қазақ тілінде өтеді
Сот тәжірибесіне байланысты шолулар мен талдаулар, қорытулар мен ұсыныстар және  жоспарлар мемлекеттік тілде дайындалады
Азаматтардың өтініштеріне  жауап өтініш түскен тілде қайтарылады.  Облыстық сотта қызметкерлерге қазақ тілін оқытып-үйретуге баса назар аударылады
Облыстық сот кеңсесі басшысының бұйрығымен жыл сайын судьялар мен кеңсе мамандары  «Мемлекеттік тілді оқыту туралы» кеңсе басшысының бұйрығына сәйкес мемелекеттік тілді меңгереді
Мәселен, былтыр 9 судья мен 7 кеңсе қызметкері 3 айлық курста қазақ тілі курсын ойдағыдай оқып, С1 жоғары деңгейдегі нәтиже көрсетті
Ал соңғы 2 жыл ішінде арнайы курстарда 8 судьяның 7-еуі және 7 қызметкердің 4-еуі қазақ тілін үйреніп шықты.
Облыс соттарында жоспарлы түрде үш жыл бойы жүргізілген осындай жұмыстар да  нәтижесін беріп келеді
Облыс соттарындағы жалпы құжат айналымы бойынша мемле­кеттік тілдің орташа көрсеткіші 2011 жылғы 67,7 пайызды құраса, 2014 жылдың бірінші жартыжылдығында бұл көрсеткіш 88 пайызға дейін өскенін, ал қазақ тілінде қаралған істердің үлесі 2011 жылғы 55 пайыздан, екі жарым жыл ішінде 15 пайызға артып, биылғы алты айдың қорытындысы бойынша 70 пайыз­ға жеткенін айта кету керек.
Қабыл дүйсенби,
Оңтүстік Қазақстан облыстық
сотының баспасөз хатшысы
