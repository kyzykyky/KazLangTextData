Біздің университеттің 80 жылдық аса бай тарихы Қазақстанның академиялық ғылымы мен жоғары мектебінің дамуы және қалыптасуымен тығыз байланысты
ҚазҰУ-ды еліміздің барлық жоғары білім беру жүйесінің тірегі, білікті мамандар ордасы деуге болады
Университеттің мыңдаған түлектері Қазақстанның және оның аумағынан тыс жерлердегі өндірістің барлық салаларында табысты еңбек етуде.
Бүгінде әл-Фараби атындағы ҚазҰУ ерекше мәртебесі бар Қазақстанның жетекші классикалық университеті Қазақстан Республикасы Президентінің «Сапа саласындағы жетістіктері үшін» сыйлығының иегері
«Quacquarelli Symonds» (QS, Ұлыбритания) агенттігінің зерттеулеріне сәйкес әл-Фараби атындағы ҚазҰУ білім беру бағдарлама­лары бойынша 401-450 дәрежеге енді.
Оқытушы-профессорлар құрамы 2500 мың адамнан асады, олардың арасында 400-ден аса ғылым докторы, профессорлар, 800-ден астам ғылым кандидаттары, доценттер бар.
Университеттің 14 факультетінде беделді ғылыми мектептер шоғырланған, олар: экономика және бизнес, механаника-математика, физика, биология, химия, филология, журналистика, тарих, география, философия және саясаттану, заң, шығыстану, халықаралық қатынастар, шетелдік азаматтарға арналған дайындық факультеті.
Экономика және бизнес жоғары мектебі университетінің ең ежелгі бө­лім­дерінің бірі
Ол 1949 жылы құрылған
Деканы Қазақстан Республикасының еңбек сіңірген қайраткері, экономика ғылымының кандидаты Б.Ермекбаева
«Қаржы», «Экономика», «Менеджмент және маркетинг», «Есеп және аудит» кафедралары жұмыс істейді
«Қаржы» кафедрасында білікті мамандар мен ұстаздар дәріс береді
Мұнда электронды биржа жұмыс атқарады.
Биылғы мектеп бітіруші түлектерге айтары­мыз, қазіргі шақта өзің сүйетін, өзің болашақта ризығын көретін мамандықты таңдаумен қатар, сол білімді беретін жоғары оқу орнын дұрыс таңдағаның абзал
ҚазҰУ-де сапалы білім алуға, жақсы мамандық иесі атануға барлық жағдай жасалған. Осы үшін де бұл оқу орнын ерекше мақтаныш етеміз.

Р.Досжан,
«Қаржы» кафедрасының 
аға оқытушысы
А.Ертөстікұлы,
студенті
