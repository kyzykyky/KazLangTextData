Ай құлақтану – халықтың дәстүрлі наным-сенімі бойынша: айдың құлақтануы ауа райының қолайлы болуының, шөптің шүйгін болуының, малдың күйлі-қонды, ел-жұрттың берекелі болуының нышаны.
Аптап – желсіз, ашық күннің қызуы.
Қамбаз // Қамбаз ыстық – жаз күндерінде болатын желсіз, тымырсық ыстық.
Ыстық – ауа райына қатысты айтылғанда күннің қатты ыстық, температурасы жоғары деген мағынада.
Ыстық күн – күннің қатты ысуы.
Күн шағыл – желі аз ыстық күн; бірақ мұндай күндерде ыстық өте қатты болмайды, сондықтан да ол жанға жайлы есептеледі.
Шіліңгір – шілденің аңызақ, аспан айналып жерге түскендей, ми қайнататын ыстық күні.
