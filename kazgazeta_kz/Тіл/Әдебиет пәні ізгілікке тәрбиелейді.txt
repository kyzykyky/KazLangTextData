Мұғалімге қойылатын басты талаптың бірі ол рухани бай, жан-жақты дамыған тұлғаны қалыптастыру екені белгілі
Бұл тұрғыдан алғанда қазақ тілі мен әдебиеті пәнінің алар орны ерекше деп білемін
Жазушы Ғ.Мүсірепов айтқандай: «Әдебиет деген адамгершілікке сүйіспеншілік деген сөз
Өйткені шын мәніндегі көркем әдебиет – азаматтық терең ойдан, адамгершілік асыл идеялардан, биік парасаттан туады».
Өз басым қазақ әдебиетін тереңдете оқытуға мән беремін
Қазақ әдебиетін оқыту үрдісінде ең озық, ең тиімді ізденістер қажет
Әдебиет пәні жас жеткіншектерге жай ғана білім беріп қоймайды, жақсылық пен ізгіліктің негізін үйретеді, мақсатты өмір сүруге үндейді
Тәрбиенің жан-жақты, сан қырлы әдіс-тәсілдерін жас ұрпақтың бойына сіңіре отырып, оларды отансүйгіш, елжанды азамат етіп тәрбиелеу қоғам алдындағы біздің бас­ты міндетіміз
Балаға сапалы тәрбие беру ата-ананың міндеті болса, мектеп табалдырығын аттағаннан бас­тап өмір жолына үйрету, сапалы білім беру, ұлтжандылыққа тәрбиелеу мұғалімдердің алдында тұрған зор міндеттің бірі дер едім.
С.Жұмажанова,
Киев орта мектебінің қазақ тілі мен әдебиеті пәнінің мұғалімі
Солтүстік Қазақстан облысы
Ақжар ауданы
