Тіліміздегі «есік» сөзі үй мен бөлменің, т
б
ашып-жауып, кіріп-шығатын орны мағынасын ғана беріп қоймай, мақал-мәтелдерде қолданылатын бұл сөздің мағыналарын саралай келгенде, «өмірге, іс пен еңбекке алғаш аттап, қадам басып кіру, араласу» тәрізді ортақ ұғым анықталады
Демек, есік сөзіне байланысты туындаған тілдік бірліктер көбінесе адамның өмірінде жасайтын алғашқы қадамдарды, алда күтіп тұрған жаңа жағдайларды сипаттайды, талдайды.
Сонымен қатар үйдің есігі табал­­дырық, босаға, маңдайша сияқ­­ты құрамдарынан тұрады
Соның ішіндегі босаға атауы «есік­тің екі жақтауын; табалды­рықты, яғни есіктің төменгі жағын» біл­діреді
Жалпы есік, босаға атаулары тілімізде заттық, ұғымдық жағы­нан ұқсас әрі қазақтың ұлттық дүниетанымында ерекше символдық мәнге ие
Осы атаулардың мақал-мә­тел­дердегі қолданысын ұлттық сана, дүниетаным, тәлім-тәрбие тұрғы­сынан талдап көруді жөн көрдік.
Ерін сыйлаған есікте қалмайды
Қазақ – ер-азаматты қадірлеген халық
Ер адам отбасының тіреуіші, елінің сүйеніші, қорғаушысы ретінде сипатталады
Ал әйел – оның ақыл­шысы, әрі күтушісі
«Жақсы әйел жарының жақсысын асырар, жаманын жасырар» немесе «жақсы әйел ерінің есіктегі басын төрге сүйрейді» деген мақалдарға сай іс жасайтын әйелдің ері әрқашанда ел-жұртқа сыйлы, туған-туысқанға мақтаныш болады
Сол себептен, қазақ халқы ер-азаматтың әрбір жетістігі үшін оның жанындағы әйелін қадірлейді, құрметтейді.
Есіктен орын тапсаң, төрге озба – адам толы үйге кіргенде, отырған адамдарды баса көктеп, жасыңа, не беделіңе сай орын іздеп төрге өту әдепсіздік болып саналады
Сондықтан да отырған адамдарды мазаламай табылған орынға отыра кеткен дұрыс деген мағынада.
Төр төбесінде отырып, теріс сөйлегеннен без, есік алдында отырып, ерсі сөйлегеннен без – 1
Төрде отырған ақсақалдар әрқашанда жастарға өсиет айтып, баталы сөз арнап отырады
Оның қарама-қарсысында (яғни есіктің тұсында) отырған жастар сұраққа жауап бергенде болмаса, негізінен үлкендердің сөзін тыңдайды
Бұл – халқымыздың жазылмаған заңдылығы, этикеті
Қазақ – билердің кесіміне тоқтаған, ақсақалдардың дуалы сөзіне құлақ түрген халық
Осындай халықтық этикетпен ұрпақ тәрбиеленіп келеді
Сол себептен қазақ халқы төрдегі ақсақалдардың сөзі түзу, оны тыңдайтын жастардың ­болуын барлық заманда да қалаған
2
ауыс
Қазақ қауымы сөйлеген сөзге ерекше мән берген халық
Бірауыз сөзден адамның ой пайымын аңғарып, оның сөз саптауынан ортада алатын орнын байқап отырған
Сондықтан әр адам қандай ортада болмасын әдептілікпен сөйлегені абзал.
Жаман деп бесікке күлме, Тар деп есікке күлме: Бесік – ұшар ұяң, Есік – алтын шыған
1
Халқымыз отбасына, туған жеріне, Отанына деген махаббатты әрқашан да келер ұрпақтың санасына сіңдіріп отырған
Отбасылық тәрбие бесіктен басталады
Әрбір адам үшін өскен үйі, туған жері қасиетті мекен болып саналады
Бұл мақалда туған үй, туған жер аспанмен, яғни ғарыштық ұғыммен байланыстырылып тұр; 2 ауыс
Кіндік қаның тамған туған жеріңді, тәрбие алған отбасыңды әр уақытта құрметте деген мағынаны білдіреді.
Еріншекке есік пен төр – екі күндік жер // Еріншекке табалдырық тау боп көрінеді – 1
Қазақ халқының бұл мақалдары үйде жатқан жалқаудың кейпін бейнелейді
Үйдің ішінде (төрде) жатқан еріншекке сырттағы шаруаны тындырмас бұрын, орнынан тұрып, есіктің табалдырығынан аттап өтудің өзі ауыр жұмыс болып көрінеді
Ертеңі бітпейтін еріншек далаға шығып, ондағы жұмыстарды бітіруді кейінге салып жайлы үйде жата бергенді жақсы көреді; 2
ауыс
Жалқау адам үшін болмашы іс – тер төктіретін үлкен жұмыспен тең.
Ергенек болмаса, есік тұра ма? Еңбекқор болмаса, несіп тұра ма? Киіз үйге ергенек қойылмаса, есік жақтаулары бос қаңырап қалады
Ал киіз есіктің ергенексіз күші кетеді
Өйткені киіз есік арқылы ауыл иттері болсын, аулада жайылып жүрген қозы-лақтар болсын бей-берекет кіріп, үйдің берекесін кетіреді
Сонымен қатар адам еңбектену арқылы ғана өмірдің ризығына жетеді
Және де қажырлы еңбектің арқасында өмірдегі өз үлесін сақтап қала алады
«Еңбек етпесең – елге өкпелеме, егін екпесең жерге өкпелеме» деген мақал бекер айтылмаса керек.
Еркекке сенгенше, екі босағаңа сен
1
Ер­­кек – мал табушы, ал әйелі сол ­малды орын-орнына жаратып ұқсатушы
Бірақ ер кісіге үміт артып отыра ­бермей, отба­сыңның бірлігін сақтап, өз шаруаңды жаса, өзің де әрекет ет; 2
ауыс
Еркектен қадір жоқ, өз әрекетіңді өзің жаса деген феминистік көзқарасқа бағыттайтын әйелдерге арналған кеңес.
Сыйлы қонақ босағада отырмайды – үйде отырған әрбір адамның өз орны бар
Жасы үлкен және елге сыйлы адамдар мен қонақтар төрден орын алып, оң жақта – әйелдер, сол жақта – ерлер отырады
Ал кіреберіс босағада көбіне бала-шаға, ал бай үйінде ол жерден көбінесе жалшылар орын тепкен
Сондықтан да қазақ ұғымында сыйлы қонақ үшін босағаға отыру жараспайды.
Жақсы адамның босағасы тар болса да кеңмен тең
Жақсы жігіттің атағы бір тайпалы елмен тең
Адамның жақсы бір қасиеті – кеңпейілділік
Кеңпейілді адам келген қонақтың көңілін дәулетті үйі, кең жайылған дастарқанымен емес, шын таза ниетімен табады
Сол себептен атам қазақ «Жаманның төрінде болғанша, Жақсының босағасында бол» деп те жатады
Сондай-ақ жігіттің туған елі үшін жасаған ерлігі мен игі ісі, сол елдің бүкіл атақ-даңқымен пара-пар.
