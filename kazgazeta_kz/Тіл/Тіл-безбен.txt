Түп-төркін
Ағайын
Ағайынмен бар, сырлас, Тегін та­мақ татырмас (Жамбыл)
Бұл сөз аға және іні деген жеке сөздерден құралған
Қазір де аға-іні деген қос сөз қазақ тілінде жеке қолданылады
Кейбір түркі тілдерінде (ұйғыр, татар, башқұрт, өзбек) бұл сөз осы толық түрінде қолданылып жүрсе, қазақ, қырғыз және қарақалпақ тілдерінде фонетикалық заңға бағынып, аға мен іні сөздері кірігіп, ағайын болып өзгеріп кеткен
О баста аға-іні «жасы үлкен мен кіші ағайындар» деген мағынаны білдірсе, кейін жалпы туған-туысқан мағынасында жұмсалатын болған.
Айналайын
– Айт, айналайын, – деп тағы да өтінді
(М.Әуезов)
Қазақ халқының өмірін, әдет-ғұрпын көп зерттеген атақты ғалым Ә.Диваев бұл сөзге, оның қолданылу тарихына мынадай түсініктеме береді «баяғы кезде ескі әдет бойынша ауру адамды емдеу үшін оны айналдыра жүріп, өзін құрбандыққа шалатынын білдіреді екен, кейін құрбандыққа мал сойып, оны жарлыларға я айналадағы кісілерге үлестіріп беретін болған»
(А.Диваев
Неск
слов о свадеб
Ритуале киргизов, 20-21)
Бара-бара бұл сөз өзінің негізгі мағынасынан айырылған: алдымен айналайын сөзі емдеуші кісінің өзінің құрбан болу ниетін көрсеткен болса, кейін біреуді еркелету, жұбату мағынасында жұмсалатын болған
Айналайын сөзінің түбірі айналу етістігі екенді­гін тіліміздегі «айналып кетейін, айналайын» деген тіркестер де дәлелдей түсетін сияқты.
«Қазақ тілінің қысқаша этимологиялық сөздігі»,
Алматы: «Ғылым» баспасы, 1966 жыл
Бір  құмалақ
Любой уақытта маған хабарлас.
Любой – кез келген,
қай-қайсысы, әрқайсысы.
Жұмысқа совсем ыңғайы жоқ екен.
Совсем – мүлде, тіптен, әбден, бүтіндей.
Бұл тамақтың тұзы слишком көп екен.
Слишком – тым, аса, орасан, өте.
Мен барайын или сен бар.
Или – я, не, немесе, яки, әлде, я болмаса.
Например, мен болсам олай істемес едім.
Например – мысалы, мәселен.
Оған либо кітап, либо қалам сыйла.
Либо –  әлде, не, немесе, я.

Қазақы өлшем
Ұзындық өлшемдері
Бір құлаш – екі қолды екі жаққа жайғандағы ара қашықтық, яғни бір жарым, екі жарым метр мөлшеріндегі ұзындық.
Бір табан – 20-28 сантиметр мөлшеріндегі ұзындық.
Бір адым – жүрген кездегі екі аяқтың аттау қашықтығы, яғни 10-60 сантиметр мөлшеріндегі ұзындық.
Бір аттам – аяқты созып бір аттаған аралық, яғни 50-80 сантиметр мөлшеріндегі ұзындық.
Айып Нүсіпоқасұлы, «Ағаш бесіктен жер бесікке дейін», Үрімжі, 2006 жыл
Қарсы бұтақ
Жаңбыр жауады деп күтілуде
«Күт» сөзіне «Қазақ тілінің түсіндірме сөздігінде» («Дайк-Пресс» баспасы, 2008 жыл) мынадай анықтама берілген: 1
Біреуді тосу, аялдау, кідіру
2
Құрмет көрсету, сыйлау
3
Бағу, қарау
Яғни «қазақ тілінде жаңбыр жауады деп күтілуде» деп ешқашан айтылмайды
Сондықтан жаңбыр жаууы мүмкін, ықтимал деп қолданған жөн.
Жол ақысы 50 теңгені құрайды
Бұл сөйлемді «Жол ақысы – 50 теңге» деп өзгертсек те мәні өзгермейді
Сондықтан аудармашылар кейбір сөз-сөйлемдерді орыс тілінен тікелей аудармай, қазақ тілінің қағидасын естен шығармағаны абзал.
Алтын ине
Аузы майланғанның тілі байланар.
Сом темірге балға бар,
Зорсынғанға Алла бар.
Жақсы сөйлесе аузынан нұр төгіледі,
Жаман сөйлесе аузынан жын төгіледі.
Жақсының кегі тұрмайды, шыттың шеті кепкенше,
Жаманның кегі кетпейді, басы жерге жеткенше.
