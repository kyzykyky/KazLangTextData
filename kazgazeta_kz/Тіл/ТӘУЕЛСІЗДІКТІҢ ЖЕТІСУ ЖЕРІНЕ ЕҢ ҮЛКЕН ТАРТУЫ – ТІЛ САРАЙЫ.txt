Тәңірберген ҚАСЫМБЕРКЕБАЕВ, Алматы облысы Тілдерді дамыту  басқармасының бастығы:
Тәуелсіздік алып, ел еңсесін тіктегелі  жиыр­ма жылдың жүзі болды
Бүгінде күллі әлем қазақ елін  татулықты ту еткен ел ғана емес, өз салт-санасын, тарихын, тілін ұлықтаған ұлы халық деп мойындайды
Оған жиырма жылда жұмылған жұдырықтай болған қазақ елінің жігер- күші ықпал етсе керек
Туған тарихын танып, тілінің мерейін асыруға еліміздің әр аймағы атсалысты, туған тілінің тұғыры бекуі жолында аянбай күресті
Елдің елдігін танытар тартыс  – тіл үшін күресте түрлі түйткілдердің алдан тосқаны да анық
 Бүгінде осы кезеңдегі еселі еңбекті ескермеуге, елемеуге болмас
Соған орай «Тәуелсіздік және тіл»  айдарымен облыстық Тіл дамыту басқармалары басшыларына үш сауал қоюды жөн көрдік
Айдардың алғашқы қонағы  – Алматы облысы Тілдерді дамыту  басқармасының бастығы Тәңірберген Қасымақынұлы Қасымберкебаев.
 
1
Азаттықтың таңы атқалы 20 жыл­дың жүзі болды
Осынау тәуелсіздігіміздің тұғыры бекіп, еліміз еңсесін көтерген тұста мемлекеттік тілдің мәртебесі үшін біраз  ауқымды істердің атқарылғаны анық
Осы уақыт аралығында  тіл мәселесі төңірегінде сіздің аймақта жүзеге асқан жұмыстарға тоқталып өтсеңіз.
2
Тіл мәселесін шешуде  түрлі ке­дергілердің де кездеспеуі мүмкін емес
 Соларды атап  айтсаңыз.
3
Тәуелсіздіктің торқалы тойы қар­саңында мемлекеттік тілдің   мәртебесі  аясында облыс көлемінде атқарылар  бірқатар шаралардың   жоспарымен  бөліссеңіз.
1
Тіл – тәуелсіздігіміздің қуатты құралы, елдігіміз бен бірлігіміздің туы
Еліміз тәуелсіздік алғалы бері жүргізіліп келе жатқан тіл саясатының арқасында мемлекеттік тіліміз бүгінде ұлттық руханиятымыздың өзегіне айналды
Елбасымыз Нұрсұлтан Әбішұлы Назарбаевтың “Қазақстанның болашағы – қазақ тілінде” деп, ел тәуелсіздігінің ең маңызды нышаны – мемлекеттік тіліміздің мәртебесін көтергеніне де 20 жылдан асты
Жер жаннаты Жетісу жерінде тәуелсіздік алғалы тындырылған істер өте көп
Өңірімізде 2005 жылы құрылған облыстық Тіл басқармасының бастамасымен тілді дамытуға бағытталған шаралар нәтижелі жүргізілуде
Жергілікті басқару органдарында мемлекеттік тілді қолдану серпіні төмендегідей өрбіді:
2005 жылы жергілікті басқару органдарында ісқағаздарының тек 44,5 пайызы ғана мемлекеттік тілде жазылса, 2006 жылы 65,2 пайыз, 2007 жылы 81,2 пайыз болса, ал бүгінгі таңда облыс бойынша  97 пайыздық көрсеткішпен республиканың алдыңғы қатарына шықтық.
Тілдерді дамыту бас­қармасының бас­шылығымен облыстың аудан, қалаларын­да бүгінгі күнгі заманауи оқу құралдары­мен жабдықталған  14 мемлекеттік тілді оқыту орталықтары ашылып, қызметкерлерді оқытып келеді
Оларда ұйымдастырылған тілді үйрету курстарында 5356 адам оқып шықты
Оның 1599-ы – мемлекеттік қызметкерлер
2011 жылдан бастап облыстық мемлекеттік тілді оқыту орталығында мемлекеттік қызметшілер үшін аударма және іс жүргізу курстары ашылды.
Тәуелсіздігіміздің Жетісу жеріне деген үлкен тартуы – «Тіл сарайы»
«Тіл сарайының» ашылуы – біздің тілімізді төрге шығарғанымыз, тіл құдіретін арттырғанымыз деп білемін
«Тіл сарайы» – бүгінде біздің тілдік айнамыз, зор мақтанышымыз
Өткен жылы Талдықорғанға ресми сапармен келген Елбасы Нұрсұлтан Назарбаев «Тіл сара­йын» көріп: «Үш тұғырлы тілді дамыту керек
Ол – уақыт талабы
Талдықорғандағы «Тіл сарайының» жұмысына көңілім толды» деп баға берді
Осының барлығы туған тіліміздің мәртебесі мен маңызын арттыруға үнемі көңіл бөлетін облыс әкімі Серік Үмбетовтің қамқорлығының арқасында мүмкін болып отыр
Сондай-ақ «Тіл сара­йында» Қазақстан Республикасы Мәдениет министрлігінің Тіл комитеті мен Алматы облысы әкімдігінің ұйымдастыруымен 2010 жылғы 7-8 желтоқсанда «Қазақ ономастикасы: басым бағыттар мен үлгілі үрдістер» атты халықаралық ғылыми-теориялық конференцияcы мен «Мемлекеттік тілді оқыту: ізденістер мен тәжірибелер» атты республикалық семинары өте жоғары деңгейде өтті.
Тіл саясатын түсіндіру, насихаттау мақсатында Алматы облыстық Тіл басқармасы облыстағы тілдік ахуалды саралауға арналған облыстық семинарлар, «Қазақстаным – ортақ шаңырағым» атты Тіл фестивалін, конкурстар мен байқаулар өткізді
Шілде-қазан айлары аралығында «Көрнекілік мінсіз болсын!» акциясы жарияланып, қорытындысы шығарылды
Облыста тұңғыш рет «Асыл сөз» телебайқауы жүзеге асырылды
Республикалық байқаулардан Алматы облысының намысын қорғаған үміткерлеріміз киелі санмен байланысты 7-орынды қоржынға салды
Өткен жылы «Нұр Отан» халықтық- демократиялық партиясы Алматы облыстық филиалы мен Тіл басқармасы арасында облыстағы тілдік ахуалды барынша жақсарту жөніндегі меморандумға қол қойылды
Алдағы уақытта аса маңызды деген тілдік іс-шаралар «Нұр Отан» халықтық-демократиялық партиясының аудандық және қалалық филиалдарының қатысуымен жүргізіледі
Бұл әрі тіл саясаты бағытындағы жұмыстарға қоғамдық бақылау орнатудың бір тиімді жолы болмақ.
2
Өкінішке қарай, қазіргі жарнама­лардың, көрнекі ақпараттың барлығы дерлік орыс тілінен аударылады
Сон­дықтан көбіне тұтынушыға олардың мағынасы түсініксіз күйінде қалып отыр
Сондықтан да мемлекеттік тілдің  бәсекеге қабілеттілігін одан әрі нығайтуда маңызды орны бар көрнекі ақпарат пен жарнама мәтіндерін рәсімдеуді біріздендіру, үйлестіру қажет
Осы мақсатта Тіл басқармасы өткен жылдың шілде-қазан айларында облыстың елді мекендері аумақтарында орналастырылған барлық көрнекі ақпараттарды (билбордтар, ұрандар, маңдайша жазулар, жарнамалар, елді мекендер мен көше атаулары және т.б
көрнекіліктер) жазып, ілуде «Қазақстан Республикасындағы Тіл туралы» Заң талаптарының сақталуын анықтау және бұл істе орын алған кемшіліктерді жою мақсатында «Көрнекілік мінсіз болсын» акциясы ұйымдастырылды
Акция нәтижесінде көше атаулары, жарнамалар мен халыққа қызмет көрсету орындарындағы жазулар реттелді
Бұл да ел тәуелсіздігінің 20 жылдығы қарса­ңын­да атқарылған игі істердің бірі болды.
Сондай-ақ ономастика саласында да шешімін таппай жатқан мәселелер баршылық
Осы тұрғыдан келгенде, бірізділікке салуды қажет ететін төмендегі ойларды ортаға салғым келеді:
*БАҚ құралдары арқылы, әсіресе, телеарналарда елді мекен, көше атаулары жөнінде түсінік ұдайы беріліп отырса;
*Білім беру мекемелерінде, мектеп, жоғары оқу орындарында ономастика мәселесіне байланысты қосымша курстар ашу жоспарланса;
*Жергілікті ономастикалық комис­сияның жұмыстары жандандырылып, ономастика мәселесі бір жүйеге келтірілсе.
3
Ана тілінің айбынын асқақтатып, ті­ліміздің мәртебесін көтеру, дамыту – елі­міздегі мем­лекеттік саясаттың ең маңызды ба­­ғыттарының бірі
Бүгінгі таңда тілдің қоғам өміріндегі қолданысына, оның бүгіні мен болашағына толғанатын Жетісу жерінің тіл жанашырлары  тіл мәселесіне ерекше назар аударып отыр
Туған тілді тұғырына қондыру бағытында атқарылар ауқымды шаралардың бірі – тіл мәдениетін көтеру жұмыстары
Бұл орайда тілдік шаралардың насихаттық маңызы зор
Сондықтан облыстық Тілдерді дамыту басқармасы тарапынан оларды ұйымдастырып, өткізу жыл сайын жаңаша үрдіспен ерекшеленіп келеді
Тәуелсіздіктің 20 жылдығына арналған облыстағы үлкен шараның бірі – «Тіл және тәуелсіздік» аталатын Тіл фестивалі
Тіл мерейін асырар, тілдік ахуалды жақсартуға арналатын бұл шара өңірдің барлық аудан, қалаларында өткізіліп, қорытынды кеш облыстық «Тіл сарайында» мәреге жетеді
Қасиетті тіліміздің құдіретін жыр алыбы Жамбылдың 165 жылдығы мен Мұзарттың мұзбалағы Мұқағалидың 80 жылдық мерейтойларында тағы да бір паш етіп, тәуелсіздікті ту етпекпіз
«Жамбылдың жыры – қазақтың тілі» атты облыстық жыршы-термешілер байқауы мен республикалық «Поэзия, менімен егіз бе едің?» атты ақындар байқауында Тіл мен Тәуелсіздік ұғымдары қатар жырланады
Бүгінгі таңда бәрімізді де аса толғандыратын мәселе – ертеңгі күні қоғам тұтқасы болар азаматтарға айналатын қазіргі бүлдіршіндер тәрбиесі, олардың туған тілі мен еліне деген сүйіспеншілігін қалыптастыру мәселесі
Осы мақсатта «Балабақша
Мектеп
Жоғары оқу орны» атты семинар жоспарланды
Қазақстанның әлемдегі бәсекеге қабілетті елу елдің қатарына қосылуында мемлекеттік тілдің мәртебесін көтерудің маңыздылығы орасан зор екендігі белгілі, ендеше, алдағы уақытта бұл бағыттағы бірқатар іс-шаралар өз шешімін табатынына сенімдіміз
Тілді дамытудың жолдары аз емес
Келер 10 жылдыққа арналған мемлекеттік бағдарлама да қазақ тілінің мемлекеттік мәртебесін арттырып, беделін күшейте түсері сөзсіз.
Дайындаған
Динара ІЗТІЛЕУ
