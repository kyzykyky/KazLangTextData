«Алматы» телеарнасының бір топ журналисі жұмыстан кетті
Бұған дейін бұл туралы бұқаралық ақпарат құралдары хабарлағандай, аталған телеарна қызметкерлерінің Ашық хатынан түйгеніміз жұмыстан кетуіне Алматы қаласы әкімінің баспасөз хатшысы Сергей Куяновтың арна журналистерімен тіл табыса алмауы себеп болған екен
Ашық хатта журналистер «Куянов­тың тұтас журналистің қожасына айналып алғанына наразылық білдірдік» дейді

Осы мәселеге қатысты «Алматы» телеарнасы Бас директорының бұрынғы орынбасары Серік Әбікенұлына хабарласқанымызда, ол былай деді:
– Куянов тарапынан журналистерге қысым күн санап күшейді
Кез келген уақытта редакцияға (бір журналистке немесе басшыға) телефон шалады да, эфирге жоспарланған дүниелердің тізімін сұрайды
Айтамыз
Сөйтеді де «мына-мыналарды алып тастаңдар» деген бұйрық береді
Журналистің күнұзақ аяғынан таусылып жүріп жасаған сюжетін бір-ақ ауыз сөзбен эфирден қағып тастайды
Біз егер оппозициялық бағыттағы сюжеттер жасасақ бірсәрі, айталық, қаладағы бір құбырдың жарылғандығы туралы сюжетте тұрған не бар? Ал енді біреу бір жерге заңсыз шлагбаум қойып, елден ақша жинап жатқаны жайлы ұсақ сюжеттерге шүйлігетіндей не күн туды? Осыларға бола журналисті шақырып алып, «жеке сөйлесуге» бола ма? Мәселен, біздің арнадан берілген Кедендік одақтың ұлттық тіл мен ділге ықпалы төңірегіндегі сюжеттен кейін журналисті шақырып алып түсініктеме жазғызған
Сол кездесуден кейін журналист жұмыстан кету туралы арыз берген
Ал басқа журналистердің жұмыстан кетуіне қатысты айтарым, үгіттеу болған емес
Әркім өз еркімен қызметтен кетті.
Д.Серікқызы
