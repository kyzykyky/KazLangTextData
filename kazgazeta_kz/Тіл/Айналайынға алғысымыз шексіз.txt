Былтыр мамыр айында жеке кәсіпкер Еділ Рахымғалиұлы мен Рахымғали Кенжеғалиұлының қолдауымен «Айналайын» шағын орталығы бүлдіршіндерге есігін айқара ашқан еді
Екі қабаттан тұратын ғимараттың безендірілуі де көптің көңілінен шықты
Ата-аналар да разы болды
Бүлдіршіндерге арналған бөлмелер, би залдары заман талабына сай жабдықталған. 
Бүгінде орталық директоры А.Тұтқышеваның басшылығымен көптеген жұмыстар атқарылуда
Мұны мен ата-ана ретінде айтып отырмын
Себебі менің балам Айзере Ержанқызы «Еркетай» тобының тәрбиеленушісі
Күз мерекесіне орай «Алтын күз», жаңа жылдық «Жаңа жыл» ертеңгіліктері балалармен қоса үлкендерге де қуаныш сыйлады
Қай тақырыпты таңдамасын дайындықтың жоғары деңгейде өткізілгенін іс-шарадан айқын аңғаруға болады
Ата-аналармен бірлесе жұмыс жасау да тәжірибеге енгізілген
Мәселен, әр ата-ана өз баласы үшін көрнекі бұйым жасап, еңбекқорлықтың үлгісін көрсетіп отырады
«Менің бақытты отбасым» тақырыбымен өткен ертеңгілік те балалар үшін маңызы зор
Орталық өз тарапынан белсенді ата-аналарды үлгі етіп, үнемі марапаттап келеді
Ал мұндай шаралар балалардың ой-өрісінің дамуына, тілдік қолданысының, сөз қорының молаюына септігін тигізері сөзсіз.
Бүгінгі таңда «Айналайын» шағын орта­лығында жаңа технологиялық әдіс-тәсілдерді енгізуге көңіл бөлінеді
Тәрбие­шілердің біліктілігін арттыру мақсатында Өс­кемен қала­сының «Өрлеу» біліктілікті арттыру ұлттық орталығының ұстазы Г.Берекполова «Ин­новациялық үдерісте М.Монтессори педагогикасы мен «Фребель сыйы» технологияларын оқу үдерісіне енгізу жолдары» тақырыбында арнайы курс өткізіп, қатысушылар сертификаттарға ие болды
М.Монтессори педагогикасы мен Ф.Фребель сыйы технологияларын енгізу жө­нінде қаңтар айында жалпы ата-аналар жиналысы өткізілді
Ата-аналар қолдау білдіріп, бөбектерінің жан-жақты дамуына атса­лысатындықтарын тілге тиек етті
Бұл технологияларды енгізу негізінде бүлдіршіндердің өмірлік дағдылары қалыптасады
Олар баланың дамуына ерекше әсері етеді
Өзіне-өзі қызмет етуге үйренеді; музыкалық қабілеттері артады; алғашқы математикалық, ғарыштық түсініктері қалыптасады; дене-бітім, қимыл-қозғалыстары дамиды; өмірге бейімделеді және т.б
Бізге осындай мүмкіндік туғызған, бүлдіршіндерге жасаған игі істері үшін Е.Рахымғалиұлы мен Р.Кенжеғалиұлына ата-аналар атынан зор алғысымды білдіргім келеді.
Бұлбұлназ Мұратқызы
Шығыс Қазақстан облысы
