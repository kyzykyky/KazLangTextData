Бүгінгі таңда тілімізді әлемде кең таралған латын әліпбиіне көшіру сияқ­ты көкейкесті мәселеден сырт қалмай, тіл жанашырларының бірі ретінде өз ойымызды білдіргіміз келеді
Латын әрпіне көшу бізге не береді деген сұраққа жауап іздейтін болсақ: біріншіден, әлемдегі 112 ел ла­тын әрпін, 48 ел арап әрпін, тек 12 ел ғана кириллицаны қолданады екен. 
Дүниежүзіндегі ақпараттардың және ғылыми жаңалықтардың 80 пайызы ағылшын тілінде жарық көретін көрінеді
Яғни латын әліпбиіне көшу – қазақ тілінің халықаралық дәрежеге шығуына жол ашады
Қазақ тіліне компьютерлік жаңа технологиялар арқылы халықаралық ақпарат кеңістігіне кірігуге тиімді жолдар ашылады
Екіншіден, тіліміздегі қазіргі жат дыбыстарды таңбалайтын әріптерді қысқартып, сол арқылы қазақ тілінің табиғи таза қалпын сақтауға жағдай туады
Үшіншіден, түріктілдес елдердің ішінде Қазақстан мен Қырғызстаннан басқасы латын әрпіне көшіпті
Яғни түбі бір түркі дүниесі, негізінен, латынды қолданады
Бізге олармен рухани, мәдени, ғылыми, экономикалық қарым-қатынастың күшеюіне мүмкіндік береді
Сондықтан да біз латын таңбалы жаңа қазақ әліпбиінің жасалуын қолдаймыз, өйткені бұл – заман талабы.
Жалпы өз басым А.Байтұрсынұлы атындағы Тіл білімі институтының директорының орынбасары Анар Фазылжанованың «Бір дыбысқа бір таңба» ұстанымымен дайындаған әліпбиін қостаған болар едім, бірақ Парламент тыңдалымына басқа әліпби ұсынылды
Жаңа қазақ әліпбиі туралы Ш.Шаяхметов атындағы Тілдерді дамыту орталығының директоры Е.Тілешов мырзаның ұсынған жаңа қазақ әліпбиінің үлгісімен таныстық
Онда пернетақтадағы 25 әріп және 8 диграф қолданылатыны айтылады
Диграфтар: ae, oe, qh, ch, sh, zh, ng, ue
8 таңбаның алынғаны дұрыс делік.Төл дыбыстарымыз: Ә – ае, ө – ое, ғ – gh q – қ, ng – ң сияқты дыбыстарға таңбалар да сәтті қадам деп есептеуге болады
Дегенмен, ойласатын тұстары да бар
Мысалы, ұсынылған әліпбидегі бізге түсініксіз болғаны латын әліпбиіндегі «і» – таңбасы қазақ тіліндегі «і» және «и» сияқты жиі қолданылатын екі дыбысты қатарынан беріп тұр
Егер осы екі дыбысты бір ғана «і» таңбасымен берсек, «киім», «киік», «тиін» тағы сол сияқты сөздерді қалай жазып, қалай оқимыз
Елімізде жастарымыз ағылшын тілін үшінші тіл ретінде оқып үйренуде, сондықтан, меніңше,қолдануға да, үйренуге де жеңіл болу үшін латын әліпбиіндегі, яғни ағылшын тіліндегі қазақ тілінің дағдыланған дыбыстарын беретін таңбаларды өзгеріссіз қалдырған дұрыс
Олар: A, B, C, D, E, F, G, H, I, J, K, L, M, N, O, P, R, S, T, V, Z , Y – 22 әріп (таңба)
Қазақ тіліндегі «і» – әрпіне латындағы « і»-ні, ал кириллицадағы «и»-ге латындағы «y» әрпін, кириллицадағы «у»-ге латындағы «u» әрпін алған жөн болар еді
Бұл әріптердің ұқсастықтары: «і»-нің кириллицадағы «і»-ге ұқсастығы, кириллицадағы «u» мен латын алфавитіндегі «у»-дің, кириллицадағы «у»-мен латындағы «u»-дың дыбысталу ұқсастықтары үйренуді де , қолдануды да жеңілдетеді
Ал төл дыбыстарды кириллицада жоқ таңбалармен немесе диграфпен берген орынды деп ойлаймын
«w» әрпі – «ы» дыбысының орнына қолданылғаны жөн.
М.Сегізбаев,
қазақ тілі пәнінің мұғалімі 
Шығыс Қазақстан облысы
Бородулиха ауданы
