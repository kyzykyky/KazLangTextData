Елбасының Үкімет пен Парламенттің қызметі мемлекеттік тілде жүргізілуі керектігі жөнінде ­бастамасын қолдаймын
Бұл барша тіл жанашырлары көптен күткен шешім еді
Мемлекеттік тілді қолдау, мемлекеттік тілде сөйлеу Парламент пен Үкіметтен басталғаны қуантарлық жайт
Қазақ тілі өз тұғырына қонып, шынайы заңдық тұрғыда жұмыс істей бастайтын кез деп түсінемін
Күнделікті жаңалықтардан байқап, көріп отырғанымыздай Үкімет мүшелерінің жиыны қазақ тілінде өткізіліп жүр
Қандай жарасымды.
Мемлекеттік тілдің салтанат құруы – зор жетістік
«Өзге тілдің бәрін біл, өз тіліңді құрметте…» деп Қадыр Мырза Әлі ақын айтқандай, төл тіліміздің төрге озғаны көңілге шаттық ұялатады
Ұлт Көшбасшысы ой тастады
Енді осыны Үкімет мүшелері мен Парламент депутаттары іліп әкетіп, жалғастырса нұр үстіне нұр болар еді
Бұл азаматтарға қарап көпшілік бой түзейді, жас буын бағдар алады
Сондықтан ана тілімізді ардақтау құрметті министрлер мен Парламент депутаттарынан басталып жатса, баршаға үлгі.
Ана тіліміз – анамыз
Қазақ тілінің құнарлылығы, бояуы, тереңдігі, шешендігі, терең мағынаға бай екендігі – бізге мақтаныш
Ана тіліміз – Абайдың тілі, Жамбылдың тілі, Мұхтардың тілі, Мұқағалидың тілі.
Біздің облыста 92 пайыз жергілікті ұлт өкілдері тұрады
Сондықтан облыс, аудан деңгейіндегі жиналыстар негізінен ана тілінде өткізіліп жатады
Кейде бірер өзге ұлт өкілдерінен «ұялып» ресми тілде сөйлеп кететіндер де кездеседі
Енді Елбасы бастамасынан кейін қазақылықтың қаймағы бұзылмаған облыстарда барлық жиын қазақ тілінде, мемлекеттік тілде өтіп тұрса деген тілегіміз бар
Елбасы бастамасын қолдап, көпшілікті мемлекеттік тіліміздің мәртебесін биік ұстауға шақырамын.
