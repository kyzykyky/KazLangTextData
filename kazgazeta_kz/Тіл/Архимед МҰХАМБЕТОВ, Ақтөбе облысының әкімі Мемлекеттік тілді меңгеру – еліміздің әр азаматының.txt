Облыс әкіміне үш сауал
1
Елбасы Н.Ә.Назарбаевтың «Қазақстан – 2050» Стратегиясы – қалыптасқан мемлекеттің жаңа саяси бағыты» атты Қазақстан халқына арнаған Жолдауында атап көрсетілгендей, 2025 жылға қарай қазақстандықтардың 95 пайызы қазақ тілін білуге тиіс
Осы талапты орындауда Сіз басшылық жасайтын облыс көлемінде қандай шаралар қолға алынды?
2
Елбасының биылғы Жолдауындағы қазақ тілін жоғарыда атап өтілген мерзім ішінде білуге байланысты қазақстандықтар алдына қойып отырған жауапты міндетті жүзеге асырудың басты тетігі саналатын
3
«Қазақстан Республикасында тілдерді дамыту мен қолданудың 2011-2020 жылдарға арналған мемлекеттік бағдарламасын» іске асыруда нақты қандай жұмыстар атқарылуда?
Мемлекеттік тілдің қолданыс аясын кеңейтуде не кедергі болып отыр деп ойлайсыз?
1
Мемлекеттік тілді меңгергендер санының артуына ықпал етіп, тілдік ахуалды жақсартудың бірден-бір алғышарты – бұл қазақ балаларының ана тілінде білім мен тәрбие алуына мүмкіндік жасау екені белгілі
Егемендік алған жылдардан бері облысымызда қазақ тілінде тәрбие беретін балабақшалардың саны 43 пайызға артты
Бүгінде мектепке дейінгі тәрбиемен қамтылған қазақ балаларының 93 пайы­зы қазақ тілінде тәрбиеленеді (бұл көрсеткіш егемендік алған жылы 2 пайыз еді)
Биыл 2012 жылмен салыстырғанда қазақ тіліндегі балабақша саны 7-ге артып отыр.
Облыста қолға алынған жақсы үрдіс ретінде соңғы уақытта жаңадан салынып, қолдануға берілген білім мекемелері қазақ тілінде ашылғанын, сондай-ақ өзге ұлт өкілдері де өз балаларын қазақтілді балабақша мен мектептерге беріп жатқанын ерекше атап өтуге болады
Бұл біріншіден, халықтың таңдауы болса, екіншіден, қоғамда тілге деген қажеттіліктің пайда болуы деп білгеніміз жөн
Ал жалпы білім беретін мектептерге қатысты айтатын болсақ, бүгінде қазақ мектептерінің үлесі 64,6 пайыз мөлшерінде, ал ұлты қазақ оқушылардың 87,3 пайызы қазақ тілінде білім алуда.
Аймақта мемлекеттік тілді меңге­ремін деген ересек тұрғындар үшін де қажетті жағдайлар қалыптасқан
Мәселен, 2007 жылы тілдерді дамыту басқармасының жанынан тілдерді оқыту орталығы құрылды
Бүгінгі күні өзге ұлт өкілдері мен орыстілді тұрғындар көп шоғырланған 5 ауданда (Алға, Қарғалы, Мәртөк, Қобда, Хромтау) тіл үйрету курстары ұйымдастырылған
Оқу – тегін
Алдағы уақытта мұндай курсты Қандыағаш қаласынан да ашу жоспарланып отыр.
Статистикалық мәліметтерге тоқта­латын болсақ, қазіргі таңда 8800 адам деңгейлік мемлекеттік тілді оқыту курстарынан өтті
Бұдан өзге «Қазақ тілін үйренеміз» айдарымен оқытуға арналған радио, телебағдарламалар жүзеге асырылуда
Басылым беттерінде «Тілашар» айдарлары, түрлі оқыту құралдары, балаларға арналған әдебиет, салалық оқу кешендері, т.б
қажетті өнімдер шығарылуда
Мемлекеттік органдар жүйесінде мемлекеттік тілдің қолданыс аясын арттыру, мемлекеттік қызметшілердің қазақ тілін меңгеру деңгейін жетілдіру бағытында бақылауды қажет ететін мәселелер жеткілікті екені жасырын емес
Осы орайда оқытудан басқа түрлі санаттағы мемлекеттік қызметшілердің тілді меңгеру деңгейін арттыруға, тіл мәдениетін жетілдіруге, оқытудың инновациялық түрлері мен заманауи озық технологияларын қолдануға, қашықтықтан оқытуды енгізуге байланысты көптеген шаралар қолға алынды
2012 жылдан бас­тап Қазақстан Республикасы Білім және ғылым министрлігі жанындағы Ұлттық тестілеу орталығымен бірлесе отырып бірінші кезекте мемлекеттік қызметшілер, халыққа қызмет ету саласы қызметкерлерінің мемлекеттік тілді меңгеру деңгейін бағалау сынағын өткізуді қолға алдық
2013 жылы аталған сынақ бойынша 3000-нан астам қызметкер қамтылды
Бұл жұмыстар алдағы уақытта да өз жалғасын таппақ.
Сонымен бірге мемлекеттік қыз­мет­ші­лердің қазақ тілін игеруді жетілдіру жолындағы іс-шаралар жос­пары бекітіліп, жергілікті мемлекеттік органдар басшыларына нақты тапсырмалар берілді
Жоспардың орындалу барысы мемлекеттік органдар басшыларының қатысуымен аппараттық кеңесте талқылаудан өтіп келеді
Автоматтандырылған жүйені қолданудың арқасында жергілікті мемлекеттік басқару органдарындағы құжат айналымның мемлекеттік тілдегі үлесіне ай сайын мониторинг жүргізіледі.
Ақтөбе облысы елімізде бірінші болып 2006 жылдың 1 қаңтарынан бастап мемлекеттік мекемелердегі ісқағаздарды қазақ тіліне көшірді
Ана тіліміздің қолданылу деңгейін жүйелі қадағалау нәтижесінде мемлекеттік басқару органдарындағы шығыс құжаттарының мемлекеттік тілдегі үлесі сол кезеңнен бері 35 пайызға артып, бүгінде 98 пайызға жетті
Мемлекеттік мекемелерде «Қазақстан Республикасындағы Тіл туралы» Заң талаптарының орындалу барысын бақылау мақсатында тек соңғы 2 жылда 101 аудандық, облыстық мемлекеттік орган, 10 орталық орган­дардың аумақтық бөлімшелеріне тексеру жүргізілді.
Облыста тұрып жатқан өзге ұлт өкілдерінің ана тілдерімен қатар мемлекеттік тілді меңгеруіне жүйелі түрде қолдау көрсетілуде
Бұл мақсатқа 2006 жылдан бері 35 млн
теңге бөлініп, ұлттық мәдени бірлестіктер жанындағы жексенбілік мектептерде 2500-ден астам адам украин, неміс, корей, шешен, татар, әзірбайжан тілдерін оқыту курстарымен қамтылды.
Қазақ тілін игерумен қатар ағылшын тілін меңгеру де заман талабы
Бұл ретте тілдерді оқыту орталығында 747 мемлекеттік қызметші мен мемлекеттік ұйым қызметкерлері ағылшын тілін үйренуде
Осы ретте мемлекетіміздің Тәуелсіздік алғалы жүзеге асырып отырған тіл саясаты өз нәтижесін беріп келеді деп толық сеніммен айта аламыз
Мәселен, облыс тұрғындарының 90 пайы­зы қазақ тілін оқып, білу қажеттілігін алға тартса, 88 пайызы облыста тілді үйренуге толық жағдай жасалып отыр деп есептейді
Мемлекеттік тілді үйренем деп тілек білдірушілер үлесінің жылдан-жылға көбейіп келе жатқанына куә болып отырмыз
Тілдік курстарда оқытумен қамтылған мемлекеттік қызметшілер үлесінің екі есе азайып, керісінше, халыққа қызмет көрсету саласы қызметкерлері үлесінің 13 пайыздан 36 пайызға дейін өскені байқалды
Ұжымдық түрде тілді үйренуге тапсырыс беретін мекемелер саны артуда
Жалпы жүргізілген зерттеулер мемлекеттік тілді үйренудің ең тиімді әдісі ретінде ұлттық білім жүйесі мен ересектер үшін тілдік курстарды атап көрсетті
Алдағы мемлекеттік тілді оқыту бағытындағы жұмыстарды осы ретте жалғастырған жөн деп есептеймін.
2.Облыстық бюджеттен тұрақты қаржы бөлінуінің арқасында Мемлекеттік бағдарламаның бағыттары бойынша облыста жүйелі шаралар кешенді жүзеге асырылуда
Олар – бірқатар зерттеулер, қазақ тілінің оқытушылары мен аудармашылардың біліктілігін арттыру семинарлары, тіл мәдениетін арттыру жөніндегі элективтік курстар, тренингтер, наси­хаттау-имидждік, мемлекеттік тілді оқыту сипатындағы теле-радиожобалар, қазақ, ағылшын, этностар тілдерін оқыту курстары, әртүрлі форматтағы байқаулар, пікірсайыстар, мемлекеттік тілді қолдау ақциялары, шығарылған оқу құралдары, сабақтар циклдары және т.б
шаралар
2005 жылдан бері осы мақ­саттарға 397 млн
теңге бөлінді.
Мемлекеттік тілдің әлеуметтік мәртебесін көтеретін ерекше комму­никативтік кеңістік БАҚ болып табылатындықтан мемлекеттік тіл саясатын түсіндіруге, мемлекеттік тілде сөйлеушінің беделді бейнесін қалыптастыруға бағытталған, оқыту сипатындағы, қазақ тілінде балаларға арналған жыл сайын 7-8 жобаны жүзеге асыру арқасында тілді қолданушылар үлесі 3 есеге артып, бүгінгі таңда 26 пайызға жетіп отыр
Ағымдағы жылдың маусымында Астанада өткен «Мемлекеттік тіл және БАҚ» байқауында басқарманың тапсырысымен жергілікті «РИКА» телеарнасында жарық көрген аталған оқыту сипатындағы «Қазақ тілін үйренеміз», «Тіл ордасы», «Келіңіз, қазақша үйренейік», «Сөз сарасы», «Тәтті ұйықтайық» телехабарлары, «Тұлға» телеальманахы, мемлекеттік тіл саясатын насихаттау бағытындағы «Путь к единству», қазақтың біртуар ұлы тұлғаларының шығармашылығы мен өмірін насихаттауға арналған «Дарабоз» жобалар жиынтығының 2 жүлделі орынға ие болуы олардың жоғары сапасының және қоғамдық санада мемлекеттік тілде сөйлеушінің беделді бейнесін қалыптастыруда өзіндік үлесі бар екенінің дәлелі.
2004 жылдан бері «Мемлекеттік тілдің қолданыс аясын кеңейту мен қазақстандық рухани бірлікті нығайтуға үлесі» аталымы енгізіліп, ел Тәуелсіздігі мерекесі қарсаңында азаматтарды ірі көлемде марапаттау дәстүрге айналды
Осы уақытқа дейін 9 адам тұрғын пәтерге, 23 адам жеңіл автокөлікке ие болды, елуден астам адамға ірі көлемді ақшалай сыйлық табыс етілді
Осы кезге дейін қолданыстағы заңнамада реттеуіш құқықтық нормалардың болмауы салдарынан көрнекі ақпарат саласында көптеген кемшіліктер орын алып келді
Дегенмен көрнекі ақпаратты қадағалау ісінде жүйелі түрде жүргізіліп отырған тексерулердің, мониторингтік талдаулардың, түсіндіру-насихаттау шараларының арқасында жылдан-жылға көрнекі ақпарат, жарнама саласындағы «Тіл туралы» Заң бұзушылықтың азаюына қол жеткізудеміз
Мысалы, 2012 жылдың сәйкесінше кезеңімен салыстырғанда ағымдағы жылдың 9 айы бойынша анықталған кемшіліктер 49 пайызға азайып отыр
Тек 2013 жылы 22 көше тексеріліп, 168 нысан бақыланды
Бұл салада ахуалды реттеуге ағымдағы жылдың басында ономастика мәселелері бойынша кейбір заңдарға енгізілген өзгерістер мен толықтырулар өзінің септігін тигізеді деп сенемін
Облыс аумағындағы әкімшілік-аумақтық бірліктердің атауларын жүйеге келтіру мақсатында облыста «Ақтөбе облысының топонимикалық жүйесіндегі атаулардың өзгертілуі», «Ақтөбе облысының ұлттық топонимия­сы мен байырғы тарихи-географиялық атауларды қалпына келтіру» атты зерттеулер облыста ұлттық ономастикалық кеңістіктің қалыптасуына, соңғы 5 жылда 69 елді мекеннің тарихи атауларын қалпына келтіруге толық ғылыми негіз жасаса, басып шығарылған «Ақтөбе облысының топонимикалық кеңістігі» анықтамалығы, «Ақтөбе облысының жер-су атауларының атласы», түрлі-түсті қазақ тіліндегі карталар тұрғындарға облыс жер-су, елді мекендердің атауларының пайда болу тарихы, жаңа берілген атаулар туралы толық мәліметтер алуға мүмкіндік берді
Облыс бойынша өзгертілуге жататын 167 елді мекен атауларының 140-ы тарихи атауларына ие болды.
Жалпы тілдік даму шараларын ұйымдастыруда біз жүзеге асырылуға тиіс шараларды ғылыми тұжырымдарға сәйкес жоспарлауды қолға алдық
Жүргізілген зерттеулер тұрғындардың басым бөлігі облыста қалыптасқан тілдік ахуалды тұрақты деп бағалайтынын көрсетті
Бұл жайт осы бағытта атқарылып жатқан жұмыстардың жоғары тиімділігінің айғағы және де халықтың берген бағасы
Облыс тұрғындарының тілдерді меңгеру деңгейінің жылдан-жылға артып отырғанын мына сандардан байқауымызға болады: қазақ тілін меңгергендердің үлесі – 85 пайыз, орыс тілін меңгергендердің үлесі – 91,7 пайыз, ағылшын тілін меңгергендердің үлесі – 32,5 пайыз, қазақ, орыс, ағылшын тілдерін меңгергендер үлесі – 3,7 пайыз, қазақ тілін меңгерген өзге ұлт өкілдері – 21,5 пайыз болды
Тұрғындардың қазақ және ағылшын тілдерін меңгеру деңгейі көрсеткіштері республикалық көрсеткіштерден жоғары
Бұл облыс тұрғындарының тілдік әлеуетінің жоғары деңгейінің дәлелі
Бүгінгі Ақтөбе өңірі тұрғындарының 80 пайыздан астамы қазақтар, басым бөлігі ежелден тыныс-тіршілігін қазақ тілінде жүзеге асырып келген қаймағы бұзылмаған аудандардан тұратын аймақ.
3.Өкінішке орай, бүгінгі таңда тіл мәселесінде жанашыр қауымды толғандыратын бірқатар проблемалық аспектілердің бар екенін ешкім жоққа шығара алмайды
Ақтөбе – өндірістік және кәсіпкерлік нысандары, бірлескен, шетелдік кәсіпорындар шоғырланған, бизнес, сауда, банкілік секторы дамыған ірі экономикалық орталық
Қазақ тілінің жеткіліксіз қолданылуы да осыған байланысты
Мемлекеттік тілдің қажетсіну деңгейі ойдағыдай емес
Бұл жерде «Тіл туралы» Заңның орындалуын бақылауда мемлекеттік емес секторды қадағалау құзыретінің шеңберлі болуы теріс әсерін тигізуде
Өмірлік тәжірибе тұрғысынан алып қарағанда, кез келген азаматтың тілді білуі қоғамда тілге деген қажеттілік туған жағдайда ғана мүмкін болатынын растады
Тіл қоғамның толыққанды мүшесі, жоғары мансап, лауазымды жұмыс орнына ие болуы үшін қажет болса, адам оны меңгерудің жолдарын өзі-ақ іздей бастайды
Оны қазіргі таңда қытай, ағылшын тілдерін меңгеруге деген құлшыныс үдерістерінен байқауға болады
Бұл бағыттағы кемшіліктерге, өкінішке орай, осы күнге дейін мемлекеттік қызметшілер санаттарының біліктілік талаптарына мемлекеттік тілді білу талабының заңды түрде енгізілмеуі жатады
Әлеуметтік-психологиялық та проб­лема жоқ емес
Заң тұрғысынан алып қарағанда «Мемлекеттік тілді меңгеру – Қазақстан Республикасының әрбір азаматының парызы»
Ендеше, тілімізді дамыту, оның қолданыс аясын кеңейту мемлекеттің ғана емес, әр азаматтың парызы
Әр ұлт өкілі тілге деген құрмет, сүйіспеншілігін, ұлтшылдығын жеке басынан бастап дәлелдеген жөн
Әрбір отбасы өз ұрпағын ана тілін білу, ана тілін сүюге тәрбиелеу ісінде мемлекеттің әріптесі болуы тиіс
Бір-бірімен қазақша сөйлесу үшін ешқандай заңның қажеттілігі жоқ
Сондықтан қазақ тілін отбасылық құндылық ретінде насихаттау, мемлекеттік тілді қолдануда ұнамсыз таптаурын пікірлердің алдын-алу жөнінде БАҚ-тың әлеуетін қолдану, зерттеу-талдау шараларын жүзеге асыру өзекті деп ойлаймын.
