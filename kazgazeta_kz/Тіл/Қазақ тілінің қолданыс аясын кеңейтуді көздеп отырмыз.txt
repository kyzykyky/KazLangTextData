«Ана тілі» газетінің №24 (1282) 18-24 маусым 2015 жылғы санында жарияланған қоғам қайраткері Дос Көшімнің үкіметтік емес ұйымдар белсенділеріне білім беруді жетілдіру және дүниежүзінің ең озық тәжірибелерімен бөлісуді  қазақ тілінде жүргізудің маңыздылығы жайлы пікірін ескере отырып, біз Қазақстандағы Орталық Азияның Еуразия Қоры ашқан «Сараптама орталығы» үкіметтік емес ұйымы жүргізетін бағдарламалар жайлы толығырақ ақпарат беруді жөн көрдік.
Қазақ тілі, оның бүгіні мен ертеңі жайлы айтылудай-ақ айты­лып келеді
Қазақ тілінің қолданыс аясы да жылдан-жылға кеңеюде
Бұл орайда шешімін таппаған мәсе­лелер де жетерлік, оған шешім іздеп, жаңа жолдарын ұсынып жат­қан ұйымдар да жоқ емес
Солар­дың бірі Қазақ­стан­дағы Орта­лық Азияның Еуразия Қо­ры­ның қарамағындағы Сараптама орталығы.
Үкіметтік емес ұйымдардың да бүгінгі ахуалын, тыныс-тіршілігін бірі білсе, бірі білмеуі мүмкін
Ауылдық үкіметтік емес ұйымдар көптеген істерін қазақша жүргізеді, сондай-ақ олардың қазақ тіліндегі материалдарды сатып алуға қар­жы­лай мүмкіндіктері жоқ
Бұған қоса, мем­лекеттік тілде Қазақстанның үкіметтік емес ұйымдарына арналған ресурстар да өте аз.
Бұрын-соңды олар қатысып келген тренингтердің көбісі орыс тілінде өтетін
Осы тренингтерді егжей-тегжейлі түсіне алмай жүрген қатысушылардың қазақтілді ақпаратқа деген сұраныстарын орындауды Қазақстандағы Орталық Азияның Еуразия Қоры өз қолына алған болатын
Бүгінде Қор Үкіметтік емес ұйымдардың Сараптама орталығымен бірлесе отырып, «Қазақстанда Үкіметтік емес ұйымдар (ҮЕҰ) саласындағы сарапшылар әлеуетін дамыту бастамасы» аясында қазақтілді жаттықтырушыларға арналған «Жобалау және басқару» атты тренингтерді қазақ тілінде өткізді.
Қазақстандағы «Шеврон» ком­пания­сы­ның қолдауымен жүзеге асқан «Жобалау және басқару» тренингі жобаның мақ­саттары мен міндеттерін анықтау, күнтіз­белік жоспарлар мен бюджетті құру, мо­ни­торинг және бағалау, өтінімдерді жазу үдерісі және басқа да тақырыптарды қам­тыған болатын
Аталмыш тренинг Қазақстанның шалғай орна­лас­қан ауыл аймақтарының бар­лық орталықтарында өткізілді
Тре­нингтің бірегейлігі оның тек қазақ тілінде жүргізілуі мен үлес­тірме мате­риалдардың барлы­ғының қазақ тіліне аударылуында болды
Осы жоба аясында тренинг­тен тыс көптеген үкіметтік емес ұйымдарға арналған басылымдар жарық көрді.
Бұл біздің алғашқы қадамымыз
Бола­шақта біз ҮЕҰ белсенділерінің әлеуетін әрі қарай дамытуды, оны жүзеге асыруда қазақ тілін кеңінен қолдануды көздеп отырмыз.
Төменде аталған жобаға қатыс­қан үкіметтік емес ұйымдар белсен­ді­лерінің ой-пікірлері ұсынылып отыр.
Б.ОТАРБАЕВА, 
саясаттану ғылымының 
докторы, профессор 
Алматы менеджмент университеті, 
«Сараптама орталығы» 
ҮЕҰ-ның директоры
Арафат Мамырбеков, PhD, директор, «Эрудит» оқу орталығы, Семей қаласы:
Орталық Азияның Еуразиялық Қоры мен Үкі­мет­тік емес ұйымдардың Сараптама орталығы Қа­зақстанның түкпір-түкпірінен қазақтілді оқытушыларды жинады
Тренинг Қазақстандағы «Шеврон» компаниясының қолдауымен «ҮЕҰ сек­торындағы сарапшылар әлеуетінің даму баста­масы» жобасының шеңберінде 2013 жылдың сәуір айында Алматы қаласында, Халықаралық бизнес акаде­миясында ұйымдастырылған болатын
Ұйымдас­ты­рушылар алғашқы кезеңге тек тәжірибелі қазақтілді тренерлерді таңдады
Өткізілген шара мен үшін өте маңызды болды
Мен Шығыс Қазақстан өңірінде жастар арасында қазақ тілінде тренингтер өткіземін, соңғы тоғыз жыл ішінде қазақ тілінде ұйымдастырылған сапалы тренинг осы деп толықтай айта аламын
Қатысушылар қазақ тілінде еркін пікір алмасып, ой бөлісті
Осы орайда тренингтен алған дағды мен білімдерімізді қолдана отырып, Семей қаласында бірнеше семинар өткіздім
Осы жоба қазақтілді тренерлердің білімін шыңдауға, шетелдік жаңа тәжірибелерді игеруге, орыстілді ақпараттардың аясынан шығуға үлкен септігін тигізді

Сонымен қатар, «Жаңадан қатарымызға қо­сы­лып жүрген жаттықтырушыларға арналған тре­нинг­тер барысында заманауи оқыту әдісте­­ме­лерін қолдану» атты қазақ тіліндегі семинарға да қа­тыстым
Ол өте жоғары деңгейде ұйымдас­тыры­лып, қа­зақтілді тренерлер өз шеберліктерімен таңғалдырды.
Бақытгүл Елшібаева, «Еңбекшіқазақ ауданы жергілікті қауымдастықтар қоры» қоғамдық қорының атқарушы директоры:
«Орталық Азияның Еуразия Қоры және ҮЕҰ Сараптама орталығы аймақтардағы қазақтілді жаттықтырушыларға арналған тренингтер өткізу байқауларын жариялаған кезде маған: «Бұл жобаның ауылдық аймақтарда жұмыс істейтін ҮЕҰ жетекшілері үшін қажеті не? Олар қаншалықты мұндай тренингтерге мұқтаж?» деген ой келді
Өйткені ауылдық жерлерде негізінен қазақтілді азаматтар тұрады
Әсіресе көп ұлтты, оралман ағайындар қоныстанған аймақтар үшін семинарларды, жиын-кездесулерді қазақ тілінде жүргізу, қарапайым халыққа жоба мазмұнын, өз идеяларыңды түсінікті, айқын және ашық жеткізу – үлкен еңбекті талап етеді
Барлық құжаттарды, тренинг мазмұндарын, қолданылатын әдіс-тәсілдер жинақтарын аударуға тура келеді, өйткені ҮЕҰ-ға арналған барлық материал интернет жүйесінде де, кітап жинақтарда да көбінесе орыс тілінде
Бұрын тәжірибесі болмаған ҮЕҰ жетекшісі үшін бұл күрделі де қызықты шаруа
Барлық материалдарды, сөздіктерді, әдіс-тәсілдерге қатысты материалдарды аударып отырудың өзіне біршама уақыт кетеді
Не болмаса қазақ тілінде шала сөйлеп, өз ойыңды толық жеткізе алмай, халық сенімінен бастамай жатып-ақ айырылып қалу қаупі төнеді.
Сол уақыттан бері тренингке қатысқан түлектермен араласып, қатынасып тұрамыз
Өз ойыңды өз тіліңде бөлісе алу, оны жан-жағыңдағы адамдарға қысылмай, қымтырылмай жеткізе алу – қандай бақыт! Ал жаттықтырушы үшін сенің түлектерің игерген білімдері мен дағдыларды пайдалана отырып, өз тренингтерінің үлгілерін жасап, басқа байқауларға қатысып, жеңіске жетіп жататыны үлкен мақтаныш.
Жалпы, осы мәселені қолға алып, мұндай бастамаға қаржы бөліп, барлық қазақтілді ҮЕҰ-дың бастарын қосып, олардың дамуына мүмкіндік жасап отырған Қазақстандағы «Шеврон» компаниясына, Орталық Азияның Еуразия Қорына және ҮЕҰ Сараптама орталығына ризашылығымды білдіре отырып, алғыс айтамын
Бұл өте жақсы бастама

 
