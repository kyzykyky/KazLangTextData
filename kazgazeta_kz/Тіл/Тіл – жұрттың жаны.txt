
Бізде бір атаулы күн бар
Қыркүйектің үшінші жексенбісі Қазақстан халқы тілдерінің күні деп аталады
Бұл күнді Тіл мерекесі ретінде жыл сайын атап өтіп жүрміз.
Тілдің мәні, маңызы жөнінде айтылудың кемдігі жоқ
Тіл бар болса ғана ұлт, халық болатынын кешегі Ахаң – Ахмет Байтұрсынұлы бастаған ұлт көсемдері айтудайын-ақ айтқан
Халел Досмұхамедұлы «Тіл – жұрттың жаны» деді
Демек, тіл жай нәрсе емес екен
Оның қоғамда алар орны ерекше
Олай болса, тіл жөнінде жиі әңгімелеп, оның қадір-қасиеті жөнінде тынбай жазып жатсақ мұны еліміздің мәртебесін биіктету деп білген жөн.
Біздің елдегі мемлекеттік тіл – қазақ тілінің орны хақында Елбасы Н.Ә.Назарбаевтың «Қазақстанның болашағы – қазақ тілінде» деп айтқаны белгілі
Демек, тіл – бейбітшілік пен тыныштықтың, өсіп-өркендеудің кепілі.
Енді жексенбі күні атап өтілетін ме­ре­кенің атауы жөнінде
Оқырмандар осы күнді «Мемлекеттік тіл күні» деп атасақ деген ұсыныс білдіріп жүр
Көңілге қонатын-ақ ой
Өйткені әлгінде тілге тиек еткендей елдегі жақсылықтардың жаршысы деңгейіндегі құндылығымыз – мемлекеттік тіл болып тұр ғой
Сол құндылығымызға, қасиетімізге бір атаулы күнді арнасақ, ел мерейі емес пе!
Нұркен Жандәулетұлы
