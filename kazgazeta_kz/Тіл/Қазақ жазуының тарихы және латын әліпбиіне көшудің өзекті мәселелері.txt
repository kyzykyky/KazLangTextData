Батыс Қазақстан облыстық Тілдерді дамыту басқармасы мен «Еуразия әлеуметтік-гуманитарлық зерттеу орталығы» қоғамдық бірлестігінің ұйымдастыруымен «Қазақстан халқы ассамблеясының» Достық үйі ғима­раты­ның мәжіліс залында латын әліпбиі мәсе­лелері бойынша «Қазақ жазуының тарихы және латын әліпбиіне көшудің өзекті мәселелері» атты ғылыми семинар өтті
Аталған жиынға тілші ғалымдар, мемлекеттік қызметшілер, заңгерлер, ұстаздар, мемлекеттік мекемелерінің іс-жүргізуші мамандары қатысты.
Ғылыми семинарда А.Байтұрсынұлы атындағы Тіл білімі институтының аға ғылыми қызметкері Нәзира Әміржанова «Рухани жаңғыру және әліпби таңдау мәселелері», ­Батыс Қазақстан инновациялық-технологиялық университетінің профессоры Мұрат Сабыр «Тілдік ұстаным және латын қарпі», М.Өтемісов атындағы ­Батыс Қазақстан мемлекеттік университетінің доценті, PhD доктор Қамар Алдашева «Қазақстан Республикасындағы тіл саясаты: латын әліпбиіне көшудегі норма және кодификация мәселелері» атты баяндама жасап, латын әліпбиіне көшудің маңыздылығы ­туралы айтып өтті
Ал Батыс Қазақстан облыстық мемлекеттік қызметшілердің біліктілігін арттыру және қайта даярлау орталығының директорының міндетін атқарушы, тілші-ғалым Болат Жексенғалиев «Латын ­жазуы негізінде ұлттық әліпби қалыптастыру мәселелері», филология ғылымының магистірі Әлима Дүйісмағанбетова «Латын әліпбиіне көшу мәселесі туралы қоғамдық ой-пікірлер» атты баяндамаларында латын әліпбиіне қайта оралып, ұлттық санамыздың қайта жаңғыруына жол ашу керектігін сөз етті.
Елбасы Н.Ә.Назарбаевтың «Болашаққа бағдар: рухани жаңғыру» бағдарламасынан ­бастау алып отырған тілдік таңбаны ауыстырудағы ғылыми мәселелер, графиканың стандартын бекітуде ескерілетін тұстар жан-жақты талданды
Әсіресе, латын әліпбиінің соңғы ұсынылған үлігісіне қатысты кейбір олқы тұстарын жеткізді
Осы мәселелерге қатысты қалың бұқараға үгіт-насихат, түсінік жұмыстарының сауатты түрде жүргізілуі ерекше айтылды
Семинар қорытындысы бойынша, латын әліпбиін бекітуде маңызды мәселе ұлттық төл дыбыстарды таңбалау, диграфтар мәселесін қайта қарау ұсынылды.
Әбілмансұр ЖАСАН
