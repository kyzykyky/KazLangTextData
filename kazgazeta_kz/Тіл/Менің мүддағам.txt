«Кім боламын» деп бастауыш сыныптан бастап небір шығармалар жаздық қой! Біресе дәрігер боламын деп, бірде ұстаз боламын деп мың құбылдық
 Өмірде қателеспеу керек дүние болса, оның бірегейі мамандық
Ал мамандық атаулының нашары да, оңайы да болмайды
Сол мамандық  мінберінің бірі – тілші
Оның ішінде баспасөз тілшісі
Міне, мен ертеңгі күнімді осы ұлт   қызметімен тоғыстырғым келеді
Халық игілігі үшін  қызмет ететін тілшінің орны, ұлт алдында беделі мен бейнеті бес батпан екені анық. 
Менің топшылауымша, журналист боламын деген тұлға жұмысына толық берілуі, халықтың баласы болып тууы, ұлт мұңын естен шығармауы керек
Мен тілші мамандығында осы қасиеттермен қатар, тағы бірер ұстанатын, сезінетін дүниелер мыналар деп ойлаймын
Тілші мүмкіндігінше әр мақаласында өзінің ақиқат жалауын тұғырынан түсірмеуі және халыққа өзінің шын­шылдығымен көрінуі тиіс
Шыншыл тілшіде халықтың мұң-мұқтажы, ел мәселесі өзінің көкейкесті ойлары саябырсып қалмайды
Сондықтан журналистің берен мылтығы – сөз.
Екіншісі – жауапкершілік
Жұмысқа селқос, өте нашар қарайтын тұлғаның жұмысының алға басуы да қиын болады
Халық мұңын, азабын, қуанышын жеткізуде жауапкершілік болмаса, ертеңгі күні менен қандай маман шықпақ! Тілшінің өз жазарын дәл уақытында жеткізуі, нақты жазуы, жұмыс тәртібін бұзбауы бәрі де тұнып тұрған жауапкершілікке телулі.
Үшіншісі – креативтілік
Жалпы, тілшінің өз кәсібінде мамандығына тың жаңалық алып келуі бек ерекше қасиет
Ондай тың дүниелердің тууы да оңай емес
Ол үшін журналистика мамандығының барлық жаңалықтарымен таныс болуың маңызды
Газеттің тарихында уыздай іргелі жаңалық әкелуіміз журналистер қауымының ортақ мақсаты
Тың жаңалық қазақ газеттерінің әманда өрісін жалғап, өзегін кеңейтеді
Міржақып Дулатов атамыз; «Қай елдің баспасөзі мықты болса, сол ел мықты» дегендей, жалпы жаңа дүние елімізге керек-ақ!
Алаштың газетін көркейтуді көздеген Ахмет Байтұрсынов, Мір­жақып Дулатов, Әлихан Бө­кейхановтар қалыптастыр­ған «Қазақ газетіне» тәжім етпеуіміз та­ри­хымызға, өзімізге сын
Осындай тұлға­ла­рымыздың көшіне өз күймемді жалғау менің ілгерідегі айқын темірқазығым болмақ-ты
Бір анығы – ақпарат құралының дамуына себепші
Сол себепті журналист болу өмірімдегі парызым
Талай дүниенің қарыштап өсуі үшін көбіне бір қозғаушы күш себеп болатыны анық
Мені осы бір мамандыққа құштар еткен ауданымыздың жаршысы «Мұғалжар» газеті
Олар мені өздерінің редакциясына шақырып, жазған дүниелерімді газет бетіне шығаруымен қолдау көрсетті
Сол үшін газет ұжымына алғысым шексіз
«Туған күні, тумайды ер, Туады ол алғаш рет жұмысқа жараған күн» деп Қадыр атамыз айтпақшы, мен де осы журналистика қамшысының сабына жарай білсем, ол менің туған күнім болмақ
Жүсіпбек Аймауытов атамыздың «Неге арналсаң, соны істе» деген пікірі де мені осы салаға бағыттай түсті.
Абылай БАЛЫМБЕТОВ,
11 «а» сынып оқушысы
Ақтөбе облысы
Мұғалжар ауданы
