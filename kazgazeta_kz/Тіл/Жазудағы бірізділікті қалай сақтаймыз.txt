Сейдін БИЗАҚОВ,
филология ғылымының
докторы, профессор
Сөйлеу тілінде әуезділікке қатысты әуен, қарқын, үдемелік, тағы басқа интонациялық компонент болатыны белгілі

Ана тіліміздің керемет қасиетін сақтап қаламыз десек, сөздің әдемі де әуезді, жатық естілуіне, көркемдігіне мән беріп, сөз мәнерін дұрыс келтіріп, әсерлеп айтуымыз керек
Осы айтылғанды ескеріп, қысаң дауыс­тылардың, әсіресе ы, і әріпте­рінің емлесін жөнге келтіріп, тиянақ­таудың қазіргі таңдағы ең өзекті мәселе екеніне, мұның өзі айналып келгенде ана тілімізді алға оздыруға септігін тигізетініне тіл жанашырлары назар аударуға тиіс.
Өкінішке орай, ешбір естілмейтін тұстарда да үстемелеп жазылып, сөздің айтылымын қиындататындықтан, қазақ тілінің ы, і әріптеріне орыстілділер жатсына қарап, қазақ тілі әуезді тіл емес деген жаңсақ пікір қалыптастырған
Қысаң ы, і дауыстылары үстемелеп жазылған сөздерді айту оларға оңайға түспейді
Мұның өзі тілдің табиғи қалпын бұзып, орасан зиян келтіретіні белгілі болып отыр
«Ы» әрпіне орыстілділер жатсына қарайды
Қазақ тіліндегі «ы» дыбысынан орыстілділер бекер шошиды
Қазақ тіліндегі «ы» дыбысының орны ерекше
«Ы» әрпінің мән-маңызын жете түсінбей, оны жойып жіберу туралы айтып жүргендер сол баяғы орыстілді азаматтар», деп жазыпты бір авторымыз.Олар орыс тіліндегі ы-мен салыстырғанда қысқа ғана қайырылатын, әнтек қана дыбысталатын «ы» дыбысының байыбына бармай кереғар пікір айтып келеді
Бір қаламгер қазақ тіліндегі «ы» әрпі орнына ъ қолданылсын, ал орыс тіліндегі ъ апостраф үшін (ноқат белгісі) қолданайық деген екен («Ана тілі», 03.04.2014)
Ақын Олжас Сүлейменов өзінің «Золотая латынь» атты кітабында «Но вот больше полувека казахи записывают многие слова не так как произносят
Произносим аул, ауз, аур, баур, каун, жаун, а записываем – ауыл, ауыз, ауыр, қауын, бауыр, жауын»
Бұл жабайы «ауы» трифтонг дыбысы қазақ жазбасында қалай пайда болған дей келе, «Я учу внучку записывай «Ы», но не произноси: такого звука нет в казахском языке
Тогда зачем записывать?» дейді.
Емле ережесін басшылыққа алуда бірізділік, белгілі бір жүйе сақталуға тиіс деп жүрміз
Орфографиялық сөздіктің алдыңғы басылымдарында соңғы буында ы, і дыбыстары бар сөздерге дауысты дыбыстан басталған қосымша жалғанғанда редукциялану жолымен ы, і дыбыстары түсіп қалатыны айтылса, соңғы басылымында бұл ереже мүлде ескерілмепті
Егер бұрындары айтылған ережені қолдануда белгілі бір жүйеліліктің сақталмағаны орын алып келсе, соңғы басылымда бұл мәселенің шешімін мүлде қиындатып, ы, і қысаң дауыстыларының сусып түсіп қалуға тиістілері үш түрлі жолмен беріпті.
1
Ереже толықтай ескерілген сөздерге халқы, көркі, еркі, орны, аузы, әрпі, құлқы секілді сөздері жатқызылған.
2.Мейрімді, қайрымды, қортынды, жартымды, қалпы, тағлым секілді сөздерде редукциялану тәсіліне қатысты ереже мүлде ескерілмей, қысаң дауыстыны үстемелеп, буын санын өсіріп жазылған нұсқасы орфографиялық нормаға жатқызылыпты.
3
Аулы ж
аулы, даусы ж
дауысы, қарны ж
қарыны, ойны ж
ойыны деген секілді біраз сөздің екі нұсқасы да әдеби тілдің нормасына жатқызылуы сауаттылықты кері кетіретін өзгеріс демеуге лаж жоқ
Ешбір тілде мотивсіз варианттың екі сыңарын бірдей әдеби тіл нормасына жатқызбайды
Сөздің табиғи дұрыс айтылу қалпы шынтуайттап келгенде «аул» болғанымен, «ауыл» деп буын санын өсіріп жазғанға көз үйреніп, дағдыға айналып, қалыптасып кетті
Ол аз дегендей таяу жылға дейін жазып келген аулы, аулында, аулындағы, аулымен, аулының секілді сөздердің емлесін сақтап жазу сап тыйылып, тағы бір қысаң дауыстыны үстемелеп жазуға көштік
Даусы сөзінің жазылуы да осындай өзгеріске ұшырады.
Қысаң дауыстылардың акустикалық жағынан солғындау естіліп редукцияға ұшырауын, сондай-ақ кейде мүлдем түсіп қалуға бейім тұруын ескеріп, мәжліс, төңрек, зрыл, қоңрау, құрлыс, тәжрибе, дәргер, аңзақ, жадрау, топрақ, бадрақ, кішпейіл, ертінді, кеклік, слаң, клем, жрау деп жазғанда, ол сөздердің айтылуы да жазылуына сәйкестеніп кетер ме еді
Әуел баста, сөздің табиғи айтылым қалпын сақтап аброй, айрықша, баурым, жарғым, қазна, қойлым, құблыс, қатнас, қрым, мәмле, отрыс, күңрене, топрақ, ықлас деп жазылып келген сөздерге кейін келе қысаң дауыстының үстемелеп жазылуына көз үйреніп, дағдыға айналып кетті
Жоғарыда аталып кеткен сөздерде ы, і әріптерінің жазылуын жақтаушылар – қалыптасқан дәстүрге сүйенушілер
Себебі ұзақ уақыт бойы қолданылып келген белгілі бір емле ережесі оншалық бір сәтті болып тұрмаса да дәстүрге айналып кете баратыны аян.
Сөз тұлғасын үстеме дыбыстардан аршып, өзінің табиғи дұрыс дыбысталуын сақтау – тіліміздің бүгіні мен ертеңіне жанашырлық білдіргендік
Сөз құрамында басы артық дыбысты үстемелеп жазу тіліміздің орфографиялық нормасы үшін де, орфоэпия заңдылығының қалыптасуы үшін де қолайлы емес
Өйткені басы артық әріппен тілдің табиғи әуезділігінің берекесін кетіруіміз мүмкін
Қазақ тілі орфографиясының негізін қалаушы аға ғалымдарымыздың ы, і, и әріптерінің емлесі туралы айтқан пікірлері – мұның айғағы.
Кітаби стиль үйреншікті дағдыға айналғасын, жүре келе орфоэпиялық нормаға да айналатынын тәжірибе көрсетіп отыр
Слу/сұлу, мұту / ұмыту, мұтпа / ұмытпа сөз нұсқаларының соңғы сыңары әдеби нормаға айналып, сөздің әуезділігіне сәл-пәл нұқсан келтірді
Өткендегі жазбаларда бұлардың табиғи дұрыс айтылатын алдыңғы нұсқалары ұшырасады
Мұтпа // Жоғары мұтпа сөзім бар ғой, Байқайсың ба, ақыл, ой, көзің бар ғой? Қылығына қара да сөзімді ойла, Бұларға бір жолығар кезің бар ғой (Ш.Құдайбердиев)
Мұтсын // Жаралы жаным шықсын деп, Қара жер мені жұтсын деп, Өлген соң елім мұтсын деп, Атымды қойдым Мұтылған
Өткен ғасырдың 30-жылдарына таман араб әрпімен латынға көшерде етістіктің соңында ы, і қысандарын жазу мәселесі туындап, жазылатын болып шешілді
Сөйтіп, айтад / айтады, келед / келеді, білед / біледі, шешілед / шешіледі, жазад / жазады секілді сөз нұсқаларының соңғы сыңары әдеби нормаға айналып, бұл сөздер жазылуына қарай айту, оқу дағдысымен, қалыптасып кетті
Мұның өзі сөздің айтылымы мен жазба нормасының әрқилығы сақталады деген тұжырымның әрдайым дұрыс бола бермейтінін аңғартады.
Профессор Қ.Жұбанов ы, і қысаңдарын, ішінара ү дауыстысын сұлу, (слу), ұмытпа (мұтпа) күмәнді дауыстыларға (сомнительные гласные) жатқызған екен
Академик Ісмет Кеңесбаев, Мәулен Балақаев, Сәрсен Аманжолов, Ғайнетдин Мұсабаев, Ахмади Ысқақовтар – қазақ тілінің лексикасы мен лексикографиясына, емле мен тіл мәдениетіне қатысты келелі еңбектерімен кеңінен танымал қазақ тіл білімінің негізін қалаушы ғалымдар
Аталған ғалымдарымыздың әсіресе қысаң әріптердің емлесіне қатысты енгізген түзетуі айта қаларлықтай
Атап айтқанда, қосарлы -ый, -ій әріптерінің орнына жалаң и дауыстысын жазуға көшу ғалымның зор беделінің арқасында ғана жүзеге асты
Өйткені жыл бойы ғалымдар, журналистер, басқа да тіл мамандары емледегі мұндай өзгеріске жаппай қарсы пікір айтумен болғаны есімде
Шындығында, жыйнал, тақыйя, сыйрақ, тійме, кійме, ақыйқат, қағыйда, быйылғы, табыйғый, саясый, тійімді, яғный, ылғый деп жазылғандай айтылатын да сияқты еді
Алайда кезінде іске асуы армандай қиын көрінген емледегі осындай оңтайлы түзету тіліміздің дыбыстық құрылымының ішкі мүмкіндігінің көзін ашып, тиімді түрде пайдалану арқылы қазақ тілінің әуезділігін сақталатындай етіп орфографияны жетілдірудің сәтті қадамы, дер кезінде енгізілген түзету болғанын уақыт, тәжірибе дәлелдеп отыр
Қазіргі ұрпақтың жоғарыда айтылғандай сөздерді жинал, тақия, сирақ, тиме, киме, ақиқат, қағида, биылғы, табиғи, саяси, тиімді, яғни, ылғи деп жазылуына сәйкестендіріп, естілуін жағымдырақ етіп айтуы толықтай үйреншікті дағдыға айналды.
Қосарлы -ый, -ій әріптерінің орнына жалаң и дауыстысымен жазудың арқасында жуан, жіңішкелі аралас буынды сөздердің қатары көбейді
«Сөздің білдірер мағынасына нұқсан келтірмесе ы, і дыбыстарын таңбаламау керек, ал сөздің мағынасы өзгеретін тұста ы, і дыбыстарын таңбалау шарт» деген І.Кеңесбаевтың тұжырамдамасы әлі күнге дейін өз маңыздылығын жойған жоқ
Тіл білімінде жазу ісінде орын үнемділігіне қатысты экономия заңдылығын ескерудің қажеттілігі айтылады
Соған орай айтары – жасанды түрде өсіріп жазу орфографияға, сөз әуезділігіне кері әсерін тигізуде
Аралас буынмен айтылатын бидай, ғазиз, ғибрат, жиһаз, жиһан, инабат, пида, пиала сияқты сөздердің естілімі әуезді де әсем ырғақты
М.Балақаев та өз еңбектерінде қосарлы ый, й әріптерін жалаң и әрпімен таңбалау «жазуды жеңілдетіп, оның мәдениетін жақсартқаны» жайында айтады.
Поэзияда, ритмикаға сәйкес сөйлеу тілінде созып айтқанымызбен, емлесін сақтап жазғанымыз абзал
Өйткені қалыптасқан емле ережесін елемей, баршаға ортақ бірізділік сақталмай, жазудағы ала-құлалыққа тосқауыл қоя алмаймыз
Қысаң дауыстыларға қатысты даулы мәселенің толастамай келуінің бір себебі емле ережелерін ескеруде белгілі бір жүйенің, бірізділіктің сақталмауында ма екен деген ой келеді
Атап айтқанда, бұрыннан айтылып келген, ешкім күмән тудырмайтын, баршамыз мойындайтын жоғарыда айтылған емле ережесі негізінде тауыс+ып –
таусып, айыр+ықша – айрықша, омыр+ау – омрау, нағыл+ет – нағлет, шақыр+ым – шақрым, қорыт+ынды – қортынды, жарыт+ымды – жартымды, айыр+ылған – айрылған, қойыл+ым – қойлым, тағыл+ым – тағлым, көбін+есе – көбнесе, бауыр+ай – баурай, Атыр+ау – Атрау, Отыр+ар – Отрар, ықыл+ас – ықлас, көрін+еу – көрнеу, құбыл+ыс – құблыс, құрыл+ым – құрлым, құрлы, пейіл+імен – пейлімен деп жазсақ, мұның өзі сөз тұлғасының табиғи дұрыс айтылу қалпын ескергендік, әдеби нормада біркелкі жүйені сақтағандық, ереже баптарын бұлжытпай орындағандық болар еді
Демек, өрелі әңгіме сөз тұлғаларын артық әріптен аршу жайында болмақ
Аталған емле ережесінде бірізділік, жүйелілік сақталмағандықтан, даурық/дауырық, естіпті/есітіпті, жайдарылана/жайдарлана, мақлұқ/мақылұқ, құрым/мақрұм, саңлау/саңылау, аброй/абырой, ықылас/ықлас, тәйірі/тәйрі, атрап/атырап, сауырын/саурын, таусып/тауысып, тақырыбы/тақрыбы, тәңрім/тәңірім,ұйтқы/ұйытқы,ықлым/ықылым, қоңраулатып/қоңыраулатып, қатынас/қатнас,қайрылар/қайырылар, қазна/қазына жарыспа тұлғаларының қайсысы әдеби норма екенін есте сақтау қиын болғандықтан, тіл мамандарының өзі де орфографиялық сөздіктен қайталап қарауға мәжбүр боп жүр.
Тіліміздің тұнығын бұзбай, келер ұрпаққа жеткіземіз десек, сөздің тұлғалық тартымдылығын сақтап, құрылым-құрылысын жақсартамыз, әдеби тіл нормасын күшейтіп, жетілдіреміз десек, оның болашағына мән беріп, келте ойлаудан шыққан ұшқарылықтан сақтануымыз керек
Тілдің дамуы өмір талабынан кейін қалмауы керек
Емле ережесін оңтайлы етіп, тілімізді әуезді де тартымды ететін жетілген орфографиялық сөздікті тұрақтандыру арқылы тұйыққа тірелген ана тілінің олқылығын толтыра аламыз.
