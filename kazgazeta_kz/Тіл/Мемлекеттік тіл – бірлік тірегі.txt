Елбасының «Қазақстан жолы – 2050: Бір мақсат, бір мүдде, бір болашақ» атты Стратегия­сын іске асыру аясында «Тұран» университетінде «Қазақ және шет тілдері» кафедрасының ұйым­дастыруымен «Қазақ тілі» пәні бойынша «Мемлекеттік тіл – бірлік тірегі» атты 1 курс студенттерінің өзге ұлт өкіл­дері арасында алғашқы университетаралық олимпиадасы өткізілді.
Шараның мақсаты – мемлекеттік тілді дамыту және жоғары оқу орын­дарында білім алатын өзге ұлт студент­терінің қазақ тілін меңгеруін тереңдету.
Университеттің Тәрбие ісі жөніндегі проректоры Н.Герасимова, «Қазақ тілі және шет тілдері» кафедрасының мең­герушісі Г.Мұсабекова және аға оқытушы А.Қаршығаева сөз сөйлеп, игі тілектерін жеткізді
Олимпиадаға қатысуға бірнеше уни­верситет өтініш білдіріп және осы сайысқа үлкен дайындықпен келді
Сайысқа Қ.И.Сәтбаев атындағы ҚазҰТУ-дың «Достық», Халықаралық бизнес уни­верситетінің «ХБУ-дың әскерлері», Алматы энергетика және байла­ныс университетінің «Сөз зергерлері», Қазақ инженерлік-технологиялық университетінің «Технологтар», «Тұран» университетінің «Болашақ» және «Жастар» топтары қатысты
Жарыс төрт бөлімнен тұрды
Шараның қорытындысына сай олимпиадаға қатысқан командаларға университет атынан сый-сияпат табыс етілді.
Айнұр ҚАРШЫҒАЕВА, 
 «Тұран» университетінің
 қазақ және шет тілдері 
кафедрасының аға оқытушысы
