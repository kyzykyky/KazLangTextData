Қазақтың тіл байлығы – ұшан-теңіз
Осы байлығымызды көздің қарашығындай сақтап, ұмытпауымыз қажет
Олардың арасында күнделікті қолданыстан шығып бара жатқан сөздер аз емес
Мұндай сөздерді санамызда жаңғыртып отыру үшін «Қазақ әдеби тілінің» сөздігін негізге ала отырып, оқырман назарына ұсынып отыруды жөн көрдік.
Аданас – туыстас, туыс, ағайынды.
Адарғы – кілем, алаша тоқығанда пайдаланатын өрмек жіптерінің асты, үсті етіп бөліп көтеріп тұратын жұқа тақтайша түріндегі аспап.
Абдан – бағынышты ел-жұрттан алынатын алым-салық.
Адия – сыйлық, сый-сияпат, садақа.
Адын – ыстық, қызба дем, леп.
Адырақта – едіреңдеу, одыраңдау, бағжаңдау.
Ажа – үй ішіндегі, ауыл-аймақтағы бас көтерер ақылшы адам.
Ағажай – найзағай.
Ажайыпхана – хайуанаттар мұражайы.
Ажан – күзетші, қылмыскерді айдаушы, сақшы, айдауыл.
Ажуа – мысқыл, кекесін сөз, келемеж, мазақ.
Ажыл – қатты гуіл, ызың.
Азал – бұйрық, жазымыш.
Азатбас – керегенің артық тұрған сыңар басы.
Азбеніш – талшық, нәпақа.
Азбыт – азғыру, айныту.
Азғақ – жүдеп-жадағыш, азғыш.
Азынас – айқайласу, шуылдасу.
Азынат – үйді қатты суыту, тастай ету.
Айбарақта – әйгілеу, елге көз қылу, паш ету.
Айбас – ет шабатын жарты ай бейнелі темір түйгіш ұрғы.
Айбүркеншек – түскен келінге сәукеле сыртынан жабылатын жамылғы.
Айғыржуа – сүттіген түстес жуаның жуан түрі.
Айдамал – тапшы, сирек, аз кездесетін.
Айдауыл – тұтқындағы қылмыскерді және сотталған адамдарды айдап жүруші арнайы әскери күзетші.
Айдашап – әпербақан, ұрдажық, ұрандатқан.
Ай-зайра – Айзада, ай келбетті періште.
Айқар – айқастыр.
Айлақша – көл, теңіз жағасындағы кемелер аялдайтын, тоқтайтын шағын жер.
Айлапат – кең, жайпақ, керемет үлкен.
Аймақыла – әшекейлеу, өрнектеу, сәндеу.
Аймауыт – асыл болаттан соғылған, ұсақ шынжыр торлы, батырлар соғыста киетін сауыт.
Ариып – алшиып, айбаттанып.
