ЭКСПО аясында ашылған Астанадағы «Этноауыл» ұлттық-мәдени кешені қазақтың салт-дәстүрі, ұлттық мәдениетін танытуға негізделген
Қазір бұл жерге келушілер қатары жиіледі
Міне, бұқаралық ақпарат құралдары өкілдеріне арналып өткізілген «Мемлекеттік тіл және БАҚ» атты республикалық байқаудың қорытындысы осы жерде шығарылды.
Бас жүлдені Алматы облыстық «Жетісу» телеарнасының редакторы Меруерт Әбітаева иеленді
«Үздік мақала» бойынша 1-орын «Астана ақшамы» газетінің тілшісі Гүлжан Рахмановаға, 2-орын «Егемен Қазақстан» газетінің шолушысы Ғалым Омархановқа, 3-орын Павлодар облыстық «Сарыарқа самалы» газетінің тілшісі Нұржайна Шодырға берілді
«Үздік сайт мақаласы» бойынша «Айқын» республикалық қоғамдық-саяси газетінің бөлім редакторы Қаншайым Байдәулет 1-орын, «Қоғамдық келісім» РММ баспасөз қызметінің жетекші сарапшысы Камал Әлпейісова 2-орын, «Үркер.кз» сайтының тілшісі Нұрлан Құмар 3-орын алды.
Ал енді «Үздік телебағдарлама» аталымы «Қазақстан-Шымкент» телеарнасының журналисі Төребек ­Байтасов, «Қазақстан-Атырау» телеарна журналисі ­Шолпан ­Сисеналиева, «Хабар» агенттігі кешкі жаңалықтар қызметінің тілшісі Индира Жылқайдаровалар үшінші орындарды бөлісті.
«Халық» радиосы тілшісі Раушан Сыбанжанованың материалы «Үздік радиобағдарлама» деп бағаланса, 2-орын «Қазақ» радиосы тілшісі Жанат Жанұзақовқа, 3-орын «Халық» радиосы тілшісі Гүлсім Қобжановаға берілді.
Жеңімпаздарға дипломдар мен ақшалай сыйлықтар табыс етілді
«Мемлекеттік тіл және БАҚ» деп аты айтып тұрғандай, бұл байқау елімізде журналистер қауымының тіл саясатын насихаттаудағы міндетінің шын мәнінде үлкен екенін көрсетті.
Ғазиз ҚҰРМАШҰЛЫ
