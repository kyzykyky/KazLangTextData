Газетіміздің №49-50 (10-14 желтоқсан) 2015 жылы шыққан санында жазушы, әлеуметтанушы Асқар Сәрсенбайдың «Баянауылдағы тас мүсіндер қашанғы қорғаусыз қалады» деген мақаласы жарыққа шыққан болатын
Автор мақаласында Павлодар облысы, Баянауыл өлкесіндегі ескерткіштерді мемлекет қамқорына алу керектігі жайында өз ұсыныстарын білдірген болатын
Осыған орай Баянауыл ауданының әкімі Нұрлан Күлжаннан жауап келген болатын
Аудан басшысы хат авторының ел патриоты, өлкетанушы ретінде және тұлғаларға арналған тарихи-мәдени ескерткіштердің сақталуына, олардың жас ұрпақты тәрбиелеудегі және рухани саладағы зор маңызын ескере отырып, оған бейжай қарамай жанашырлықпен жазған мақаласын құптай отыра ризашылығын білдіріп, ары қарай былай дейді:
– Басылымда көрсетілген тарихи-мәдени ескерткіштердің аудан жұрт­шылығына және туристік сапарда келуші қонақтарымызды ауданымыздағы тарихи-мәдени құндылықтарымызбен таныстыру мақсатында оларды белгілі бір қалыпта ұстап, келешек ұрпақ үлесіне пайдалану, қалыпты жағдайда тапсыру бағытында ескерткіштер орналасқан елді мекендердегі ауылдық округ әкімдері және мекеме басшыларымен жергілікті пайдаланушылар ретінде ескерткіштерді қорғау жөнінде міндеттеме жасалынды.
Сонымен қатар ауданымыздың Күркелі, Қаратомар, Қызылтау, Торайғыр ауылдық округтеріндегі көне қола,темір дәуірлерінен Ұлы Тұран даласына Ислам діні келгенге дейін сақталған тастағы көне жазулар мен таңбалардың табиғи бейнесі жоғалған жағдайдағы шара ретінде көшірмелерін (балбал тастар) аудан орталығына орналастырылған болатынбыз
Баянауыл ұлттық паркі аумағында орналасқан балбал тастар мемлекеттік күзет қарауында болғандықтан көшірмелері қойылған жоқ.
Балбал тастардың көшірмесінің орталыққа орнатылуының басты себебі көне Түркі дәуірі мәдениетін бүгінгі ұрпақтың санасына сіңіру және Баянауылға келуші туристер мен қонақтарға таныстыру мақсаты болатын
Егерде біз аталмыш құндылықтарымызды қорғауға алмасақ, оларды жұртшылыққа көрсете алар ма едік
Бұл әрине жәдігерлердің сақталуына деген бір қамқорлықтың белгісі.
Баянауыл жері қазақ даласындағы ашық аспан астындағы табиғат мұражайы болғандықтан бұл жердегі кездесетін жәдігерлерді ғимарат ішінде сақтау орынсыз деп ойлаймыз
Тұлғалар мерейтойларын Баянауылдан көп атап өткізетін жер жоқ болар
Біздің аудан өзінің төл перзенттері – Алаш ардақтыларының мерейтойларын жылына 2-3 рет атап өтеді.
Соған байланысты Даналар даңқы алаңында тұлғалардың ескерткіштері қойылды
Сонымен қатар аудан мек­тептерінде қоғамдық негіздегі мұражай­лар ашылған
Себебі Баянауыл ауданы ғылым мен білімнің ордасы болғандықтан аудан мектептеріне, көшелерге тұлғалардың есімдері берілген
Ескерткіштерді зерттеп, сараптама жүргізу жұмыстары аясында С.Торайғыров атындағы университеттің Әлкей Марғұлан атындағы Археология орталығы және Павлодар пединститутының археолог ғалымдарының бірлесуімен Баян­ауыл ауданындағы көне дәуір мәдени ошақтары мен тарихи нысандар арнайы түрде есепке алынып, құжаттар дайындау жұмыстары жүргізілді
Алдағы уақытта аудан орталығындағы Даңқ алаңында орналасқан Жүсіпбек Аймауытовтың ескерткішіне жөндеу жұмыстарын жүргізу және аудандағы ескерткіштер мен таңбалы тастарды күтімге алу жұмыстары бойынша кешенді шара жүргізу жоспарлануда.
Нұрлан КҮЛЖАН,
Баянауыл ауданының әкімі
Павлодар облысы
