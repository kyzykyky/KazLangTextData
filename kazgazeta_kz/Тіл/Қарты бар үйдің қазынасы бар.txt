Есімі әлемге белгілі философ Эриз Ремарк «Адамның адамға бір тамшы жылулығынан өзге берері бар ма? Одан артық не болуы мүмкін?» деген екен
Сол айтпақшы, айналамызда қамқорлыққа зәру жандар аз емес
Оларға бір сәт көңіл бөліп, рухани және материалдық қолдау көрсетіп, жылы сөзімізбен демеп отырғанға не жетсін
Сондай мұқтаж жандарға, тіпті әр күн сайын қолымыздан келгенше көмек жасап отырсақ, артық болмас еді.
Осындай игі мақсат жолында қызмет етіп келе жатқан «Бауыржан» қайырымдылық қорының атқарып отырған жұмысына ризашылығымды білдіргім келеді
Қордың өкілдері жақында Қарттар үйінде болып, арнайы қайырымдылық шарасын өткізді
Қайырымдылық концерті жоғары деңгейде өткенін атап өту ләзім
Ақ самайлы қариялар Айжан Нұрмағанбетова, Диана Шарапова, Роман Майғазиев секілді әншілердің, сондай-ақ «Таңсәрі» ансамблінің өнеріне тәнті болды
Қариялар тіпті өздеріне таныс әндерді қосыла шырқап, бір марқайып қалды
Шексіз риза болысты.
Осы жерде айта кеткеніміз жөн, «Бауыржан» қайырымдылық қоры жылдың бір күнін «Ата-аналар күні» деп белгілеуді ұйғарып отыр
Қор басшылығының айтуынша, бұл күн – 26-ақпан болса дейді
Олар өздерінің бастамасымен бұған дейін бұқаралық ақпарат құралдары арқылы да ұсынған еді
Меніңше, қолдауға болатын бастама
Өйткені «Ата-аналар күні» барша қауым ата-анасына, ата-әжелеріне, қам көңіл қарияларға құрмет көрсетіп жатса, құба-құп емес пе?!
Айзере ШЫНАТ
