Ана тілі» газетінің №43 (1301) 29 қазан-4 қараша 2015 жылғы санында Шолпан Қандидың «Жәутіковтың жазығы не?» атты мақаласы жарық көрген болатын
Мақалада автор академик, белгілі математик Орынбек Ахметбекұлы Жәутіковтің есімімен аталатын республикалық физика-математикалық мектептің атауы өзгертіліп, бұдан былай «Коммерциялық емес акционерлік қоғам республикалық физика-математика мектебі» деп аталғанына орынды қынжылыс білдіреді
Мақала шыққан күннен бастап редакциямызға оқырмандар хабарласып, мәселенің орынды көтерілгенін айтып, мектепке Жәутіков есімін қайтару керек деген пікірлерін ортаға салды. 
Мәселен, Алматы, Жамбыл, Сол­түстік Қазақстан, Қостанай, Батыс Қазақстан облыстарынан хабарласқан Н.Базарбаев, А.Нұрмағамбетов, З.Ержанов, Б.Қалиева, А.Секенұлы және т.б
оқырмандар осындай өз ойларын білдіріп, бұл мәселені аяқсыз қалдыруға болмайтынын айтты
Мақала «Ана тілі» газетінде, сондай-ақ газеттің ғаламтордағы сайтында жарық көргеннен кейін мақаланың тұсына өз пікірлерін жазып қалдырған оқырмандар легі де еш толастамады
Мұндай пікірлер әлі де жазылу үстінде
Біз сайт бетінде осы күнге дейін жазылған оқырмандар көзқарастарын жариялауды жөн көрдік.
1
Ақша жүрген жерде намыс болмайды
Оралтай (30-Қазан, 2015)
2.«Коммерциялық емес ак­ционерлік қоғам республикалық физика-математика мектебі» – мектептің қазіргі атауы жаңылтпаш сияқты
Гүлназ (31-Қазан, 2015)
3.Себебін айтып Білім министр­лігі, Алматы қалалық білім басқармасы жауап беруі тиіс! Мерей (31-Қазан, 2015)
4
Жәутіков есімін дүниежүзі біледі десек, қателеспейміз
Жылда болатын ­физика-математика пәндерінен өтетін олимпиадаға кел­ген шетелдіктер келесі жылы аты түсініксіз мектепке келе ме? Мүмкін, өзгерткен жандардың бір ойлағаны болар? Қазір ешнәрсеге таң­ғалмайтын болдық
Бақыткүл (1-Қараша, 2015)
5.Кешіріңіздер, мектептің бұ­рынғы атауы өте беделді әрі көрнекті еді, акционерлік қоғам көп қой, қайта өзгертуге болмас па? Бақыткүл (1-Қараша, 2015)
6
Кім ауыстырды, кім ауыстыруға құқық берді, зерттеу керек? Жалғыз Шолпан апай Қандиға ғана керек пе, Жәутіковтің басқа да шәкірттері қайда, мектеп ұжымы, мектеп басшылығы неге үнсіз? Жәутіковтің мектебінде оқып жатқан біздің болашақ жастар ше? Неге бірауыз тілектерін айтпасқа? Сайрангүл (1-Қараша, 2015)
7
Дұрыс жазғансыз ойыңыз­ды! Әділетсіз болып кетіпті Орынбек ағаның атын ауыстырып жібергендері.Еліне елеулі еңбек сіңірген танымал ғалым, аяулы азамат есімі ардақталуы керек
Жәутіков атымен аталуы тиіс
«Ком­мерциялық емес акционерлік қоғам республикалық физика-математика мектебі»
Құлаққа жағымсыз болып естіледі екен! Айдос (2-Қараша, 2015)
8
Мектепке академик, математик Жәутіков Орынбек Ахметбекұлының есімін қайтаруды талап етеміз! Бұл мәселені аяқсыз қалдыруға болмайды
Білім және ғылым министрлігі тиісті шешім қабылдайды деген сенімдемін
Нұрай (1-қараша, 2015)
***
Сайттан бөлек, өздерінің ой-пікірлерін редакция қызметкерлеріне жол­даған оқырмандар саны аз емес
Солардың бірі – Өмірбек Азаматұлы былай дейді: «Жәутіков мектебін бұл есімнен бөле-жара қарауға әсте болмайды
Аталған мектептің өркендеуі, жоғары жетістіктерге жетуі де осы адамның есімімен тікелей байланыс­ты екені белгілі
Мұндай шешімді кім қабылдағаны түсініксіз
Бұл олқылықтың орнын қайта толтыруы­мыз керек
Жәутіков мектебінің шәкірттері әлемдік олимпиадаларда топ жарып, үздіктер қатарынан көрініп жүр
Демек, бұл мектептің даңқы төрткүл дүниеге кеңінен тараған
Оны жоққа шығаруға болмайды
Жәутіков мектебінде көптеген белгілі, танымал тұлғалар оқыған.
Сондықтан Жәутіков мектебі – біз­дің ұлттық мақтанышымыз және осы есім барша қазақ үшін қымбат болуы тиіс».

Д.ЖҰМАТҰЛЫ
