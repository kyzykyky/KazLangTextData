Алматы облысының Әділет органдарымен мемлекеттік тілдің қолданылуы мен дамуы бойынша насихат жұмыстарын ұйымдастыруда, қызметкерлердің мемлекеттік тілді еркін меңгеруі үшін жағдайлар жасауда, мемлекеттік тілді білу бүгінгі күннің негізгі талаптары екендігі туралы өзге ұлт арасында үгіт-насихат жұмыстарын жүргізуде жүйелі жұмыстар атқарылып келеді. 
Қазіргі таңда облысымыздың Әділет органдары Қазақстан ­Республикасы Әділет министрінің «2017 жылғы 22 ақпандағы Қазақстан Республикасы Әділет министрлігінің Қазақстан Республикасында тілдер­ді дамыту мен қолданудың 2011-2020 жылдарға арналған мемлекеттік бағдарламасын іске асыру жөніндегі 2017-2019 жылдарға арналған іс-шаралар жоспарын» басшылыққа алып, жүзеге асыруда.
Мемлекеттік бағдарламаның ­басты стратегиялық мақсаты – ­Қазақ­станда тұратын барлық этностардың тілін сақтай отырып, ұлт бірлігін ны­ғайтудың маңызды факторы ретінде саналатын мемлекеттік тілді өмірлік қажеттілікке айналдыру мақ­са­тында құқықтық түсіндіру жұмыс­тарын жүргізу қажеттігін Әділет органда­рының әрбір қызмет­кері асқан жауапкершілікпен түсінеді.
Осы аталған бағдарламаны жүзе­ге асыру мақсатында Алматы ­об­лысының Әділет органдары құқықтық насихат жұмыстарын, яғни құқықтық дәрістер мен әңгімелер, дөңгелек үстелдер, семинар сабақтары, «Әділет кеңес береді» акциясы, «Ашық есік күндері» сияқты іс-шаралары аясында ұйымдастырып, өткізуде.
Бұл іс-шаралардың тұрақты қатысушылары мемлекеттік органдар қызметкерлері, еңбек ұжым­дары, студенттер мен оқушылар, мемлекеттік емес ұйым өкілдері, ауылдық елді мекен тұрғындары болып табылады.
Атап айтсақ, «Қазақ тілі – жар­қын болашақ кепілі», «Тіл тағдыры – бір­лігіміздің кепілі», «Ана тіліміз – біздің болашағымыз», «Мемлекеттік тіл – менің тілім», «Тіл – ел бай­лығы», «Мемлекеттік тілге байланысты Жалпы ұлттық жоспарды жүзеге асыру» тақырыптарында дөң­гелек үстелдер, «Мемлекеттік тіл – рухани байлық», «Ел мерейі – қазақ тілі», «Жеке кәсіпкерлердің құжат­тамасын жүргізу барысындағы мемлекеттік тілді қолдану мәселесі» тақырыптарында дәрістер өткізілді.
Мұндай іс-шаралар облысы­мыз­дың барлық аудандық және қалалық Әділет басқармаларымен жоспарлы түрде өткізіліп, тоқсан сайын Әділет департаментіне есеп беріп отыру жолға қойылған.
Қазіргі уақытта барлық құжаттар, іс-қағаздар мемлекеттік тілде дайындалады
Мемлекеттік тілге деген талап күшейтілді.
Елбасымыз: «Қазақ тілі үш тілдің біреуі болып қалмайды
Үш тілдің бі­рін­шісі, негізгісі, бастысы, маңыз­дысы бола береді
Қазақ тілі – Қазақстан Республикасының мемлекеттік тілі» деп атап көрсеткен-ді.
Алматы облысының Әділет депар­таменті онлайн режимінде Қазақ­стан Республикасының Әділет министрлігі жанындағы Термино­ло­гиялық секцияның отырыстарына тұрақты түрде қатысып, әділет органдарында мемлекеттік тілдің қолданыс аясын кеңейту, сот актілерін орындау, тіркеу қыз­меті және халыққа құ­қықтық көмек көрсету мәселелері бо­йын­ша терминдерді талқылайды
Ма­құл­данған терминдер Қазақстан ­Рес­публикасы Үкіметі жанындағы Рес­публикалық терминологиялық комис­сиясының қарауына және бекітуге жолданады.
Сонымен қатар Әділет депар­та­менті облыс әкімдігінің Мемле­кеттік тілді дамыту басқармасымен тығыз байланыста жұмыс жүргізеді.
Мысалы, 2017 жылдың қыркүйек айында «Мәңгілік елге – мәңгілік тіл» тақырыбында облыстық форум өткізіліп, оған әділет органдарының қызметкерлері қатысты.
Әділет департаменті тарапынан облыс әкімдігі жанындағы тіл туралы заңнаманың сақталуын бақылау және ономастика комиссия­ла­ры­ның жұмысына тұрақты қатысу қамтамасыз етілген.
Мемлекеттік тіл мәртебесінің көтеріліп, дамуына бағытталған іс шаралардың атқарылуы болашақта да жалғасын таба береді.
Қайрат ПИЛАЛОВ,
Алматы облысы Әділет департаменті басшысының 
орынбасары
