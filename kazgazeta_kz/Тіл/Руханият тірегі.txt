Алматы облысы, Қарасай ауданы, Қырғауылды ауылының Ушинский атындағы орта мектебінде «Қазақ хандығына – 550 жыл» аясында көптеген игі шаралар өткізіліп келеді
Аталған шараларда тарих, тіл мен әдебиет, салт-дәстүр, ұлттық дүниетаным тақырыптары бойынша оқушылар өздерінің ойларымен бөлісіп, пікір алмасып отырады

Қазақ хандығының бір көрінісі – бұл қазақ тілі екені белгілі
Жаугершілік замандарда семсердей өткір тіліміз саяси және қоғамдық үлкен рөлге ие болғаны белгілі
Хандарымыз бен билеріміз қазақ тілінде сөйлеп, ел басқарды
Демек, Қазақ хандығының мұрат-мақсатын бір арнаға тоғыстыра білген ана тіліміз ол замандағы халықаралық дипломатияда да өзіндік рөлге ие болғаны сөзсіз
Менің ойымша, әрбір оқушы өзінің ана тілін біліп өссе, ол ұлттық тарихын да, салт-дәстүрін де біліп, ұлттық мәдениетінен де хабардар болып отырады
Қазақ тілін, мемлекеттік тілді меңгерген адамның патриоттық сезімі де жоғары болады
Қарап тұрсақ, ұлт руханиятының қайнары, бастау-бұлағы тілде жатыр
Олай болса, оқушыларымызға осы ойды жеткізу арқылы біз тіліміздің мәртебесін асқақтатамыз, тұғырының биік тұруына қызмет жасаймыз
Мекте­бімізде болашағынан үміт күтті­ретін жастарымыз көп
Әрбір ұйымдас­тырылатын шараға жоғары сыныптың оқушылары да қатысып отырады
Өйткені олар күні ертең түлек атанып, жоғары оқу орындарына түседі
Сонда тілдің қадірін ұмытпай, жүректерінде сақтайтыны айқын
Біз сол үшін еңбек етудеміз
Өйткені руханият тірегі – тіл.
Әсем АХМЕТОВА, 
оқу-ісі тәрбие жөніндегі 
меңгеруші
