Министрге үш сауал
1
Елбасы Н
Ә
Назарбаевтың «Қазақстан – 2050» Стратегиясы – қалыптасқан мемлекеттің жаңа саяси бағыты» атты Қазақстан халқына арналған Жолдауында атап көрсетілгендей, 2025 жылға қарай қазақстандықтардың 95 пайызы қазақ тілін білуге тиіс
Осы талапты орындауда Сіз басшылық жасайтын министрлік құрылымдарында қандай шаралар қолға алынды?
2
Елбасының биылғы Жолдауындағы қазақ тілін жоғарыда атап өтілген мерзім ішінде білуге байланысты қазақстандықтар алдына қойып отырған жауапты міндетті жүзеге асырудың басты тетігі саналатын
3
«Қазақстан Республикасында тілдерді дамыту мен қолданудың 2011-2020 жылдарға арналған мемлекеттік бағдарламасын» іске асыруда нақты қандай жұмыстар атқарылуда?
Мемлекеттік тілдің қолданыс аясын кеңейтуде не кедергі болып отыр деп ойлайсыз?
1.Кез келген мемлекеттің мем­лекеттілігін айқындайтын үш ерекшелік бар
Ол – мемлекеттің ау­мағы, халқы және тілі
Тіл жойылса, халықтың өзіндік ерекшелігі де жойылады
Бұл орайда Елбасының «Ұлтты күшейтудің бірінші тетігі – тіл
Толыққанды тілсіз толыққанды ұлт болу мүмкін емес» деген ұлағатты пікірі тіліміздің қадір-қасиетін барынша сезіндіре түсетіндей.
Қазақстан Республикасы Еңбек және халықты әлеуметтік қорғау министрлігіндегі мемлекеттік тілдің қолданылу жағдайына келетін болсақ, «Қазақстан Республикасының еңбек және халықты әлеуметтік қорғау жүйесінде мемлекеттік тілдің то­лыққанды қолданылуы туралы» Қа­зақстан Республикасы Еңбек және халықты әлеуметтік қорғау ми­нистрлігінің 2008 жылғы 17-қаң­тардағы бұйрығының шыққанына биыл бес жылдан асты
Бұйрықта 2008 жылдың қаңтарынан бастап Ең­бек министрлігінде, Көші-қон коми­тетінде, Бақылау және әлеуметтік қорғау комитетінде және олардың ау­мақтық органдарында, Министрлікке бағынысты ұйымдарда іс-қағаздарды, есеп-статистикалық, қаржылық және техникалық құжаттама жүргізуді мемлекеттік тілге толыққанды көшіру жүзеге асырылсын деп белгіленген
Бұйрық шыққалы бері бұл бағытта оң өзгерістердің болып жатқанын айта кеткеніміз жөн
Ол ең алдымен мемлекеттік тіліміздің қолданыс аясын іс жүзінде арттыруға бағытталып отыр
Министрліктегі тіл саясатының орындалуын әрдайым қадағалап, бақылау жүргізіп келеміз
Мәселен, біз жуырда тоғыз айдың жұмыс қорытындысын шығардық, нәтижесінде министрліктің құрылымдық бөлімшелерінде азаматтардың өтініштерін қоспағанда, құжат айналымындағы мемлекеттік тілдің үлесі 90-95 пайыздың шамасында тұрақтағанын аңғардық
Бұл көрсеткішті алдағы уақытта да ұлғайтуға ерекше күш салатын боламыз.
Азаматтар тарапынан келіп түсетін арыз-шағымдарға жауап беру кезінде Қазақстан Республикасы Конституциясының «мемлекеттiк және мемлекеттiк емес ұйымдардың азаматтардың өтiнiштерi мен басқа да құжаттарға қайтаратын жауаптары мемлекеттiк тiлде немесе өтiнiш жасалған тiлде берiледi» деген 11-бабының нормасы басшылыққа алынып, жауап мемлекеттік тілде немесе өтініш жазылған тілде беріледі
Бұл Заң талабының негізінде жүзеге асырылатын шаруа болса, жұмыс барысында министрліктің орталық аппаратындағы, ведомстволық бағынысты мекеме қызметкерлерінің мемлекеттік тілде құжат дайындап, қызмет көрсетуі жіті қадағаланады.
Қазақ тілін үйретуге, оқытуға жағдай туғызу оның қызмет барысында сапалы әрі нәтижелі қолданылуына ықпал етері сөзсіз
Біз бұл орайда ми­нистрлік қызметкерлеріне жыл сайын мемлекеттік тілді деңгей бойынша оқыту курстарын ұйым­дастырып келеміз
Мемлекеттік басқару акаде­миясының жанындағы Мем­лекеттік қызметшілердің біліктілігін арттыру курстарында «Мемлекеттік тілде іс қағаздарын жүргізу», «Мемлекеттік қызметшінің көпшілік алдында сөз сөйлеу мәдениеті», «Ресми қазақ тілі» тақы­рып­тарын жыл сайын мемлекеттік тілде ұйымдастырылатын семинарларға қызметкерлеріміз ұдайы қатысып, біліктілігін арттырып отырады
Мұндай семинарлардың тіл үйренушілерге қазақ тілін толыққанды үйреніп шығуларына тигізер пайдасы мол.
Біз мемлекеттік тілдің қолданыс аясын кеңейту бағытында тіл үйренушілерге қажетті оқулықтар мен әдістемелік құралдарға, сондай-ақ электронды көмекші құралдарға да жеткілікті дәрежеде көңіл бөліп келеміз
Қазіргі таңда мемлекеттік тілді үйренем деушілерге мұндай оқулықтар мен әдістемелік және т.б
құралдар жеткілікті
Демек, қазақ тілін толыққанды үйреніп шығамын деген мемлекеттік қызметшілердің құлшынысы жоғары болуы тиіс.
Қазіргі кезде министрлік пен оның құрылымдық бөлімшелеріне қазақ тілін жетік меңгерген мамандар қызметке көбірек қабылдана бастады
Мемлекеттік қызметке қабылдаған кезде үміткерлерге қойылатын бас­ты талаптардың бірі ол мемлекеттік тілді білу болып табылады
Бұл үміткерлердің тарапынан кемсітушілік ретінде қабылданбауы тиіс, себебі «Тіл туралы» Заңның 4-бабына сәйкес Қазақстан халқын топтастырудың аса маңызды факторы болып табылатын мемлекеттiк тiлдi меңгеру – Қазақстан Республикасының әрбiр азаматының парызы
Сонымен қатар қызметкерлерді лауазымдық өсіру кезінде олардың мемлекеттік тілді білу деңгейі де ескеріледі.
2.Бұл бағыттағы іс-шаралар Қазақстан Республикасы Еңбек және халықты әлеуметтік қорғау министрінің 2011 жылғы 27-тамыздағы №318 бұйрығымен бекітілген Қазақстан Республикасында тілдерді дамыту мен қолданудың 2011-2020 жылдарға арналған мемлекеттік бағдарламасын іске асыру жөніндегі 2011-2013 жылдарға арналған іс-шаралар жоспарына сәйкес атқарылып келеді.
Туған тілін білмеген адам туған халқының жүрегіне бойлай алмайды
«Тілге деген көзқарас, шындап келгенде елге деген көзқарас екені дау­сыз
Сондықтан да оған бейжай қарамайық» деген Елбасының қанатты сөздерін назарға ала отырып, Қазақстан халқы тілдерінің күніне орай министрлік қызметкерлерінің сөздік қорын дамыту, іс қағаздарын жүргізу кезінде, күнделікті жұмыс барысында қазақ тілін қолдану аясын кеңейту мақсатында «Елім менің» сайысы өткізілді
Сайыста Қазақстан туралы, қазақ халқының өткені мен бүгіні туралы танымдық сауалдар қойылып, ана тіліміздің қадір-қасиеті, ұлттық болмысымыз бен дәстүріміз, төл мәдениетіміз жан-жақты насихатталды
Бұл – тіл тұғырын биіктету бағытында жасалып отырған шаралардың бірі.
Орталық аппаратта ай сайын өт­кізілетін аппараттық оқу шең­бе­рінде жазушы, Қазақстан Жазу­шылар одағының мүшесі Камал Әлпейісовамен, Қа­зақстан Республикасы Мемлекеттік рәміздердің 20 жылдығына орай Қазақстан Республикасы Мемлекеттік Елтаңба авторларының бірі Жандарбек Мәлібековпен кездесу өтті
Кездесуде мемлекеттік тілдің қолданылу аясы, тілді дамытудағы қол жеткізен жетістіктер мен өзекті мәселелер сөз болып, қызметкерлерді тілдің қолданыс аясын кеңейту жөнінде толғандырған бірқатар сұрақтарына жауаптар берілді.
Тіл мәртебесін биіктету жолында бұл шаралар әлі де болса жеткіліксіз
Ана тілімізді мемлекет болып, қоғам болып, ел болып құрметтеп, оның қолданыс аясын кеңейтудің тиімді жолдарын үздіксіз іздестіріп, белгіленген шаралармен шектелмеуіміз қажет
Әсіресе мемлекеттік тілге қажеттілікті туғызатын шараларды тиімді жүзеге асырып, «2025 жылы қазақстандықтардың 95 пайызы қазақ тілін білуі тиіс» деген Елбасының нақты талабымен ұштастыру қажет
Осы орайда, «Қазақстан Республикасында тілдерді дамыту мен қолданудың 2011-2020 жылдарға арналған мемлекеттік бағдарламасын» жүзеге асырудың 2014-2016 жылдарға арналған іс-шаралар жоспарына мемлекеттік қызметшіні қызметке қабылдар алдында қазақ тілін білу деңгейін бағалау бойынша өткізілетін «Қазтест» нәтижесінің шекті деңгейін белгілеп, нәтижесін жалпы қорытындыда ескеру, сондай-ақ жұмыс орындарында мемлекеттік тілді оқыту курстарының тиімділігі мәселесіне көңіл бөлу қажеттігі жөнінде ұсыныс енгіздік.
3.Мемлекеттік тілдің қолданыс аясын кеңейтуде айтарлықтай кедергілер жоқ
Елімізде «Тіл туралы» арнайы Заң бар, Заңның сақталуын қадағалайтын, орындалуын реттейтін құзырлы органдар бар
Әрбір азамат бұл мәселені ортақ мақсат деп танып, өз құқығын біле отырып, белсенділік танытса, барлығын да талапқа сай болады деп ойлаймын.
Мемлекеттік тіл тек қана қазақтілді адамдардың, қазақтілді бұқаралық ақпарат құралдары немесе қазақ тілі жанашырларының ғана емес, әрбір қазақстандық азаматтың жүрегінде болуы тиіс
Ана тіліміз туралы сөз қозғалғанда әр адам өзінен бастауы керек деп ойлаймын
Халықтың ертеңі мен болашағының жарқын болуы үшін, ұлттық мүддеге қызмет ету үшін әр адам өзгені емес, өзін қамшылауы тиіс
Министрліктің аппараттық кеңестерінде қызметкерлерге балаларыңызды, немерелеріңізді төл балабақша мен ұлттық мектепке беру, олардың қазақ тілінде сөйлеуі Отан алдындағы парызымыз деп айтып отырамын
Қарапайым осы сөздердің өзі ата-аналарды, әжелер мен аталарды мемлекеттік тілді игеруге шақырады
Бұл тұрғыда Елбасы белгілеген мақсатымыз айқын
Елбасы өз Жолдауында: «Қазақ тілі 2025 жылға қарай өмірдің барлық саласында үстемдік етіп, кез келген ортада күнделікті қатынас тіліне айналады
Осылай тәуелсіздігіміз бүкіл ұлтты ұйыстырған ең басты құндылығымыз – туған тіліміздің мерейін үстем ете түседі
Қазақ тілі жаппай қолданыс тіліне айналып, шын мәніндегі мемлекеттік тіл мәртебесіне көтерілгенде, біз елімізді Қазақ мем­лекеті деп атайтын боламыз» дегені белгілі.
Қазақ тілінің дамып, өркендеуі бүгінгі күннің көкейкесті мәселесі болғандықтан, оны көркейтуге қазақтілді болсын, орыстілді болсын газет-журнал, телеарналардың барлығы бірдей ат салысқаны жөн
Осы бағытта бұқаралық ақпарат құралдарының атқарар жұмысы – ұшан-теңіз
Сондықтан да сіз­дердің жұмыстарыңызға жеміс, шығар­машылық табыс тілеймін.
