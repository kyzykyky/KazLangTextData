Алматы қаласындағы «Алатау» мәдени орталығында  Тілдер күніне арналған «Ана тілім – ардағым» атты фестиваль өтті
 Оны Алматы қаласының әкімі Бауыржан Байбек ашып, жиналған қауымды мерекемен құттықтады
Әкім өз сөзінде фестивальді өткізуде бұл орынды таңдаудың өзі қаламыздың өркендеп, өсіп келе жатқанының айғағы екенін,  шаһар құрылысы қанат жайып, алдағы уақытта студенттерге арналған 10600 адамдық жатақхана пайдалануға берілетінін айтты.
«1 қыркүйекте мектептерді аралаған кезде қуантқан жайт, мемлекеттік мектептер арасында үлкен байқау өткізілді
Байқауда М.Мақатаев атындағы №140 мектеп-гимназия жеңімпаз атанды
Бұл үлкен нәтиже
Өкінішке орай, қазақтар балаларын орыс мектептеріне береді
Бұны түсіндіріп, айту қажет
Бірақ ең бастысы, білімнің сапасын көтеруіміз керек» деген қала басшысы сөзін ары қарай жалғастырды
«Қасиетті Ұлытау төрінде берген сұхбатында Нұрсұлтан Назарбаев Тіл туралы заңды қолданып, өзімізбен-өзіміз қазақша сөйлеуіміз керек, тілдің майын тамызып сөйлеп, басқа жұртқа үлгі көрсетуіміз керек деді
Біздің елде тіл шаруасын үйлестіріп отыруды мемлекет өз мойнына алған
Мұндай жауапкершілік әлем елдерінде өте сирек кездеседі
Азаматтық қоғам тетіктерін тіл мәселесінде оңтайлы пайдалану кезек күттірмейтін іс
«Нұр Отан» партиясын өз доктринасында жаңа табысты дамудың факторының бірі ретінде төл мәдениетіміз бен руханиятты қойып отыр
Онда тіл мәселесіне айрықша басымдық берілген
Жалпы қай жағынан алып қарасақ та, тілдің дамуына қажетті жағдай жасалған
Тілдің мәртебесі Конституцияда арнайы көрсетілген
Тіл туралы арнайы бағдарламалар да бар
Ол тікелей Елбасының басшылығымен жүзеге асып келеді» деді Б.Байбек.
Шаһар басшысы жүргізілген әлеуметтік зерттеулер нәтижесі бойынша, мемлекеттік тілді меңгерген қала тұрғындарының үлесі 62 пайыз болып отырғанын баса айтты
10 жыл бұрын бұл көрсеткіш 33 пайызды ғана құраған
Соңғы жылдары салынған 12 мектептің 10-ы қазақ мектебі, 2-еуі аралас мектеп, бұл қазақ тілінде білім алуға ұмтылғандар қатарының көбейгенін көрсетсе керек
Тәуелсіздік жылдарын саралай келе қазақ мекептерінің саны қала бойынша көбейгенін тілге тиек еткен әкім қазақ тілінде білім алатын оқушылар саны 90 мыңға жеткеніне тоқталды
Алматының жоғары оқу орындарында 70 мыңнан аса студент қазақ тілінде білім алады
«Тіл – балабақшадан басталады» деген Б.Байбек қала бойынша балабақшаларда қазақ тілінде тәрбиеленушілер саны 65 пайызды құрағанын, сонымен бірге қала жастарының 90 пайызы болашағын қазақ тілімен байланыстыратынын атап өтті
Интернетте қазақ тілінің беделін арттыру да күн тәртібінен түспейтін бас­ты мәселе екені сөз етілді.
Фестиваль барысында қалалық байқаулардың жеңімпаздары марапатталды
Қазақ, орыс, ағылшын тілдерін қатар меңгерген жастар арасында өткен «Тіл шебері» қалалық байқауының жеңіпазы Алматы менедж­мент университетінің 4-курс студенті Мұхтар Лекеров, «Тіл мерейі» қалалық байқауының жеңімпазы «Қазақтелеком» АҚ-ның мемлекеттік тілді дамыту кафедрасының аға оқытушысы Ұлбазар Назарбекова, «Мемлекеттік тіл және БАҚ» қалалық байқауында «Баспасөздегі үздік журналист» аталымы бойынша бас жүлдені жеңіп алған республикалық «Айқын» қоғамдық-саяси газетінің тілшісі Берік Бейсенұлы, «Үздік тележурналист» аталымымен Алматы телеарнасының тілшісі Арай Аюпова, «Үздік радиожурналист» аталымымен «Қазақ радиосының» қызметкері Нұржамал Іргебаева, «Интернет сайттағы үздік журналист» аталымымен журналист Айнаш ­Есали, ұлы ақын Абай Құнанбайұлының туғанына 170 жыл толуына орай жастар арасында өткізілген «Абай оқулары» қалалық байқауының жүлдегері, Жандосов атындағы №105 гимназияның 10-сынып оқушысы ­Таисия Гальпери жеңімпаз атанып, қала әкімінің атынан марапатқа ие ­болды
Сонымен бірге «Жас қалам» жыр мүшәйрасының жүлдегері Назлы Искандерова, республикалық «Ар ілімі» журналының жауапты хатшысы, ақын Марат Әзімхан марапатталды.
Шара барысында «Алашұлы», «Қоңыр» топтары, «Сазген сазы» ансамблі және т.б
өнер көрсетті.
Ақбота ИСЛӘМБЕК
