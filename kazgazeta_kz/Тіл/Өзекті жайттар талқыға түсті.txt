Қазақ мемлекеттік Қыздар педагоги­калық университеті Тіл апталығын ұйымдастырды
Тіл апталығының ашылу салтанатына белгілі ақын-жазу­шылар Оразақын Асқар мен ­Сұл­танәлі Балғабаев, сондай-ақ аталған университеттің ғалымдары мен оқы­тушылары, студенттер қауымы қатысты
  
Халқымыздың рухани байлығы, ұрпақтан-ұрпаққа мирас болып келе жатқан асыл мұрамыз – қасиетті ана тіліміз жөнінде Алаш арысы М.Жұмабаевтың «Ұлтқа тілінен қымбат нәрсе болмақ емес, бір ұлттың тілінде сол ұлттың сыры, тарихы, тұрмыс тіршілігі, мінезі айқын көрініп тұрады» деген ұлағатты пікірі тілін, ұлтын құрметтейтін әрбір отандасымыз үшін қастерлі ұғымға айналуы тиісті екені сөзсіз
Бұл орайда Қыздар педагогикалық университетінде өткен Тіл апталығының күндері қазақ тілі үшін маңызы бөлек дүниелерге толы болды
Атап айтқанда, мемлекеттік тілдің қоғамдағы беделін арттыра түсу, жастардың бойындағы патриоттық сезімді қалыптастыру, қазақ тілін құрметтеу, қадір-қасиетін ұғындыру мақсатында өткізілген апталықта тіл мәселесіндегі көптеген жайттар назарға ілікті
Сонымен қатар қазақ тілінің ұрпақ тәрбиесіндегі маңызын арттыру, ғылым мен білім, техника тіліне айналдыруға жете мән беру сынды өзекті жайттар талқыға түсті
Бұл мәселелер бойынша, пікір алмасулар мәнді де маңызды ой-пікірлерге толы болғанын айта кеткеніміз жөн
Мәселен, бір тақырып төңірегіндегі ой бөлісулер дөңгелек үстел жағдайында өтсе, екінші, үшінші мәселелерге арналған сөзжарыстар семинар, ашық сабақ түрінде өткізілді
Тіл апталығындағы айтулы шараның бірі жоғары оқу орындарының өзге ұлт өкілдерінің студенттері арасында өткен қазақ тіліне арналған байқауы өтіп, ол бойынша жеңімпаздар мен жүлдегерлер марапатталды.
Анар ӘЛІБЕКҚЫЗЫ
