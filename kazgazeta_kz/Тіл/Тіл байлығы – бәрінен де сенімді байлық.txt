Тіл – бізге өткен дәуірлерден қалған асыл мұра
Ол атамыздың ақылы мен анамыздың ақ сүтінен жаралған
«Қазақтың өз тілі қазақ үшін алтын бесік» деген екен жазушы Шерхан Мұртаза
Есте жоқ ескі дәуірлерден қалған осынау асыл дүниені көздің қарашығындай сақтап, қадірлеп, оның бар маржан, жақұтын шашып алмай кейінгіге жеткізу үшін қаншама тер төгілді десеңші! 
Қазақ бар байлығын тілі мен діні­нен, жері мен дәстүрінен тап­қандықтан қадір тұтады, қас­­тер­лейді, үкілеп ұрпағына аманат­тайды, болашағына болжам жасайды
Тіл үшін бар санасын, ғұ­мырын сарп етіп, шыбын жанын шүберекке түйіп, тұтастығын сақтап қалуға тырысып бағады
Тіл тұнығын лайламай, тәттісін зәмзәм суындай тамсана ішіп мейірін қандыруға тырысады.
Тіл – қасиетті де, құдіретті
Құді­реттілігі сонда, өз тілімді өзімнің анама балап, бойыма ана сүтімен дарыған асыл да қасиетті рухани байлық, баға жетпес құндылыққа теңеп жататынымыз да содан болар.
Біздің ана тіліміз – қазақ тілі.Ұлан-байтақ жеріміз, тәуелсіз еліміз, ана тіліміз бар
Кешегі күнде тіл тәуелсіздігін ту етіп көтерген Әлихан, Ахмет, Міржақып, Мағ­жан, Мұхтарлар қазақ тілінің тағдыры үшін күресті
Бүгінгіге Мағжан сөзімен айтсақ, «алтын күннен бағасыз бір белгі боп, нұрлы жұлдыз, бабам тілі» ұрпаққа мұра болып қалдырылды.
Заңдық мәртебесі бар тілдің бүгінгі шыққан жетістігіне қуана да шаттана да қарайсың
Қазақтың сайын даласындай қазақ тілінің мәртебесі өсіп, кеңдігі мен пәктігінің, мөлдірлігі мен шынайылығының арқасында көкірек кеудеге нұрын құйып, сәулесін шашса,мәңгі өлмейтіндей асыл мұра болары хақ.
Иә, қазақ – ата-бабасынан бері қарай өз тілінің қадір-қасиетін қанына сіңдірген ұлт
Әйтсе де, кейінгі буын, кешегі тотаритарлық жүйе тұсында тілдің бұзылып, сөздің сыры көмескіленген тұсында, тіпті жойылып та кетер қауіп төнген тұста тіл тағдырымен қаншама ғұлама білгірлер, тілжанашырлары жанын ауырта күресті, таласты, әйтеуір тілін аман алып қалды
Сол кезде тілді шұбарлау, бе­рекесіз бұрмалау кездесті.Соның сарқыншағы бү­гінгіге жетіп қалып та жатыр
Кейде күнделікті өмір­­ден, ақпарат құрал­дары­­нан сүріншек сөйлемдерді, сөз бұ­зарлық сөйлемдерді естіп не оқып қалғанда, құлағыңа түрпідей тиеді
Халықпен сөйлесетін осындай ақпарат құралдарында тілдің мәдениетін сақтау қасиетті борыш.
Біздің елімізде қазақ тілі мемлекеттік тіл болғандықтан, әрбір Қазақстан азаматы қазақ тілінде сауатты жазып, сауатты сөйлеуге міндетті,сондай-ақ қазақ тілін әлемдік деңгейге көтеру барлық Қазақстан азаматтарының міндеті болу керек
Тілді қадірлеу дұрыс сөйлеуден басталады
Жүйесін тауып айтылған сөз жүрекке жетіп еді
Адам мәдениетінің алғышарты – дұрыс сөйлей білу
Тілін білмеген – түбін білмейді.
Қорытындылай келе, сөз зер­гері, Қазақстанның Халық жазушысы Ғабит Мүсірепов: «Түрлі-түрлі байлық бар
Солардың таңдауын берсе, мен тіл байлығын таңдар едім
Өйткені тіл байлығы – бәрінен де сенімді байлық» деген екен
Заманымыздың білгірі айтқан осы сөзді әрбір қазақ жадында ұстаса екен деймін.
Жанша ТЕКЕЕВА,
Атырау қаласы химия-биология бағытындағы
Назарбаев Зияткерлік мектебінің қазақ тілі мен әдебиеті пәні мұғалімі
