Абай атындағы Қазақ ұлттық педагогикалық университеті ­жал­пы тіл білімі кафедрасының мең­ге­рушісі, филология ғылымының док­торы, профессор Қалбике Есенова «Қазақ лингвистикасындағы жаңа бағыттар» пәні бойынша кезекті дәрісін жаңаша тәсілмен өткізді.
«Қазақ тіл біліміндегі тоғыс­ты­рушы үдістер: өзекті мәселелері» тақырыбындағы дәріс онлайн тәртібі бойынша өтті
Оған аталған кафед­ра магистранттарымен қатар Ақтөбе қаласындағы Қ.Жұбанов атындағы мемлекеттік университеті филология факультетінің студенттері мен магис­транттары қатысты.
Ғалым Қ.Есенова сабақ барысында әртүрлі тәсілдерді – слайдтарды, білікті ғалымдар пікірлерін, фильмдерді, өзге де әдістемелік құралдарды тиімді пайдалана білді
Сол себепті де сабаққа қатысушы студенттер мен магистранттар күн тәртібіндегі тақырып бойынша ойларын ашық айтып, қойылған сауалдарға да ұтымды жауап қайтарды.
Жалпы тіл білімі кафедрасы са­бақтың сапасын арттыру мақ­са­тында осындай оңтайлы тәсілдерді алдағы уақытта да жиі пайдалануды көздеп отыр.
Смайыл БАЗАРБАЙ
