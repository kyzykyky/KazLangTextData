«Ана тілі» газетінің биылғы №13 (1375) санында журналист С.Қажыкеннің «Намысың қайда, қазақ қызы?» атты мақаласы жарық көрген болатын
Мақаланы оқып отырып қазіргі таңдағы өзекті мәселенің көтерілгенін байқадым
Шын мәнінде қазақтың кейбір қыздары намысын жоғалтып бара жатқан сияқты
Өзімнің бұл тақырыпқа қатысты ойымды ортаға салуды жөн көрдім.
Қыз бала – болашақ ана, аяулы жар деп жиі айтамыз
Дегенмен, аруларымыз шын мәнінде саналы ұрпақ қалыптастырып, бір үйдің отымен кіріп, күлімен шығып отыр ма деген сауал туындайды
Осы тұрғыда қыздарымыздың өзге ұлт азаматының етегіне жармасып, өзге ел табалдырығын аттауы жиілеп барады
Қаракөздеріміздің шетел азаматтарымен шаңырақ көтеруі өте өзекті мәселе.
Қазіргі таңда еліміздегі әр 100 некенің 20-сы – аралас неке
Бұған не себеп? Ең бірінші ойға келетіні – қомақты қаражат
Иә, көбінесе қыздардың басым көпшілігі байлықтың көзіне құмартқандықтан, осы әрекетке барады
«Бұл топқа көбінесе тұрмысы төмен отбасыдан шық­қан қыздар жатады» дейді психолог мамандар
Екіншіден, өзге елдің тілін біліп, шетелде білім алуды мақсат тұтқандар
Алғашқыда олар шетелге елге арман жетегінде кетсе, кейіннен жаңа ортаға бейімделген соң, сол елде тұрақтап қалады
Бірақ бақ қуалап кеткендердің барлығы дерлік көздеген мақсаттарына жете бермейді
Қорыта айтқанда, елімізде аралас некеге заң жүзінде қатаң тыйым салу керек секілді
Мысалы, Жапонияда мұндай ұғым жоқ, олар 99% таза ұлт саналса, араб елі де қыздарын өзге ұлт өкілдеріне ұзатпайды
Ал туысқан Түркияда үйленбек түгілі, шетел азаматымен танысуға да рұқсат жоқ
Ұлт зиялысы Мұхтар Әуезов «Ел болам десең, бесігіңді түзе!» деп тегін айтпаса керек
17 миллион тұрғыны бар еліміздің қыздары шетелдік аза­матқа тұрмысқа шыға беретін болса, қалай «Мәңгілік ел» атанамыз?
Арай ЖҰМАТАЙ,
әл-Фараби атындағы Қазақ ұлттық университеті журналистика 
факультетінің І курс студенті
