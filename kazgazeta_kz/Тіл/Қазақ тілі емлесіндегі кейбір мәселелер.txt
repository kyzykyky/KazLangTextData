Асылбек Тасымов,
әл-Фараби атындағы
Қазақ ұлттық университетінің
профессоры
Тіл мамандарының арасында «тілдің жаны емледе» деген қанатты сөз бар
Бүгінгі жазуымызда емле принципінің негіз деп сөздің морфологиялық тұлғасын сақтап жазып келеміз
Ендігі жерде біздің айтуымыз бен жазуымыздың арақатынасын парықтай алмай, сөздерді қалай жазылса солай оқуымыздың себебін осы қазақ орфографиясындағы жетекші принцип атанып келген морфологиялық деген тұжырымға шүбәмен қарауға тура келеді
Ахмет Байтұрсынұлының өзі бір кезде «жазудың идеалы фонетикалық принципте» деген болатын.
Профессор Қ.Жұбанов та қазақ жазуы фонетикалық принципті ұстануы керек деген пікірде болған
Алайда қазақ жазуының негізі белгілі себептермен (орыс тілінің ықпал-әсерімен) әлі күнге морфологиялық принцип болып келеді.
Ендігі жерде қазіргі қазақ орфогра­фия­­сындағы қайшылықтар мен ауыт­қуларды жинақтап, ғылыми негіз­де­ме­ге сүйене отырып, бір жүйеге түсіру кезек күттірмейтін мәселе
Біздің орфография­мыз бен орфоэпиямыз жайында айтылып жүрген пікірледі жинақтап, саралап емле ережесін жетілдіруді қол­ға алу керек
Жазу тәртібі жайында араб әліпбиін қолданылып жүрген кез­де Ахмет Байтұр­сынұлы өзінің «Тіл құра­лында»: «Тіл­­дегі бар дыбыстың бас-басына арнал­ған белгісі (әрпі) болуы керек» деген еді
Ғалымның «Емле жазу үшін шығарған нәрсе, жазу тіл үшін шығарған нәрсе, олай болса тілді бұзып емлеге ыңғайлау емес, емлені тілге ыңғайлау керек» деген қағидасы әрқашан есте болуы керек
Сонымен қатар бұл орайда А.Байтұрсынұлы­ның әріптестері Қ.Жұбанов, Т.Шонанов, Ә.Ермеков, Х.Досмұхамедов сияқты қо­ғам қайраткерлерінің рөлі үлкен болды
Аға буын ғалымдар үлкен қиындықпен, ай­тыс-тартыспен жүріп, керемет зор қам­қор­лықпен қазақ жазуын қазіргі дәрежеге жеткіз­гені белгілі
А.Байтұрсынов өзінің 1912 жылы «Ай­қап» журналында жария­лаған «жазу тәр­тібі» деп аталатын алғашқы ма­қа­ла­сында: «Қазақ тілінде 24 дыбыс бар
Оның бесеуі дауысты, он жетісі дауыссыз, екеуі жарты дауысты
Дауысты дыбыстар; а, о, ұ, ы, е — деп анықтаса, осы пікірін кейінгі оқулықтарында, 1927 жылы жазған «Дыбыстарды жіктеу туралы» деген мақаласында қайталайды
Оның жазғандарынан қазақ тілінің дыбыстық жүйесінде сол кезде 9 дауысты дыбыс болғанына көзіміз жетеді
Олар: а, ә, е, о, ө, ұ, ү, ы, і
Осы дыбыстар орыс зерттеулерінде де жүр.
Профессор Қ.Жұбанов 1935 жылы «Қосар ма, дара ма?» деген мақала жазып, сөз ішінде ұу, үу, ый, ій түрінде келетін дыбыс тіркесіне айрықша көңіл аударды
Бұлар «Қазақ тілі грамматикасында» (1936) қосынды дауыстылар қатарына енді
Содан көп ұзамай и,у әріптері дауысты дыбыстар болып жарияланды
1940 жылы кирилл әліпбиіне көшкеніміз белгілі
Одан кейін де қазақ тіліндегі дауысты дыбыстардың саны біраз құбылып, тұрақтай алмай жүрді
1954 жылы академик І.Кеңесбаевтың авторлығымен «Қазіргі қазақ тілі» деген атпен көлемді еңбек дүниеге келді
Бұл еңбек күні бүгінге дейін бірден-бір оқулық болып келе жатқаны белгілі
Бұндағы дауыстылардың саны – 11
Тоғызы моноф­тонг, екеуі и, у дифтонг.
Бұлар қазақ жазуына орыс тілінің игі ықпалының әсерінен болған өзгерістер деп түсіндіріліп келді
И әрпі кірме сөздердегі жалаң и дыбысымен қатар (кино, икс, философ, т.б.) ій-ый қосар дыбыстарын да таңбалайды
«Жіңішке айтылатын и-дің алдынан і әрпін жазбау, сол сияқты жуан айтылатын и-дің алдынан да ы әрпін жазбау қазақ емлесінде қалыптасып орнықты» дейді автор
Олар оқулықтарымызда дифтонг, дифтонгонд деп аталынып жүргені белгілі
Бұлар дыбыс­тау мүшелерінің оның ішінде тілдің қатысына қарай: жуан дауыстылар: а, о, ұ, ы,у; жіңішке дауыстылар: ә,ө, ү, е,и болып бөлінеді.
Түбір сөзде де, туынды сөзде де жіңішке естілетін жалаң и дыбысының және қосарлы ый, ій дыбыстарының таңбасы ретінде и әрпі қолданылады.
Енді жазу сауаттылығымызды арт­тыруға септігі тиген осы и әрпінің әсері­нен қазақ сөздерінің айтылуы қиындап келеді
Мысалы: мектеп оқушылары «мійіміз әшійді, басым қышиді, қиін есеп» дейтіндері байқалады.
Баспасөзде: «Ұшақты мимен басқа­ра­тын бас киім
…Әлі 1937 жылғы қан­ды қыр­ғын суый қоймаған ол жылдары … .М.Байжанинның өлеңі…, Ы.Алтын­сарин­нің еңбектері…» дегендегі қо­сым­­шалардың жазы­луы да әртүрлі.
Ғасырға келген анаңды,
Мәпелеген «баласың».
Қосағың силаған
Үлгі алатын ағасың.
Немесе
Телефон шалса «да» дейсің,
Орыстан қалған сиың ба?
Өз тіліңде «иә» деу
Соншалықты қиын ба?, т.т.
Тере берсең мұндай мысалдар кез келген газет-журналдарда қаптап жүр.
Йы, йі дыбыстар тіркесіне бітетін етістіктерге көсемшенің й дыбысы жал­ған­ғанда ый, ій әріптерінің орнына бір ғана и жазылады
Мысалы, колхоз байы-й-ды-байиды (байыйды, баиды емес), ол кейі-й-ді –ол кейиді (кейійді, кеиді емес).
Ескерту қосарлы ый әріптері тек сый, тый сөздерінде (оларға қосымша жалғанғанда да) жазылады
Мысалы, сый­лық, сыйлау, сыйымды, сыяды, ты­йым, тыйылу, тыяды.
Ій, ый дыбыстарын жалаң и мен, сол сияқты үу, ұу дыбыстарын жалаң у таңбасымен беру оқу ісінде, мысалы, сөздерді буынға бөлуде қиындық келтіретіні айтылып жүр.
«Тіл табиғатына қарасақ қиын, қиық, қуыс, гуіл деген сөздер дұры­сында қы-йын, қы-йық, құ-уыс, гү-уіл болып буындалуы керек, ал қазір жазылуына қарап шартты түрде ­қи-ын, қи-ық, қу-ыс, гу-іл деп буындап, соған қарай тасымалдап жүрміз» дейді автор
Осы жерде неге деген заңды сұрақ туындайды
Қазіргі қазақ тілі оқулығының фонетика саласында буын жігін айқындауда сөз ортасында дауыстыдан буын басталмайды деген ере­же бар
Бұл мектеп оқулығынан бас­­тап айтылып, оқылып келе жатқан ере­же
Сондықтан осындай екі жақты ережелердің біреуін тұрақтандыру керек дегіміз келеді
Бұл болашақ латын әліпбиіне көшерде міндетті түрде ескеретін мәселелер.
Ый қосар әріптері тек тый, сый деген сөздерде ғана жазылатынын негізгі ережеден ауытқу ретінде есте тұту керек сый, сыйлық, сыйлау, сыю, сыяды, тый, тыю, тыйылды, т
т.
Енді баспасөзде кездесіп тұратын мысалдарға көңіл аударар болсақ, олар да негізсіз емес.
Тіл білімі институтының бір топ ғылыми қызметкерлері ана тіліміздің кең көлемді орфографиялық сөздігін жасаумен шұғылданып келеді
Алғаш­қы редакциясын басқарғандар; І.Ке­ңес­­баев, Ғ.Мұсабаев
Содан ең алғаш­қы сөздік 1963 жылы жарық көрді
Одан кейін толықтырып, түзетіліп 1978 жылы екінші басылымы, 1988 жы­лы үшіншісі, төртіншісі 2001 жылы, 2007 жылы аталған сөздіктің бесінші бас­ылымы жарық көрді.
1963, 1978, 1988, 2001 жылдардағы сөздіктерде: «Әр түрлі, әр нәрсе, әр текті, әр уақытта болып бөлек жазыл­ған сөздер 2007 жылғы орфогра­фия­лық сөздікте әртүрлі, әрқилы, әртарап, әртекті сөздері бірге жа­зылған, зауыт, тауар бұрынғы сөздік­терде завод, товар» делінген.
1978 жылғы орфографиялық сөз­дікте – әрқайсы деп жазылса (51 б.) 1988, 2001 жылғы сөздіктерде – әр­қай­сысы деп жазылған
Шетел боп бірге жазылған, басқа сөздіктерде мүлдем жазылмаған
2001 ж
сөздікте: көгөніс, көгет (анат), шегара, поиыз, пайыз, зауыт, тауар, нөл, нөмір, рөл, қыргүйек болып жазылса, 2007 ж
сөздікте: көкөніс, көкет, шекара, қыркүйек болып жазылған
1963, 1978, 1988 ж
сөздіктерде: артист, артистер, артисі деп жазылған да 2007 ж
сөздікте мүлдем жазылмаған
Күнделікті бас­пасөзде, теледидарда әртіс, халық әр­ті­сі болып жазылып жүр
Дұрысы осылай айтылып, осылай жазылғаны жөн болар еді
Сол сияқты Ақтоқты рөлін сомдау кез келген актрисаның арманы… Кино студиясының ролі ерекше
Тұрмыс – адам өмірінде маңызды рольге ие болып, әр түрлі жазылып жүргенін де көріп жүрміз.
1988 жылы жарық көрген орфо­графиялық сөздікте және соңғы сөздік­терде де таңғалу, таңғалушылық, таң­­ға­жайып болып көрсетілген
Орфо­­графия­лық ережелеріміз бойынша осылай жазылуы керек сөздер күнде­лікті баспасөз беттерінде таң қалу (кейде біріктіріп таңқалу) номер, ноль, роль болып жазылып жүр.
Айтайын деп отырғанымыз «қазіргі жазуымыздың аталған принциптерінің қайсысын басшылыққа алғанымыз жөн?» деген сұрақ өзінен-өзі туындайды
Бүгінгі жазуымызда сөздің мор­фологиялық тұлғасын сақтап жазып келеміз
А.Бай­тұрсын­­­ұлының жо­ға­­ры­да келтірген «жазу­дың идеалы фо­не­тикалық принцип­те» дегеніне, одан кейін Қ.Жұбанов та фо­не­­ти­ка­­лық принципті ұстануы керек деген пікіріне құлақ асуымыз керек
Біздің қазіргі жазуымыздағы ала-құла­лық аталған пікірлерге мән берілмей келе жатқандығынан деп түсінеміз
Ал қосым­ша­лардың жазылуы мүлдем сын көтермейді.
