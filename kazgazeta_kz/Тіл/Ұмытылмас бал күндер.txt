Бурабай курорты аймағында «Балдәурен» атты республикалық оқу сауықтыру орталығы бар
Мен осы орталықта биылғы жылдың «Біз ғаламшарды құтқарамыз!» атты жас экологтар форумының 3-інші ауысымында жиырма күндей дем алдым
Уақытымның қандай қызықты әрі пайдалы өткені туралы оқырманға баяндағым келеді.
Орталықта әр баланың өз қызығушылығына сай үйірмелер жұмыс істейді
Домбыра, би, психо­ло­гия және тағы басқа көптеген үйірмелерге қатысуға мүмкіндік жасалған
Олардың әрқайсысынан кез келген бала өнерін шыңдап, пайдалы білім алып шығады
Үйірмеге қатысу аяқталған кезде қатысушыға арнайы сертификат беріледі
Мәселен, мен би үйірмесіне қатыстым.
Орталықтың алдына қойған бірден-бір мақсаты ол келушілердің денсаулығын нығайтып, сауықтыру екені сөзсіз
Бұл тұрғыдан алғанда мұнда балалардың денсаулығына көп көңіл бөлінетінін байқадым
Дәрігерлік бөлімшеде галокамера, массаж сынты әртүрлі емдік тәсілдер бар.
Бірде орталықта «Визитка» деп аталатын кеш өтті
Оның шарты бойын­ша, әр топ өздерін таныс­тыруы тиіс болатын
Топ атауы, ұрандары табиғатқа байланысты болды
Сонымен қатар экология туралы көптеген іс-шара өткізілді
Мысалы, «Аяласаң, табиғатты аяла!» атты сазды кеште экология мәселелеріне назар аударылып, олардың табиғатқа және адамға тигізген әсері жайлы бізге көп мағлұмат берілді.
Әр топқа экологиялық жағы­нан зардап шеккен жерлердің мәселелерін шешу үшін макет жасау тапсырылды
Тапсырманы орындау барысында балалар тың шешімдер таба білді
Мен болған 7-топқа жанартаудың макетін жасау тапсырмасы берілген еді
Оның макетін бәріміз бірге жасадық.
Ұлы Жеңістің 70 жылдығына орай ардагерлермен кездесу кешінің тағылымы ерекше болды
Балалар әртүрлі қойылым көрсетіп, ардагерлердің ақ батасын алды
Аталған мерекеге орай слет болып өтті.
Бір айта кетерлігі, мерекелік шаралармен қатар салауатты өмір салтына да ерекше көңіл бөлінді
Мысалы, «Олимпия» атты шарада баскетболдан,  ­волейболдан және басқа да  түрлі ойындар ұйымдастырылды
Бұл жердің табиғаты ғажап
Айнала қоршаған орман, өте әдемі
Біз «Жұмбақтас», «Оқжетпес», «Абылай хан алаңы», «Абылай хан тағы» тарихи орындарымен таныстық
Естелік үшін суретке түстік
Қысқасы, «Балдәурен» орталығында болғаным маған өте ұнады
Осы орайда орталықтың ұжымына, оны ұйымдастырушы ұстаздарға алғыс айтқым келеді
Менің білімім мен өнерімнің жетістіктерін бағалап, маған сенім артып, осындай ғажайып орталыққа жолдама бергені үшін қала әкімі мен білім басқармасына және М.Дулатов атындағы №136 мектеп-гимназияның директоры Анас Батырбаевқа, директордың оқу-тәрбие жөніндегі орынбасары Күлпаш Маликоваға және ұстаздарыма да айтар алғысым шексіз.

Алуа Қосайдарова, 
М.Дулатов атындағы 
№136 мектеп-гимназияның 
оқушысы 
Алматы
