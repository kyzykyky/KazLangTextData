Кез келген мемлекетте, қоғамда тіл мәселесі маңызды рөл атқаратыны белгілі
Мемлекеттік тілдің қандай әліпби негізінде жазылатыны сол елдің тарихи жолына, болашақтағы баянды жолына да тікелей әсер беретіні анық
Мәселен, қазір әлемде әр елдің өз тіліне байланысты қолданатын әліпбилері бар
Жапония, Қытай тәрізді елдерде иероглиф таңбалары қолданылса, еуропа және өзге де құрлықтарда латын әліпбиі кең тарағанын байқауға болады
Бұл ретте әрбір әліпбидің өзіне тән артықшылықтары мен кемшіліктері де болатыны заңдылық
Кемшілік дегенде, мәселен, ол техникалық жағымен, бағдарламалық қамтамасыз етумен байланысты шараларға байланысты
Кейбір жерлерде сол әліпбимен жазу үшін арнайы бағдарламалар қажет дегендей
Менің зерттеп байқауымша қазіргі таңда әлем мемлекеттерінде латын әліпбиінің көптеген нұсқалары бар
Соған сәйкес, дыбыстарды таңбалау ісінде де белгілі бір деңгейде айырмашылықтар жетерлік
Әр халықтың төл дыбыстары қосымша таңбалармен, дәйекшелермен белгіленіп жатады
Сондай әліпбиге халықтың көзі де, өзі де  үйреніп, ол қалыпты жағдайға айналып кетеді
Жаппай қоғам бір әліпби негізінде өмір кешіп, бір тілді кеңістік қалыптасады
Мемлекеттік тіліміздің мәртебесі жыл сайын өсіп келеді, атқарылып жатқан істер, қол жеткен жетістіктер аз емес
Латын әліпбиіне көшкенде қазақ тілінің қолданыс аясы кеңіп, оны үйрену жеңілдейді, әлемдік ақпарат кеңістігіне шығуға төте жол ашылады деген сенім бар.
Өркениетті елдерде тілдің жазылатын таңбасына ерекше мән берілетіні сондықтан
Ол ең алдымен ыңғайлы, төл дыбыстардың жазылуына, айтылуына нұқсан келтіріп, зиянын тигізбеу керек.Ең бастысы қарапайым халыққа түсінікті әрі қолжетімді болса
Әліпбиді қиындатудың, түсініксіз қылудың ешқандай қажеті жоқ
Ол алты жасар баладан алпыс жасар қарияға дейін ұғынықты болуға тиіс
Мұның барлығы әліпбидің негізгі шарттарына жатқызылса керек.
Латын әліпбиіне көшу – қазақ халқының алға жылжуына, жаңа заман талабына сай өсіп-өркендеуіне, болашақта еліміздің жан-жақты дамуына үлкен үлес қосып, жемісі мен жеңісін әкелері сөзсіз
Біз латын әліпбиіне көше отырып, өркениетті елдердің қатарына қосылып, тіліміздегі дыбыстық жүйелерді нақ анықтап, қазақ тілінің жазылуы мен дыбысталу кезінде басы артық кірме сөздерден арыламыз
Бұл сайып келгенде, ана тіліміздің болашағын ойлап, оның қолданыс аясын одан әрі кеңейте түсуге, мәртебесін көтеруге мүмкіндік жасау деп түсіну қажет.
Биыл Елбасының тиісті Жарлы­ғымен қазақ тіліндегі латын әліпбиінің жаңа нұсқасы қабылданды
Ана тілімізді латын әліпбиіне көшіру мәселесі сонау Тәуелсіздік алған жылдардан бері айтылып келе жатқаны мәлім
Өйткені кириллица тіліміздің табиғатына айтарлықтай нұқсан келтіргені анық мәселе еді
Айтылу, жазылуда бірқатар кемшіліктер пайда болды
Ал олардан түбегейлі арылу үшін тілімізге барынша ыңғайлы әліпбиді таңдап алған жөн
Әліпби тіліміздің сақталуына, дамуы­на, өркендеуіне серпін беріп, жаңа деңгейге, жаңа дәрежеге шығаруы тиіс
Бұл мәселеге баса назар аудара отырып, қажетті жұмыстар атқарылды
Әрине, әртүрлі ұсыныстар жасалды, нұсқалар талқыланды
Елбасының Жарлығымен бекітілген нұсқа компьютердің пернетақтасындағы символдарға негізделіп жасалған
Яғни оған жеке бағдарлама жасап, ендірудің қажеті жоқ
Өткенде жаңа әліпбидің әріптері бойынша мәтін теріп жазып көріп едім, бәрі де ыңғайлы көрінді
Ағылшынша азды-көпті білгендіктен тез-ақ меңгеріп кеттім
Апострофтың ыңғайлы тұсы осы
Оған пернетақтадағы әріптер мен белгілердің өзі жеткілікті
Қосымша таңбаларды қажет етпейді.
Әрине, «Көш жүре келе түзеледі» деген пікірге сүйенсек, тілдің нақты қолданысы барысында артық-кем тұстары анықтала жатар
Өйткені тіл дегеніміз өмірдің барлық саласында қолданылады
Елбасы айтқандай, латын тілінің әліпбиі бүгін қабылдана салып, қолданысқа еніп кетеді деген сөз емес
Барлық мәселелер пысықталып, тәжірибеден өткізілген соң ғана тіліміз жаңа әліпбиге көшетіні анық
Ал оған дейін уақыт бар
Ең бас­тысы, біз көршілес елдердің латын әліпбиіне өту кезінде жіберген кемшіліктерін қайталамауымыз керек
Ғылыми негіздерін жасап, тілдің барлық заңдылықтарын ескере отырып, тиісті жұмыстарды атқаруымыз керек деп есептеймін
Жұмыстардың нақты жоспарын бекітіп, тақырыптық бағыттарын айқындап, басты бағдарымыз не, қандай мақсат қойып отырмыз, тілімізді жаңа әліпби негізінде қалай дамытамыз деген мәселеде асықпай, байыпты ұстаныммен іске кіріскен дұрыс.
Латын әліпбиін ендіруге байланысты төрт жұмысы тобы құрылғаны белгілі
Онда, байқауымша, жаңа әліпбиді бірнеше бағытта дамыту көзделіп отыр екен
Бұл негізі дұрыс шешім
Өйткені әліпби орфографиялық, терминологиялық, техникалық-сараптамалық, т.б
тұрғылардан әбден пысықталуы тиіс
Грамматикалық мәселелер ойдағыдай түзіліп, теориялық тұстары, заңдылықтары жазылуы керек.
Бұл орайда латын тілінің өз заманы мен дәуірінде көптеген мемлекеттердің мәдени-ағартушылық бағыттарында, ғылым мен білім, технология салаларында айтарлықтай үлкен салмаққа ие болғанын байқау қиын емес
Мәселен, латын тілінің даму кезеңдерін тілші-ғалымдар былай деп жіктейді
Архаикалық латын тілі, сондай-ақ классикалық, постклассикалық, ортағасырлық, жаңа кезеңдегі латын тілі болып кезеңдерге бөлінеді
Яғни бұл тілдің даму бағыттары мен заңдылықтарын айшықтайды
XVIII ғасырға дейін латын тілі ғылымдағы халықаралық тіліп болып келді
Көптеген тарихи құжаттар осы тілде қабылданды
Осы тілде өздерінің көптеген шығармалары мен туындыларын Спиноза, Ньютон, Ломоносов және т.б
ғалымдар жазды.
Латын тілі жаңа батысеуропа тілдерінің біртіндеп қалыптасуында да маңызды рөл атқарды
Қазіргі дүниежүзіне кең тараған ағылшын тіліне де латын тілі тікелей ықпал еткенін зерттеушілер айтып жүр
Көршілес Ресей елінде латын лексикасының орыс тілінің қорына енуі І Петр кезінде көрініс тапты
Осындай бай тарихы бар латын тілінің әліпбиі де заманауи тұрғыдан көптеген елдердің әліпбилеріне негіз болып отырғанын байқаймыз
Бір сөзбен айтқанда, тіліміздің латын әліпбиіне көшу өркениеттілік сатыға қарай қадам жасауымыз дер едік.
Елбасы өзінің «Рухани жаң­ғыру: болашаққа бағдар» атты мақа­ласында тілдің тарихи қырларына жақсы талдау жасады
Президент: «Қазақ тілінің әліпбиі тым тереңнен тамыр тартатынын білесіздер
VI-VII ғасырлар – ерте орта ғасыр кезеңі
Бұл уақытта Еуразия құрлығында ғылымға «Орхон-Енисей жазулары» деген атаумен танылған көне түркілердің руникалық жазуы пайда болып, қолданылды
Бұл адамзат тарихындағы ең көне әліпбилердің бірі ретінде белгілі
V-XV ғасырларда түркі тілі Еуразия құрлығының аса ауқымды бөлігінде ұлтаралық қатынас тілі болды
Мәселен, Алтын Орданың бүкіл ресми құжаттары мен халықаралық хат-хабарлары негізінен ортағасырлық түркі тілінде жазылып келді
Халқымыз Ислам дінін қабылдаған соң руникалық жазулар біртіндеп ысырылып, араб тілі мен араб әліпбиі тарала бастады
Х ғасырдан ХХ ғасырға дейін, 900 жыл бойы Қазақстан аумағында араб әліпбиі қолданылды.1929 жылғы 7 тамызда КСРО Орталық Атқару Комитеті мен КСРО Халық Комиссарлары Кеңесінің Президиумы латындандырылған жаңа әліпби – «Біртұтас түркі алфавитін» енгізу туралы қаулы қабылдады
Латын әліпбиінің негізінде жасалған жазу үлгісі 1929 жылдан 1940 жылға дейін қолданылып, кейін кириллицаға ауыстырылды
1940 жылғы 13 қарашада «Қазақ жазуын латындандырылған әліпбиден орыс графикасы негізіндегі жаңа әліпбиге көшіру туралы» Заң қабылданды.Осылайша, қазақ тілінің әліпбиін өзгерту тарихы негізінен нақты саяси себептермен айқындалып келді» деп жазды
Қазақ даласындағы латын әліпбиінің өзіндік тарихы мен қолданылу кезеңін осылайша тарқатып берген Елбасы бүгінгі таңда латыншаға көшудің терең логикасы бар екенін айтты
Бұл қазіргі заманғы технологиялық ортаның, коммуникацияның, сондай-ақ ХХІ ғасырдағы ғылыми және білім беру үдерісінің ерекшеліктеріне байланысты.
Қорыта айтқанда, латын әліпбиі тіліміздің даму көкжиегін айқын­дап, болашаққа бағдар болатын мәселелерді таразылуға мүмкіндік береді
Шынтуайтына келгенде, қазір тіліміз үшін тарихи кезең болып отыр
Бүгінгі ақпараттық-технологиялық даму кезеңінде барлығы компьютер тіліне қарай ойысып жатқаны мәлім
Олай болса, дамыған елдердің барлығы латын әліпбиін пайдаланатын болса, енді мұндай мемлекеттердің қатарына Қазақ елі де қосылатыны қуантарлық жайт.
Тілеуберді АЗАМАТ, 
педагогика ғылымының 
кандидаты
Павлодар облысы
