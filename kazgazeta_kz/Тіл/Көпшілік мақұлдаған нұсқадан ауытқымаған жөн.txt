Қазақстан Педагагогикалық ғылымдар академиясы оқырман қауымға республикалық «Ана тілі» газеті арқылы көптеген терминдерді оқырман назарына ұсынып, талқыға салып келеді
Терминдердің аударылу сапасын қалт жібермей қадағалап, ой елегінен әрдайым өткізіп отырамыз
Кейбір терминдер тәржімесіне қатысты пікірімізді шәкіртіммен бірлесе отырып әзірлеуді жөн көрдік.
Өзім ұстаздығыммен қатар көп жыл­дардан бері аударма жұмыстарымен де шұғылданып келемін
Шәкіртім болса, аударма ісінің қыр-сырын меңгеріп келе жатқан болашақ жас маман
Олай болса, газет бетінде жарияланып келе жатқан терминдерге, сөз нұсқаларына байланысты көзқарасымызды білдіруді жөн санап, қолымызға қалам алдық.
«Ана тілі» газетінің биылғы №27 (1233) санында «патентоспособность» – «патент қабілеттілігі», «платежеспо­соб­­ность» – «төлем қабілеттілік», «право­спо­­собность» – «құқықтық қабілет» деп аударылған екен
Аудармаға келер бол­сақ, ол әртүрлі: «патент қабілеттілігі», «төлем қабілеттілік», «құқықтық қабілет»
Бұларды бір ретке келтіруге болмас па екен?
Біздіңше, «приоритет» – «басымдылық» емес, «басымдық» болуы тиіс
Осылайша жасалған әкімдік, тұтастық, жастық, сал­ғырт­тық, сауатсыздық, т.б
сөз нұсқа­лары бар емес пе?
Басылымның №31(1237) санында «реаль­ная заработная плата» – «нақты жа­лақы» делінген екен
Бұл – дұрыс
Әйтсе де, «жал» сөзі «жалшы», «жалдау» сөздерімен түбірлес, жалданып істейтін жұмыс дегенді білдіреді
Біздің ойымызша, «жалақының» орнына «еңбекақы» деп алған жөн
«Рост» сөзінің қатарына тек «өсу» емес, «өсім» сөзін алса да болады
«Садоводство»-ның «бағбаншылық» деп тәржімеленгені дұрыс секілді, себебі «садовниктің» қазақшасы – «бағбан»
«Системный подход» – «жүйелік тәсіл» болуы тиіс.
Газеттің №32 (1238) санында «имарат» дегенді түсінбедік
«Сооружение» сөзінің аудармасы – «ғимарат, құрылыс» емес пе?
Сонымен қатар газеттің әртүрлі нөмір­ле­рінде жарық көрген келесі аудармаларға назар аударалық:
«Перевод – аудару, аударым, аударма (перевод с русского на казахский – орыс­ша­дан қазақшаға аудару, перевод денег – ақша аударымы, перевод текста – мәтін аудармасы); надбавка – үстеме (надбавка к зарплате – еңбекақыға үстемеақы); накопление – жинау, жинақтау, жиналым (накопление денег – ақша жинау, накопи­тельный фонд – жинақтаушы қор); отчет – есеп (отчет бухгалтера – бухгалтердің есебі); мера – өлшем, шара, шама (мера длины – ұзындық өлшемі, надо меру знать – шамаңды білгейсің, принята мера – шара қолданылды); мотив – уәж, дәлел, әуен (мотив противодействия – қарсылық уәжі, мотив песни – ән әуені); оценка – баға, бағалау (хорошая оценка – жақсы баға, оценка товара – тауарды бағалау); подлинник – түпнұсқа (подлинник до­ку­мен­та – құжаттың түпнұсқасы); поиск – іздестіру, ізденіс (творческий поис – шығармашылық ізденіс, поиски продолжаются – іздестіру жалғасуда).
«Разделение дохода» – «табыстың бөлінуі» делінген, біздіңше, «табысты бөлу» деген дұрыс, себебі табыс өзінен-өзі бөлінбейді
Бұған дәйек ретінде тағы бір мысал келтірейік: «распределение выпускников» «түлектердің бөлінуі» емес, «түлектерді бөлу» болып аударылуы керек
Сол сияқты «местожительство» – «тұрғылықты мекен» делініп аударылса, «постоянное местожительство» – «тұрақты мекенжай» болып қазақшаланған, яғни «местожительство» екі түрлі болып аударылған.
«Работник» — «жұмыскер, қызметкер» болып аударылғаны жөн
Неге десеңіз, «работник сферы образования» – «білім беру саласының қызметкерлері» деп аударылып жүр.
«Капиталоёмкость» – «капитал сыйым­дылығы» деп аударылыпты
Біздің­ше, «капитал қамтымдылығы» деген дұ­рыс
Өйткені бүгінде «наукоемкость», «тудоемкость» деген сөздер «ғылыми қам­тымдылық», «еңбек қамтымдылығы» деп аударылып келеді.Әрине, бұл аудармалар жөнінде әркімнің пікірі әртүрлі болуы мүмкін
Әйтсе де, көпшілік мақұлдаған аудармаларға тоқталғанымыз жөн деп білеміз.
Пиалаш Сүйінкина,Ы
Алтынсарин атындағы
 Рудный әлеуметтік-гуманитарлық колледжінің оқытушысы,
 ҚР білім озаты,
 Ы
Алтынсарин медалінің иегеріАқлима Асқарова,
 Ы
Алтынсарин атындағы
 Рудный әлеуметтік-гуманитарлық колледжінің студенті
 Қостанай облысы
