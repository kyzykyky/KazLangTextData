Алматыдағы «Интерконтиненталь» қонақүйінде «Теңізшевройл» ЖШС (ТШО) Бас директоры Тед Этчисон бірқатар республикалық БАҚ өкілдерімен кездесіп, 2017 жылдың қорытындылары туралы хабардар етті
Қазіргі таңда ТШО-да жұмыс істейтін қазақстандық қызметкерлердің үлесі 1993 жылғы 50% көрсеткішпен салыстырғанда 83% болса, жергілікті жоғары және орта буын жетекшілерінің үлесі жалпы басшылық құрамның 67% құрайды
Кадрларды оқыту және шыңдау жөніндегі тұрақты бағдарламаны жүзеге асыру нәтижесінде жауапты басшылық лауазымдарға тағайындалған жергілікті қызметкерлер қатары көбейе түсуде. 
Шараны «Теңізшевройл» компаниясының Үкіметпен және жұртшылықпен байланыс бөлімінің бас менеджері Рзабек Артығалиев жүргізіп отырды
Ол былтырғы жыл «Теңізшевройл» (ТШО) үшін өте сәтті жыл болғандығын атап өтіп, аталмыш компания 2013 жылдан қазірге дейін журналистермен тұрақты түрде осындай құрамда кездесу өткізіп келе жатқанын тілге тиек етті
Сөз алған «Теңізшевройл» ЖШС-ның бас директоры Тед Этчисон былтырғы жылдың қорытындылары, биылғы атқарылар міндеттер жөнінде әңгімеледі
Биыл ұжым алдында өндірістік әлеуетті арттыру және қызметтің барлық бағыты бойынша жаңа белестерді бағындыру міндеттері тұрғанын айтты
Компания басшысы сөзінің соңында журналистер қойған сауалдарға жауап берді.
1993 жылдан бастап ТШО өз қызметкерлері мен жергілікті тұрғындардың игілігі үшін Атырау облысының әртүрлі әлеуметтік жобаларына 1,4 миллиард АҚШ долларынан астам қаржы жұмсады
2017 жылы «Игілік» ерікті әлеуметтік инфрақұрылым бағдарламасының бюджеті 25 миллион АҚШ доллары болды
Аталмыш қаржының негізгі бөлігі Атырау облысындағы балабақшалар, мектептер және басқа да әлеуметтік нысандардың құрылысына жұмсалды.
Өткен жылы аталған облыстың денсаулық сақтау және білім беру салаларына қолдау көрсету мақсатында компанияның әлеуметтік инвестиция­лар бағдарламасына 1,06 миллион АҚШ доллары шамасында қаржы бөлінген болатын.
Компания 1993 жылы инвестиция көлемі 50 млн АҚШ долларын құраған 5 жылдық «Атырау бонус қоры» бағдарламасын жүзеге асыруды қолға алды, ол Теңіз жобасы жөніндегі шарттың бір бөлігі болғандықтан, Атырау қаласы мен ­Жылыой ауданының инфрақұрылымын жақсартуға бағытталды
Облыс әкімдігімен бірлесе жұмыс істей отырып, қала мен ­Жылыой ауданының денсаулық сақтау мекемелері мен инфрақұрылым нысандарын жақсартуға бағытталған маңыздылығы жағынан басым әлеуметтік жобалар іріктелді
Барлық жоба 1998 жылы сәтті аяқталды.
Сол жылы ТШО басшылығы «Игілік» ерікті әлеуметтік-инфрақұрылымдық бағдарламасы ­туралы бастама көтеріп, ол ТШО серіктестері тарапынан бекітілді
Жоба 1999 жылдан бастап жүзеге асырыла бастады
«Игілік» бағдарламасының аясында қала келбетін өзгерткен және адамдардың өмірін сапа жағынан жақсартқан көптеген жобалар жүзеге асырылды
Бұлар – заманауи мектептер мен балабақшалар, Құлсары қаласындағы колледж, Атырау қаласындағы сүзгі станциясы, ауылдардағы емханалар мен отбасылық-дәрігерлік амбулаториялар, қаланы газдандыруға ­атсалысу, Атырау қаласының оң жағалауын жылумен қамтамасыз ету мақсатында фин қазандығын және дене шынықтыру және сауықтыру кешенін салу, Құлсары қаласының сумен жабдықтау жүйесін қайта жаңғырту сияқты адамдардың өмірі үшін маңызды көптеген әлеуметтік жобалар.
Сонымен қатар ТШО елді мекендердегі әлеуметтік инфрақұрылымның ағымдағы жағдайы туралы мейлінші толық ақпарат алу мақсатында үш жыл сайын тұрғындар қажеттіліктеріне орай тәуелсіз бағалау жүргізеді.
Осы бағалау барысында сарапшылар халықтың түрлі топтарымен кездесіп, тез арада шешімін талап ететін және ТШО тарапынан қолдауды қажет ететін ағымдағы мәселелер туралы жан-жақты қанығады.
«Теңізшевройлда» қазір көптеген игі жобалар жүзеге асырылуда
Соның бірі – «Қазақша сайра!» жобасы
Бұл жобаның мақсаты – қазақ тілін үйренудің электрондық нұсқаларын жасау және оларды әлеуметтік желілерде орналастыру арқылы Атырау облысы халқы арасында мемлекеттік тілді дамыту және насихаттау.
Аталмыш компания, сондай-ақ қызмет­керлердің қауіпсіздігі мен қоршаған ортаны қорғау жайына көп көңіл бөледі
Көптеген игілікті әлеуметтік-экономикалық мәселелерді оңтайландыру мен жақсартуды көздеп отырған «Теңізшевройл» компаниясының болашағы жарқын екендігіне сенім мол.
Нұрлан ҚҰМАР
