«Ана тілі» газетінің тілшісі Абылайхан Жұмашевтың «Бәс тігу бақ па, әлде сор ма» атты мақаласында қоғамдағы өзекті жайттың бірі қозғалыпты
Соңғы жылдары үлкен қалаларда ғана емес, аудан-аймақта да мұндай ойын орталықтары көптеп ашылды
Бұның бір себебі адамдардың бос уақытын өткізудің бір түрі ретінде көретінінде болса керек
Сондықтан да автор келтірген статистика деректеріндегідей, құмар ойындарға қызығушылардың қатары көбеймесе, азаймай отыр.
Қазіргі қаржылық жағдаяттың құбылып тұрған шағында оңай олжаға кенелгісі келетіндер кез келген жерден табылады
Дегенмен, бәс тігушілердің де өздерінің көздеген мақсаттары бар
Біреулер мұны интеллектуалдық ойын есебінде қабылдайды және спорт жарыстарының қалай аяқталатынын алдын ала болжап, өз қабілетін көрсетудің, өзін-өзі бағалаудың тәсілі ретінде қолданады
Бұл жағынан қарағанда мұндай бәс тігушілер үшін құмар ойын деп есептеуге де болмайды
Олар дүниежүзіндегі спорт жаңалықтарын жіті қағадалап отырады, ойыншылардың ойнау мәнерін, жеке қасиеттерін жақсы біледі
Қосымша қаржы көзі деп қарамауы да мүмкін
Үлкен спорттық оқиғалар тұсында ғана букмекерлік кеңсеге бас сұғатын бәс тігушілер үшін құмар ойынның зияны жоқ сияқты.
Бірақ қалай болғанда да басты пайданы көретін букмекерлердің өздері екені сөзсіз
Демек, бұл кәдімгі ақша табудың, кәсіпкерліктің бір түрі
Мұндай кеңсені ашқан адам өзіне барынша көп табыс табу мақсатын көздейді
Әрине, ешкім де өз кәсібін басқа біреулерге пайда түсіру үшін ашпайтыны белгілі
Міне, осыны әрбір бәс тігуші дұрыс ұғынса, құмар ойынның құрдымына кетпес еді
Бәс тіккен сайын құнығып, шектен шығып бара жатқанын сезсе, өзін-өзі тоқтата алады
Бірақ соны дер кезінде аңғармай, өзін ғана емес, отбасын да қысылтаяңға тірейтіндер бар екенін көріп жүрміз.Әсіресе жастарды құмар ойынның қызығынан сақтандырып, әр нәрсенің парқына үңілуге үйрету керек
Осындай мақалаларды оқып, олар да ой түйеді.
Әрине, өмір дегеннің өзі ойын емес пе дейтіндер де бар, бірақ кез келген ойын да тәртіпке бағынады емес пе? Өмірдегі сәттілік пен бәс тігіп тапқан бір сәттік табыстың шаттығын шатастырып алмайықшы.
Н.Өнербекқызы
