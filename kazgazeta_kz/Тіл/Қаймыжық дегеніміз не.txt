Қаншыр – далалы жерде, қырда жүретін еті адал, кішірек сұр құс; арыстанның ұрғашысы
Қаракеді – қарбыз сияқты асқабақ түрі.
Қараматау – жапырағы түкті, сортаң, ылғалды жерлерде, тасты беткейлерде өсетін, түйе, уақ мал сүйсініп жейтін ащы қыр шөбі.
Қарасұлы – жапырағы ұзын, ұшы сүйір, сырты түкті астық тұқымдасына жататын біржылдық арам шөп.
Қарбыттыр – жегізу, тойдыру, ішіп-жем беру.
Қары – қыздырылған темірмен күйдіру.
Қалет – өтірік, жалған.
Қалжуыр – қақпаның шынжырына байланатын зат; үй жануарлары өріске ұзап кетпеу үшін арқан ұшына байланатын зат.
Қалмаржын – бағалы аң терісінен жасалған бөрік.
Лалам – зергерлік асыл тастармен сауда жасаушы.
Лар – астық, ұн сақтайтын жәшік.
Ләплік – жылқы төлінің құлыны.
Лабақ (ты) – абақты, түрме.
Желсәуір – жаумай желдетіп өте шыққан бұлт
желсәуірде ауа райы жаман болады.
Желтосар – қалқанша, кіреберіс
Ауыз үйдің алдында желтосар бар.
Желіқағар – жаңадан бие байлаған күні беретін ас-су, кәде.
Жемелек – өрілген бұрым ұшын бекітетін жіп, бау, лента
Ол кішкене қолсандығын алды да, шашының жемелегіне байлаған кілтімен ашты.
Қазине – камзол, бешпент сияқты сырт киім тігуге арналған қалыңдау келген қымбат мата.
Қазық болу – сүйеніш, таяныш болу.
Қаймыжық – қабыршақтай жұқа, қаймақтай.
Қайыл – риза, дайын, көндіккен.
(Қазақ әдеби тілінің сөздігінен)
