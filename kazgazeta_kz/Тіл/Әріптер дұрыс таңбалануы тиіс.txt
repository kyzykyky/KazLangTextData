Қазақ тілін латын әліпбиіне көшіру мәселесі бойынша көптеген ұсыныстар айтылуда
Тілімізді латын әліпбиіне ауыстыруды тіл жанашыры ретінде қуана қарсы алдым
Осыған байланысты өз көзқарасымды білдірсем деймін

Негізі, әліпбиде қанша әріп болатындығы ең басты мәселе ғой
Меніңше, қазіргі әліпбидегі 42 әріптің 11, яғни ё, й, х («ха» ретінде), ц, ч, щ, ъ, ь, э, ю, я әріптері қолданыстан шығып қалуы тиіс, ал қалған 31 әріп жаңа әліпбиді құрамақ
Бұрынғы латын әліпбиінде 32 әріп болған және ешбір қос дыбысты әріптерді қолданбаған
Екінші маңызды мәселе – осы 31 әріпті тіл мамандарының да, халықтың да көңілінен шығатындай таңбалау
Осы айтылғандарды ескере отырып, бұрынғы латынша қазақ әліпбиінің 29 әрпін бастапқы негізге алуға болады.
Олар: A, B, C, G, H, D, E, F, G, I, J, K, L, M, N, П, O, P, Q, R, S, T, Y, V, X, Y, Ә, Ө, Z
Осы тізбеде «Ң» дыбысының кіші түрін (n) әдейі таңдап отырмын (себебі төменде айтылады)
Осы тұста «бұрынғы латын әрпіндегі әліпбиді сол қалпында қайтадан қабылдай салуға болмай ма?» деген сұрақ туындауы мүмкін
Олай болмайтындығы жөнінде өзім байқаған бірнеше себептеріне тоқталайын
Қазіргі «Ұ» әрпі «Й» болып белгіленген екен
Бұның үйлеспей тұрғанымен бәрі де келісетін болар
Сондай-ақ «Ғ» әрпі түсініксіздеу болып таңбаланған
Міне, осыларға түзетулер енгізу керек.
Енді бірден қазіргі әліпбидегі мына жұп дыбыстыларға назар салайық: А-Ә, Ж-Ш, Ғ-Г, Қ-К, Н-Ң, Ұ-Ү, О-Ө, Ы-І.
«Ә, Ө»
Бұлар бұрынғы латын әліпбиімізде қолданыста болған және әлі де тілімізге қызмет етіп келеді
Барды жоқ етіп, оның орнына жоқты іздеудің қажеті бар ма? Басқа бір әріпке дәйекше қосып, «Ә,Ө» деп белгіленгеннен не ұтамыз? Сол қалпында қабылдау керек
Оған қоса латында басы артық, сәйкестендіруге келетіндей басқа әріп те жоқ.
«Қ»
Бұрынғы әліпбиде «Q» деп белгіленген екен, бұдан артықты таба алмаспыз.
«Ң»
Бұрыны әліпбиде «N, n» деп таңбаланған
Бас әріптің көрінісі қарауға да, жазуға да үйлесіңкіремей тұр
Осы себепті бір ғана кіші түрін алған жөн
Екінші вариант
Ағылшын тілінде дәл осылай айтылатын әріптік дыбыс бар, оны көбіне қос әріппен «nд» деп жазады, кейде «к» әрпінің алдында осылай дыбысталады, оның транскрипциясы – «n», «n»-ға ұқсастырылған
Осы транскрипцияны пайдалануға да болады, қазақ тілін үйренуші өзге ұлт өкілдеріне аз-кем көмегі тиер еді.
«Ұ, Ү»
Бұл екеуі де «Ә, Ө» әріптері сияқты жаңа әліпбиде қабылдаса нұр үстіне нұр болар еді
Біріншіден, олар аспаннан түскен жоқ, бірі латынның төл әрпі, екіншісі соған дәйекше қойылған ­туындысы, одан артық не керек, жазылуы да ұқсас
Екіншіден, бізден кейінгі ұрпақтың өздерінен бұрынырақта жазғандарды оқуына көп жеңілдік болар еді
«Ы», «І»
Үш вариантта қарастыруға болады: Жаңа әліпбиге «У» дыбысы ретінде латынның өз әрпі (U) оралатындықтан, босаған «У» әрпін «Ы»ның орнына пайдалануға болады, қазірдің өзінде ресми емес түрде қолданыста бар
Мысалы, Almaty
Осы әріптің үстіне дәйекше қойып (у) «І»-ні белгілейміз
Екінші вариант
Орыс алфавитінде «ъ» айырым белгісін «Ы» деп қабылдасақ, оның үстіне ноқат қойып «Ъ» «І»-ні белгілейміз
Үшінші вариантта «У»-ды «Ы» деп, ал «Ъ»-ні бір-біріне ұқсаңқырамаса да «І» деп белгілеуге болады.
«Ж»
Бірінші вариантта, әрине латынның «J» әрпі тұр, бірақ қос дыбыс­ты емес, бір дыбысты ретінде
Көпшілік осыны қалайтын болар
Екінші вариантта орыстың «Ж» әріп-дыбысын осылайша қолданыста қалдыру
Әрине, бұл латынға ұқсамайды, бірақ көп жылдар бойы пайдаландық қой
Бұлай болған күнде «Jj» басқа мақсатта пайдаға асырамыз.
«Қ, Һ, Х»
Бұлар бір-біріне өте ұқсас әріптер
Біріншісі – таза қазақы сөздерде, екіншісі – араб тілінен енген сөздерде, үшіншісі – орыс, т.б
шет тілдерден кірген сөздерде қолданылып жүр
Біздің ойымызша, бұл дұрыс емес, соңғы екеуінің бірі, яғни «Х» (Ха дыбысы ретінде) әліпбиден шығып қалуы керек
Оның бұрынғы қызметін, аз-кем айырмашылығы болса да «НҺ» атқара алады.
«Ғ»
Бұл әріпті түрікшеге ұқсастырып «Gg» белгілейтін болармыз
Басқа ­варианты табылып жатса, оны да қарастыруға болады.
«Й»
Бұл әріп сөз ішінде өзіне екпін түспейтін реттерде кездеседі, бұрынғы әліпбиде оны белгілемеген, солай болуы дұрыс
Наина, Фаина, Аиша сияқты жекелеген екпін түсетін сөздерді дұрыс айту үшін әріптің үстіне екпін белгісін (V) қойса немесе «1 і»-ні қосарлап жазса жеткілікті, арнайы әріп белгілеудің қажеттілігінен бұл жөнінде әліпби жөніндегі заңда көрсетілуі тиіс екендігін ескере кеткен жөн.
Сонымен, әріп таңдауды аяқтап жаңа әліпби нұсқаларымен танысалық.
Бірінші нұсқа:
А (А), Ә (Ә), В (Б), С (Ш), G (Ж), D (Д), Е (Е), Ғ (Ф), G (Г), G (Ғ), Н (Һ), І (И), J (І), У (Ы), К (К), L(Л), М (М), N (H), П (Ң), О (О), Ө (Ө), Р (П), Q (Қ), R (Р), S(С), Т (Т), U (У), V (В), Ұ (Ұ), Y(Ү), Z (З).
Жақша ішінде – қолданыстағы әріптер.
Бұл нұсқада бұрынғы латын әліпбиіне басымдық берілді, латыннан 2 әріп – W және X қалыс қалды.
Екінші нұсқа:
А (А), Ә (Ә), В (Б), С (Ш), D (Д), Е (Е), Ғ (Ф), С (Г), Х (Ғ), Н (Һ), І (И), J (Ж), К (К), L(Л), М (М), N (H), П (Ң), О (О), Ө (Ө), Р (П), Q (Қ), R (Р), S(С), Т (Т), U (У), V (В), W (Ұ), W (Ү), У (Ы), У (I), Z (З).
Жақша ішінде – қолданыстағы әріптер
Бұл нұсқада латын әрпін толықтай қамтуға басымдық берілді.
Үшінші нұсқа:
А (А), Ә (Ә), В (Б), С (Ш), D (Д), Е (Е), Ғ (Ф), С (Г), Х (Ғ), Н (Һ), І (И), J (Ж), К (К), L(Л), М (М), N (H), П (Ң), О (О), Ө (Ө), Р (П), Q (Қ), R (Р), S(С), Т (Т), U (У), V (В), Ұ (Ұ), Ү (Ү), Ъ (Ы), Ъ (I), Z (З).
Жақша ішінде – қолданыстағы әріптер.
Бұл нұсқада қолданыстағы әліпбиден ана тілімізге тән әріптерді сақтап қалуға басымдық берілді
Негізгі нұсқа осы үшеуінен іріктелгені дұрыс
Әліпбидегі әріптерді орналастыру – латындағы тәртіпке бағындырылды және жаңадан енгізілген әріптерге жұптастарының қасынан орын берілді
Шынтуайтына келсек, «В»-дан басқа «ф, х ,һ» дыбыстары тілімізде ертеректе болмаған сияқты
Басқа халықтармен араласып, түрліше мәдени, қоғамдық қарым-қатынастар орнағанда тілімізге де азды-көпті өзгерістер енгендігінің белгісі болар, бұл әріп-дыбыстар да санамызға біршама сіңісіп кетті
Керектіні қосып алсақ, тілді молайтқанымыз, ал бардан айырылып қалсақ, нағыз жоғалтқан сол болар
Францияны – Прансия, ал Москваны – Москба дегеннен не ұтар екенбіз.
Бұрында түрік тілінде біздегі сияқты «Қ» дыбысы болған екен
Қандай себеппен екенін білмеймін, сол дыбыс қазірде қолданыстан шығып қалыпты, орнын «К» әрпі алмастырыпты
Міне, нағыз жоғалту осы болар
Осыдан бірнеше жыл бұрын атақты тіл маманы Ә.Қайдаровтың жаңа әліпби жобасымен танысқанмын
Сол жобада ғалым «Ұ» әрпін латындағы «U» әрпімен ауыстырғанды жөн көріпті
Неге осындай шешімге келгенін түсінбедім
Жоғары да айтылғандай «Ү» латынның төл әрпі, ал «Ұ» оның дәйекше қосылған түрі, олар қазіргі әліпбиде «Ұ, Ү» болып аталады
Сонда дайын әріптен қашып, латынның басқа бір әрпіне жармасқанымыз қисынды болар ма екен? Тағы бір келісе алмайтын жай бар
Бұрынғы әліпбиден қосарлы дыбыстыларды шығарып тастай отырып, орыс пен латыннан бір-бірден «Ч», «J» қос дыбысты әріптерді жобаға енгізген
Бұл да түсініксіздеу
Оған қоса ағылшын тілінде «J»-дан басқа «G» әрпі де «дж» дыбысымен айтыла беретіндігі ескерілмеген.
Жаңа әліпбиді жасақтағанда ескере кететін жайт, әуелден латыннан орыс графикасына ауысқанда әріп жетіспеушілігі болды емес пе? Сол кезде латындағы «I, h, f» әріптерін пайдаландық қой
Енді бұндай жетіспеушілікті қазіргі әліпбиден алсақ өте орынды әрі сабақтастық болар еді.
Қонысбай АҚПАН, 
зейнеткер 
Атырау облысы
Құлсары қаласы
