Мемлекеттік тілдің қолдану аясын кеңейту, өзге ұлт өкілдерінің қазақ тілін оқып үйренуге деген ықыласы мен қызығушылығын арттыру, патриоттық сезімін оятып, тілін, Отанын, елін, жерін сүюге, салт-дәстүрін, тарихын құрметтеуге тәрбиелеу мақсатындағы Елбасының «Болашаққа бағдар: рухани жаңғыру» атты мақаласында айқындалған міндеттерді түсіндіру және насихаттау бағытында Махамбет ауданы бойынша 2018 жылға арналған жұмыс жоспары жасалып, іске асырылуы қамтамасыз етілуде. 
1989 жылы қыркүйектің 22-сі күні «ҚР Тілдер туралы» Заңы қабылданып, қазақ тілі Қазақстан Республикасының мемлекеттік тілі мәртебесіне ие болды
Кейін 1993 жылы 28 қаңтар күні бұл мәртебе Қазақстан Республикасының жаңа Конституциясында тұрақталып, 1997 жылы 11 шілде күні жаңа «Қазақстан Республикасындағы Тілдер туралы» Заң қабылданды
Бұл Заң бойынша қазақ тілі Қазақстан Республикасының мемлекеттік тілі, қазақ халқының ұлттық тілі болып есептеледі.
Осы Заң талаптарына сай Қазақстанда жыл сайын 22 қыркүйекте Тілдер күні мерекесі атап өтіледі
Бұл – Қазақстан халқы үшін ортақ мереке
Көп ұлтты тілдер мерекесінің негізінде мынадай маңызды ойлар жатыр: әр тіл – барлық адамзаттың рухани мұрасының бірден бір бөлігі, ал әрбір мәдениет – әлем өркениетіне деген бағасыз қосылған үлес
Егеменді еліміздің тұғыры қашан да тіліменен биік.
Еліміз егемендігін алғалы мем­лекеттік тіл мәртебесіне ие болған ана тіліміз – қазақ тілі қанатын кеңге жайып келеді
Оған біріншіден, Елбасымыз Н.Ә.Назарбаевтың жүргізіп отырған тілдік саясаты ықпалын тигізуде
Ал екіншіден, мемлекеттік мекемелердің, оның ішінде мектептердің сабақтан тыс іс-шаралар ұйымдастырып, әдеби кеш өткізулері барысында қазақ тілін ­насихаттаулары ана тіліміздің ­абыройын асқақтатуда
Мемлекеттік тілдің мәртебесін көтеру, өскелең жастың өз ана тілінің қадір-қасиетін біліп, қазақ тілінің көркемдігін сезініп, сөз құдіретін түсініп, оның адам өміріндегі маңызын ұғуға, таза қалпында сақтауға үйрету мақсатында ауданда жазушы Оралхан Бөкей атындағы көркемсөз оқу шеберлерінің аудандық байқауы ұйымдастырылды
Байқау жеңімпазы, өнерде де, спортта да көпке танымал болып үлгерген Бейбарыс ауылының тұрғыны Бекарыс Сәкес облыстық көркемсөз оқу шеберлерінің О.Бөкей атындағы байқауында Бас жүлдеге ие болып, республикалық байқауға жолдама алды
Сонымен қатар облыс­тық тілдерді дамыту басқармасының ұйымдастыруымен өткізілген жас мемлекеттік қызметшілер арасындағы дәстүрлі «Тіл шебері – 2018» облыстық байқауына ауданнан қатысқан Махамбет ауданы әкімі аппаратының маманы Саян Меденов Бас жүлдені қанжығасына байлап, республикалық байқауға жолдама алды.
Мемлекеттік тілдің мәртебесін көтеріп, көркем әдебиетті насихаттауды жандандыру мақсатында Абай атындағы көркемсөз оқу шеберлерінің облыстық байқауы өтіп, нәтижесінде Махамбет ауданы Бейбарыс ауылының тұрғыны, Атырау қаласы Қ.Дүтбаева атындағы гуманитарлық колледжінің студенті ­Хасан Досболатұлы Бас жүлдені жеңіп алды
Бірінші орынды Махамбет ауданы ақпараттық талдау орталығының маманы Сейітжан Құжырбаев иеленді.
Ауданда Қазақстан халқы тілдерінің фестивалі шеңберінде этнос тілдерін қолдау және оларды сақтау мақсатында іс-шараларды өткізу жолға қойылған
Бейбарыс ауылында «Көрісу» тақыры­бында қазақ халқының салт-дәстүрі ­туралы Астана телеарнасының түсірілімі ұйымдастырылды
«Сарытоғай» ауылдық кітапханасында «Бірлігіміз жарасқан» атты өзге ұлт өкілдері арасында Алғыс айту күніне арналған кездесу кеші өткізіліп, «Жас дәурен» мә­дениет үйінде «Қазақ халқына мың алғыс» тақырыбында кәріс ұрпақтарымен кездесу кеші, «Ұлт бірлігі – ел бірлігі» атты өзге ұлт өкілдерімен кездесу кеші ұйымдастырылды.
Аудан орталығында өткізілген «Қазақстан – достық мекені» атты шараға аудандағы барлық мекеме, ұжымдар, бөлімдер атсалысты
Орталық алаң мен көшелер мерекеге сай безендіріліп, «1 Мамыр – Қазақстан халқының бірлік мерекесі» атты баннер орнатылды
Орталық алаңда мәдени-көпшілік шара, концерттік бағдарлама, тұрғындар арасында спорттық ойын түрлерінен жарыс­тар ұйымдастырылды.
Тіл саясатын жүзеге асыру бойынша Махамбет ауданы әкімінің 2017 жылғы 5 сәуірде №95 «Қазақстан Республикасында Тілдерді дамыту мен қолданудың 2011-2020 жыл­дарға арналған мем­лекеттік бағдар­ла­масын іске асыру жөніндегі ­Махамбет ау­данының 2017-2019 жылдарға арналған іс-шаралар жоспарын бекіту туралы» қау­лысы қабылданып, аудан бойынша орын­далуына жағдай жасалуда
­Аудан көлеміндегі барлық мемлекеттік мекемелерде ісқағаздар толықтай мемлекеттік тілде жүргізіледі.

Елбасы Н.Ә.Назарбаев халықтың болашағы туралы тереңнен толғай отырып, «мемлекеттің ең басты дүниесі – тек қана байлық емес, сонымен қатар ана тіліміздің болашағы» деген болатын
Тіл білігі – мәдениеттілігіміз бен елжандылығымыздың нышаны
Әрбір ісіміз мемлекеттік мүддені ұлықтап, халықтың абырой-беделін көтеретін, рухы биік, мәдениеті мәртебелі ұрпаққа берілетін ұлттық тәрбиемен бағыт­талғаны дұрыс.
Аудан әкімінің қаулысымен құрылған «Тілдер туралы заңнаманы және тілдерді қолдану мен дамыту бағдарламаларының орындалуын бақылауды жүзеге асыру жөніндегі аудандық Үйлестіру кеңесі» аудандағы мемлекеттік тіл мен ресми тілдің қолданысына бақылау жүргізіп, орын алған олқылықтарды жою шараларын қолға алу мақсатында жұмыстар атқарып жатыр
Ауданға қарасты барлық ауылдық округтерге «Қазақстан Рес­публикасының 1997 жылғы 11 шiлдедегі №151 «Тiл туралы» Заңына сәй­кес, көше сілте­ме­ле­рін, тозығы жет­кен баннер, бил­бордтарды, ме­кемелердегі, сау­да нүктелеріндегі және т.б маң­дай­шаларды жаңарту жөнінде бірнеше рет тапсырмалар беріліп, орындалысы қадағалануда.
Қазақстан Республикасы Президен­тінің Жарлығымен бекітілген Тілдерді дамыту мен қолданудың 2011-2020 жылдарға арналған мемлекеттік бағдарламасына сәйкес, үстіміздегі жылы «Қазтест» жүйесі бойынша компьютерлік бағдарламамен диагностикалық сынақ өткізілді
Тесті­леуге аудандық білім саласының 412 қызметкері қатысып, мемлекеттік тілді меңгеру деңгейін анықтауға атсалысты
Елбасы Н.Ә.Назарбаев халықтың болашағы туралы тереңнен толғай отырып, «мемлекеттің ең басты дүниесі – тек қана байлық емес, сонымен қатар ана тіліміздің болашағы» деген болатын
Тіл білігі – мәдениеттілігіміз бен елжандылығымыздың нышаны
Әрбір ісіміз мемлекеттік мүддені ұлықтап, халықтың абырой-беделін көтеретін, рухы биік, мәдениеті мәртебелі ұрпаққа берілетін ұлттық тәрбиемен бағыт­талғаны дұрыс.
Г.БЕКБАЕВА,
Махамбет аудандық
мәдениет және тілдерді дамыту
бөлімінің бас маманы
