ҚОЛҰСТАТАР – ұрын келген күйеуге қалыңдығының қолын ұстатқаны үшін қыз жеңгесіне берілетін кәде
Қалыңдық әкесінің үйінде оң жақта шымылдық құрылған төсекте отырады
Ал екі әйел күйеуді қалыңдығымен жолығуға алып келеді
Олар осысы үшін күйеуден күйеу шақыру кәдесін алады
Күйеу жігіт қалыңдығына жеткенше бақан тастар, желі тартар, т.б
кәделерін береді.
КҮЙЕУ АТТАНДЫРАР – қайын жұртынан аттанарда күйеу тарапынан берілетін кәденің атауы
Қалыңдығына ұрын барған кезде, ұрынтой өткеннен кейін қайтатын күйеу жігітті қыздың жас жеңгелері қолтығынан сүйемелдеп атына отырғызып жіберетін болған
Осы жеңгесі жосын үшін күйеу аттандырар кәдесін алады.
ОТАУ ЖАБАР – күйеу жігіттің қалың­дықтың жеңгелеріне беретін кәдесі
Күндіз ат шаптырылып, ұзату той өткеннен кейін қалыңдықтың отауы әкесінің үйінің артына тігіледі
Отаудың жабындысы міндетті түрде ақ киізден жасалады
Оны күйеу жігіт қалыңдықтың ұзату тойына ала келеді
Отаудың сүйегін көтергеннен кейін қалыңдықтың жеңгелері отауды жапқаны үшін күйеу жігіттен кәде талап етеді
Күйеу жігіт отау жабар кәдесіне бір мал беріп, оны отау жабар тойына сояды
Сойылған малдың етінен барлығы дәм татып, дастарқан басында мойынтастар ырымы жасалады.
БАЛДЫЗ КӨРІМДІК – күйеу жігітке балдызын көрсетіп, таныстырғанда қыз жеңгесіне беретін күйеудің кәдесі
Күйеу жігіт пен болашақ балдыздың арасында кейін ерекше туыстық жақындық қалыптасатындықтан күйеу жігіт тиісті кәдені ешқандай ың-шыңсыз беретін болған
Балдыз көрімдік неке тойы үрдісінде атқары­латын сан алуан ғұрыптың бірі.
АЯҚ ЖҮГІРТУ – қүйеу жігіттің қалыңдық жаққа жаяу ат жетектеп келгенде әзілдесіп көңіл көтерген қыз жеңгелеріне беретін кәдесі
Ауылға бір шақырымдай қалғанда күйеу баланы қалдырып, ауылға келген атқосшылардан күйеу келгенін естіген қыздың жеңгелері дәм салынған табақпен алдынан шығып күтіп алған
Күйеудің қасына келген әйелдер ас салынған табақты оған үш рет ұсынып, үш рет кері тартып алғаннан соң, тек төртінші ретте дәм татқызған
Ас-тұз әкеліп, күтіп алғандарына риза болған күйеу әкелген кәдесін әйелдерге таратып беру рәсімін істейді
Қыздың үйіне келгеннен кейін де қымыз құйып беріп отырған әйел қолын жеңіне тығып алып, жігіт ыдысты ала бергенде тартып қалады
Осылайша үш рет қайталайды
Үшінші мәртеде ғана ыдысты ұстатады
Бұл үшін де жігіт «аяқ жүгіртер» кәдесін береді.
ЖАМБАССИПАР – үйлену салты барысында атқарылатын кәделердің бірі
Ауылға келіп жүрген күйеуге қалыңдығын оңаша әкеліп табыстырғаны үшін жеңгеге күйеудің беретін сый кәдесі.
ЖЕЛІ ТАРТАР – күйеудің қалыңдыққа ұрын барған кезінде күйеу мен оның жағынан барған құдалардан алынатын кәде.Қыздың жағы келген құдалардың немесе күйеу жігіт пен оның жора-жолдастарының алдынан желі арқан (ала арқан, бақан) секілді киелі саналатын заттарды жерге тастап, өздеріне тиесілі кәделерін алады
Желі арқан (ала арқан, бақан) өсіп-өнудің, өркендеудің нышаны ретінде ерекше құрметтелген
Бұл келген құдалардың, қалыңдықтың жолы ашық, кедергісіз болсын деген ниеттен туған
Осыған орай ел арасында «Қыз жасаусыз болмайды, күйеу кәдесіз болмайды» деген сөз орамдары кездеседі.
КӨРПЕ ҚИМЫЛДАТАР – күйеужігіт қалыңдығына ұрын барғанда берілетін кәделердің бірі
Кеш батысымен ел жат­қасын қалыңдықтың жеңгелері күйеуді отауға алып келеді
Артынан қалыңдықты ертіп әкеліп, күйеужігіттің қасына отырғызады
Осы кезде қыздың бір жеңгесі көрпенің шетін көтеріп, жабайын деген сыңай танытып
Бұл – көрпе қимылдатар кәдесін алады
Күйеу жігіт қыздың жеңгесіне кәде ретінде мата, шыт орамал, т.б
береді.
ҚОЛТЫҚСҮЙЕР – күйеу тарапынан қыз жеңгелеріне берілетін кәденің бір түрі
Күйеудің қалыңдығына алғаш келген кезінде қыз жеңгелеріне шүберекке түйіп арнайы алып келетін сыйы
Оны жеңгелерінің қарсы алып, аттан түсіріп алғанына разылық ретінде ұстатады.
Айгүл Әмірбекова
