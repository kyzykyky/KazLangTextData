Салтанат Ізтілеуова,
филология ғылымының
докторы
Қазақ зиялы қауымы мемлекеттік тілдің даму мәселелерін ұдайы күн тәртібіне қойып келеді
Бұл орайда атқарушы билікпен бірігіп істелген шаруалар мен біршама жетістіктер де жоқ емес
Оның дәлелдерін мына деректерден байқауымызға болады
Егер 1992-1993 жылдары қазақ мектептеріндегі оқу­шылар саны 900 мыңдай бол­са, қазір бұл көрсеткіш ­1 млн
700 мыңға жеткен
2014 жылы мектепке 2 млн
600 оқушы барған
Қазақша оқитын оқушылардың үлесі республика бойынша 65,3 пайызды көрсетіп отыр.
Тәуелсіздік жылдары жо­ғары оқу орындары сту­дент­­терінің қазақ бөлім­дерінде оқитындарының  үлесі де 60 пайыздан асқан.  Қазақ тілінде оқитын оқушылар санының 24 жыл ішінде 2 есеге жуық артуы айтарлықтай жақсы көрсеткіш деп бағалауымызға болады
Демек, қазақ ұлты өзінің ана тіліне бетбұрыс жасай бастады
Мемлекеттік тілдегі құжат айналымы аудармамен, ілеспе хаттарды қоса есептегенде 88 пайызға жеткені де қуантарлық жайт (Тіл саясатына тыңғылықтылық қажет
// Егемен Қазақстан
2014
5 ақпан
1 б.).
Бүгінде қазақ тілінде ға­ламтор да кең қанат жайып, дамып келеді
Қаржы жүйесінде де мемлекеттік тілге ептеп бетбұрыс жасалынуда
Демек, мемлекеттік тілдің қалыпты, эволюциялық дамуында, баяу да болса позитивті қозғалыстар бар
Алайда елдегі тіл саясатында пәрменділік пен тиімділік тұрғысынан алғанда әлі де өзекті мәселелер жоқ емес.
Оның дәлелі Қазақстан мем­лекеттік тілді өз тұғырына қондыруда көптеген дамыған елдерден кейін қалып отырғанын байқаймыз
Мысалы, Испания, Италия, Польша тәрізді мемлекеттерде жергілікті халықтың тілі қоғамның барлық саласында қолданылады
Сонымен бірге қажетті дәрежеде ағылшын тілі қолданылады
Оларда мем­ле­кеттік тіл мәселесі түбегейлі шешілген, демек тілдің жойылып кетуі қаупі жоқ
Қазақстандағы мемлекеттік тіл мәселесі де осындай деңгейден көрінуі тиіс
Дамыған мемлекеттердегі тұрақтылықтың, татулықтың маңызды кепілдерінің бірі ол ортақ тілдің болуы
Ортақ тілі бар, ортақ мәдениет пен құндылықтары бар халықты  бөлшектеу, мемлекеттілігін шайқалту қиын
Мысалы, ортақ қытай тілімен топтасқан Қытай мемлекеті қуатты әрі біртұтас мемлекет
Орыс тілімен топтасқан Ресей мемлекеті де күшейе түсуде
Ағылшын тілімен біртұтас болып отырған АҚШ туралы да осыны айтуға болады.
Сондықтан Қазақстан халқының мемлекеттік тіл арқылы ортақ мүддеге топтасуы бұл қажеттілік
Халық орыс тілімен топтасып, қуатын арттыра алмайды
Мемлекеттік тілдің позициясын күшейтпесек, уақыттан кеш қалуымыз мүмкін.
Тиімді тіл саясатын жолға қоюдың тетіктері белгілі
Алайда, меніңше, атқарушы билік осы тетіктерді жолға қоя алмай келеді
Олар: кеңсенің қазақша сөйлеуі, банк-қаржы жүйесінің мемлекеттік тілде қызмет етуі, тұрмыстық-әлеуметтік саланың, БАҚ пен жарнаманың, одан кейін бүкіл шаруашылықты ұйымдастыру мен жүргізуді толығымен қазақшалау және т.б.
Ол үшін 1995 жылы қабыл­дан­ған Ата Заңымызға тілге қа­тысты толықтыру енгізу қажет
Конституциямыздың 7-ба­бын­дағы «Қазақстан Рес­пуб­ли­касындағы мемле­кеттік тіл – қазақ тілі» деген сөйлемнен кейін «Мем­ле­кеттік, шаруашылық, қар­жылық ұйымдар қызмет­кер­лері мемлекеттік тілді білуі міндетті» деп толықтыру жеткілікті
Себебі  1995 жыл­дан бермен қарай елдің демографиялық картасы түбегейлі өзгерді
Егер 1995 жылы мемлекетжасаушы қазақ ұлты халықтың 44 пайызы болса, қазір 67 пайызға жетті
Демократияның талаптарына сәйкес кеңсе, қаржы, шаруашылық сала басшылары мен қызметкерлері мемлекеттік тілді білуі тиіс
Бұл жерде адамның құқықтары шектеліп қалмайды
Толықтыру осы баптың 2-тармағындағы «орыс тілі ресми түрде қазақ тілімен тең қолданылады» деген талапты жоққа шығармайды
Осымен қатар мемлекеттік тілдің тынысын ашып, оның дамуын жаңа деңгейге көтеруге алғышарт жасайды
Елдің басым көпшілігі болып табылатын қазақ ұлтының этникалық құндылықтарын қор­ғау және дамыту мәселелерін ше­шуге құқықтық алаң жасалынады.
Мемлекеттік тілді ны­ғай­ту ұлттың бірегейленуді кү­шей­тудің негізгі жолы бол­мақ
Ұлттық бірегейлену – азаматтардың ортақ мемлекеті, ортақ мақсат-мұраттарды сезінуі арқылы өздерін ортақ қауымдастықтың, саяси-әлеуметтік ұжымның бір мү­шесі ретінде сезінуі
Ұлттық бірегейлену – Отаншылдық пен патриотизмнің қайнар көзі
Қазақстанда ұлттық бірегейленуге тек мемлекеттік тіл ғана құрал бола алады
Сол себепті қазақтың тілі Қа­зақ­станның ортақ мақсаттары мен құндылықтарын насихаттайды, ұлықтайды
Орыс тіліне қазақстандық құндылықтар мен мақсат-мұраттарды таңа алмайсың
Азаматтар қазақ тілін білу арқылы, оның қолданыс аясының кеңеюі арқылы ұлттық бірегейленуді сезінеді, ұлт үшін, мемлекет үшін күресетін отан­шыл, патриоттарға айналады.
Қазақ тілінің мәртебесін күшейтуде, әсіресе Парламент, Үкімет, облыс, аудан басшылары мемлекеттік тілде іс қағаздарын жүргізіп, қазақша сөйлеуі аса маңызды
Бұл орайда елдегі мемлекеттік аппараттың, барлық кеңселердің мемлекеттік тілде сөйлеуін жолға қоятын, осыны талап ететін мезгіл әбден жетті
Үкімет басшысы, министрлер, облыс және аудан әкімдері қызметке тағайындаларда мемлекеттік тілді білу деңгейін тексеретін емтихан ­тапсыруын заңдастыру қажет
Бұл істің қазақ тілінің тынысын ашатын ең маңызды тетікке айна­ла­тыны дау­сыз
Үкімет өз мем­лекеттік тілді білуді барлық ше­неу­ніктерден талап етуді батыл қол­ға алуы керек
Президенттен мем­­лекеттік тілден емтихан тап­сыр­ғандай әрбір мемлекеттік ме­кеме қызметкерлерінен қазақ ті­лін білуді талап ету нағыз де­мо­к­­­­­ратиялық қоғамның талабы бол­­мақ
Осы бағыттағы то­лық­тырулар мен өзгертулер «Тіл ту­ралы» Заңға енгізілуі міндет.
Қазақстанда орыс тіліне шек­теу қойылып отырған жоқ
Бірақ та қоғамдық қатынас­тар­дың барлық негізгі салаларында мемлекеттік тілге саналы түрде көшуді күшейту пайдалы
Бұл шара тәуелсіз Қазақстанды нығайтудың маңызды жолда­ры­ның бірі
Қазақ тілі арқылы ғана Қа­зақстан өзінің мемлекеттік төл бейнесін жасайды, әлемдік қауымдастықта өз тілімен ерекшеленіп тұрады
Қазақстан халқы мен билігі мем­лекеттік тілді дамытуды жолға қоюды, мем­лекеттің қауіп­сіздігін, елдің тұрақты дамуын, тәуелсіздіктің баянды болуын жолға қою деп түсінгені маңызды
«Қазақ­стан­ның болашағы – қазақ тілінде» деген қағидалық парадигманы бас­шылыққа алу мемлекеттілікті күшейтетіні даусыз
Ал ағылшын, орыс тілдері әлемдік ғылымды, техниканы, ақпарат пен технологияны меңгерудің қосымша құралдары.
Сонымен қатар айта кетер­лік мәселе, балабақша, мектеп, жоғары оқу орындары, бұқа­ра­лық ақпарат құралдары, ға­ламтор сапалы, ғылыми негіз­дел­ген қазақтың төл тіліне ден қоюы маңызды
Тілдің грамма­ти­калық, орфографиялық және орфоэпиялық заңдылық­тары қатаң сақталуы тиіс
Қазір қазақ тілі­нің шұбарлануы, ауызекі айты­латын аймақтық ерек­шелік­тердің БАҚ пен газет, жур­нал­дарда орын алуы белең алып бара жатыр
Қазақтың бай тілі әлемдік ғылыми жаңа­лық­тар терминологиясымен ұдайы байып отыруы, жаңа сөздердің әлеуметтік өмір айналымына дұрыс енгізілуін қадағалап отыру керек
Осылай ету арқылы мемлекеттік тілді ғылымның, техниканың және шаруашылық пен қаржы салаларының тіліне айналдыра аламыз
Сондықтан қазақ тілінің сапалық деңгейін нашарлататын шұбарлану, бұрмалау, қате айту үрдістерін болдырмас үшін бұған тиісті көңіл бөлгеніміз жөн
Жаңа терминдер ғылыми сараптаудан өткізілгеннен кейін ғана қоғамдық қатынастарға енуі керек
Бұл шаруа тіл зерт­теушілеріне, терминкомға, са­рапшыларға зор міндеттер жүк­тейді
Жергілікті әкімдіктер қала жарнамалары мен түрлі атауларға қазақ тілінің дұрыс қолданылуын қатаң қадағалап отыруы қажет деп білеміз
Мемлекеттік тілді  дұрыс қолданбағандарға үлкен көлемде айыппұл төлетуді заңдастыратын да мезгіл жетті.
Соңғы уақытта БАҚ-тан тіл мәселесін айтып-айтып әбден шаршадық, нәтижесі жоқ деген пікірлерді жиі естиміз
Біз бұл пікірлермен мүлдем келіспейміз
Тіл тағдырлы мәселе
Әлеуметтік өзгерістер тілге ұдайы ықпал жасап отырады
Зиялы қауым мен тілшілер қоғамдық өзгерістерге сәйкес, тілдік саясатқа үнемі өзгерістер енгізіп отыруы қа­жет
Әсіресе, ғаламтордың әлеуметтік желілерінде қазақ тілінде дұрыс сөйлеу, әлемдік ғы­лыми жаңалықтар мен техно­логиялық инновациялар жайында ақпараттар беруді жолға қоюдан ұтарымыз көп
Орыс тілінің атқарып отырған қыз­мет­терін қазақ тілі де атқара алатындай дәрежеге көтеру тиімді тіл саясатының қазіргі міндеті болмақ
Қазақ тілін республика халқы толықтай сөйлейтін, пайдаланатын, барлық салаларда қолданылатын тілге айналдыруымыз керек
Сонда ғана тәуелсіздігіміз нығайып, ел халқы отаншыл болып, ұлттық бірегейлену үрдісі оңға басатын болады
Ортақ мемлекеттік тілмен рухани-мәдени, саяси-әлеуметтік топтасқан, ұйыған Қазақстан халқы мемлекет жасаушы қазақ халқымен бірге елді дамудың жаңа сатысына жеткізеді.
Түпкілікті мақсат Қазақ­станның мемлекеттілігін сақтау және нығайту екені сөзсіз
Тіл саясаты да осы маңызды іске қызмет етуі тиіс
Қазақстанның болашағы қазақша сөйлейтін, қазақтың ұлттық құндылықтары мен мұраттарын бойына сіңір­ген, сонымен бірге әлемнің озық жаңалықтарын меңгер­ген ұрпақтардың қолында
Тіл саясатының тиімді болуы осындай өскелең, ұлтжанды, жаңашыл және іскер ұрпақты тәрбиелеуге шешуші ықпал жасауында.
