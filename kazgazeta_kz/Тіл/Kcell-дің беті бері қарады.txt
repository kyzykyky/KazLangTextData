Редакциямызға Павлодар қаласынан  мемлекеттік тілдің  жанашыры Төлен Рамазанұлы деген азамат жиі хабарласады
Облыс орталығындағы мемлекеттік тілдегі олқылықтарды сынға алған оның мақалалары да баспасөз бетінде көрініп жүр
Жергілікті құзырлы органдарға, тиісті мекемелерге де жиі хабарласып, мемлекеттік тілдегі мәтіндерге түзету енгізіп жүреді
Жақында авторымыз тағы да хат жолдап, бірқатар фотоайыптаулар мен мақалалырын жолдапты
Соның бір-екеуін оқырман назарына ұсынып отырмыз. 
«Kcell»-дің беті бері  қарады

Бүгінде елімізде  «Kcell» компаниясы өз жұмысында мемлекеттік тілдің қолданыс аясын кеңейту жұмыстарын жүргізуде
Олардың бұл істе немқұрайдылық танытпауына біз себепші болдық
Ақпарат беретін буклеттердің дені қос тілде болғанымен, жекелеген түрлерінің қазақшасы, орысшасы жеке-жеке жасалады, ал сондай қазақша буклеттерді бір емес, бірнеше орталықта (Павлодар қаласындағы Кривенко, Лермонтов, Толстой көшелеріндегі «Kcell» бөлімшелері) бізге бере алмады
Компанияға хат жазып, қазақша буклеттер сұрауға мәжбүр болдық
Бұл – бір
Ал, екіншіден, лифлеттердің «таусылғаны» рас болса, павлодарлық «Kcell» бөлімшесі Алматыдағы әріптестеріне «қазақша буклеттер жіберіңіздер» деп хабарласпай ма? Сұрау болса, мемлекеттік тілдегі буклеттер Павлодарға неліктен дереу жеткізілмейді? Абоненттерге  конституциялық құқықтарына сай неліктен тең қарамайды?
Жоғарыдағы жағдайды баяндап, «Kcell» орталығына хат жаз­дық
Алматыдан телефон арқылы «қаперге алдық, ойлас­тырып, жуық арада кемшіліктерді жоямыз» деп сендіргенімен, екі жарым ай оң өзгеріс болмады, тек биыл ғана қаңтардың онынан бастап екінші хат жазып, құқымызды қорғау үшін бірнеше азамат сотқа құжат әзірлегенде ғана  «Kcell»-дің «беті бері қарады»
Бес-алты күннен кейін лифлеттер екі тілде бірдей ұсынылды.
Жолдаған хатымызға  орай Алматыдан жеткен хатта: «..Қазіргі уақытта қазақ тіліндегі лифлеттер дайындалып, қалаңыздағы «Kcell» орталығына жолданды…» делінген
Шамасы, былтыр қазан айында жазылған хаттан соң, «мінсіз лифлеттер» жасау қолға алынған болса керек.
Тоқсан ауыз сөздің тобықтай түйіні, осындайда елімізде мемлекеттік тілге қатысты оң өзгерістердің әрқайсысы туған еліне, ана тіліне адал азаматтардың қажырлы еңбегінің жемісі екеніне көз жеткізгендей боламыз
Азаматтарға өз құқын қорғау үшін сотқа жүгіну тәртібін заңгерлер үйретсе екен
Тек «… лифлеттер дайындалып, қалаңыздағы «Kcell» орталығына жолданды…» деген жауаптың сыңайынан  «буклеттер (лифлеттер) республиканың басқа елді мекендеріндегі «Kcell» орталықтарына жолданбаған ба» деген ой көкейде қалды.
***
Көше атаулары сауатсыздықтан қашан арылады?Қазақ тілі «мемлекеттік тіл» мәртебесін алғалы  жиырма үшінші жылға қадам бас­ты, ал елімізде мемлекеттік тілде сауатты жазу мәселесі  жиі көтеріледі
Алайда кей мекемелер жалқы есімдердің өзін дұрыс жаза алмайтын күйден айныған жоқ.
Елді мекендердегі сауатсыз жазылған көше атауларына, көрнекі ақпараттарға жан-жақты талдау жасайтын, қазақша сөздің, сөз тіркесінің, сөйлемнің қате жазылуына жол бермейтін құзырлы мекеме жоқ па? Сауатсыз жазылған көрнекі ақпараттар жөніндегі мәселелер жеке азаматтардың арыз-шағымы негізінде ғана қарастырыла ма? Заң талабы, ереже, бағдарламалық талап жоқ па? Жарнамалық агенттіктерге қазақша-орысша сауатты жаза алатындығы жөнінде сертификат алу талабы қашан қойылады? Бұл сұрақтарды оңтайлы шешпей, көшелердегі сауатсыздық жойылмайды.
Жоғарыда атап өткеніміздей, бүгінде облыс орталығында жарнамалық көрнекі ақпараттар ғана емес, көше атаулары да сауатсыз жазылған
Мәселен, Есенәлиев көшесі атауының қазақша нұсқасы бір ғимаратта екі үлгіде «М.Исиналиев к-сі 1», «М.Есенәлиев көш.1» (орысша нұсқаларында «ул
М.Исиналиева 1») деп көрсетілген, ал «Жас ұрпақ» үйінің қабырғасында «Михаил Есенәлиев көшесі» деп жазылған
Ұлы Отан соғысының батыры Қайырбаев атындағы көше атауы 102-үйде «Қайырбаев к-сі» болса,  34-үйде «Каирбаев к-сі» деп көрсетілген
Шаһарымызда «Ак
Сәтпаев к-сі 55/1», «Академик Сәтбаев көшесі, 59»,  «Академик Сәтбаев көш
59»; «Торайгыров к-сі, 64»; «Бектұров к-сі, 19», «Академик Бектұров көшесі, 19», «Академик Ә.Б
Бектұров к-сі 60» деген көрсеткіштер де бар
Жамбыл көшесіндегі 15-үйдің қабырғасында «ул
Джамбула», ал 18-үйде «ул
Джамбульская» деп жазылған тақтайшалар ілінген
Бұл көше­де қазақша жазылған атау көзімізге түспеді
Көше атауының орысша нұсқасы қате әрі екі түрлі жазылғаны бізге түсініксіз
Жоғары билік тарапынан орысша және қазақша «Жамбыл Жабаев» деп жазу, айту ұйғарылғанда Жамбыл облысы орысша «Жамбылская область» болып бекітілмеп пе еді? Ендеше көшенің осы күнге шейін «Джамбула», «Джамбульская»  деп аталуына не жорық?
Жүргіншілерге арналған көше сілтемелері де мінсіз емес
Кутузов, Амангелді, Катаев көшелеріндегі «Кутузова к-сі», «Амангельды к-сі», «Жаяу-Муса к-сі»; «Камзин к-сі», «Катаева к-сі»; «Ак
Чокин к-сі»  деген көрсеткіштер келіп-кеткен қала қонақтарына сауатсыздығымызды білдіріп тұрғандай
Сондай-ақ «Жәрмеңке» аялдамасы алдындағы бағанға ілінген «Коммеск-өмір» компаниясының тақтайшасында «Естая қ-сы 89» деп жазылған жазу да жүргіншінің көзінен тыс қала алмады.
Тоқсан ауыз сөздің тобықтай түйіні, бүгінгі таңда еліміз электронды үкіметті жетілдіріп, оны халыққа қызмет көрсетуде барынша қолданбақшы
Биыл «Тіркеу кітабы» («Үй кітабы») қолданыстан шығарылмақ» деген ақпарат та бар
Демек, көше атауларын біріздендіру осы бағытта жасалатын қажетті шаралардың бірі болмақ
Компьютер  бір нұсқаны ғана «танитынын» ескерсек, бұл – тұрғындарға көшелерді шатастырмау үшін, қызмет көрсетушінің уақытын үнемді пайдалану үшін де маңызды шаруа емес пе? Әйтпесе, «Академик Ә.Б
Бектұров», «Бектұров», «Академик Бектұров», «Ак.Сәтпаев», «Академик Сәтбаев», «Есенәлиев», «Исиналиев», «Михаил Есенәлиев» көше атауларының бекітілген нұсқасы қайсы? Компьютерден іздегенде қай  нұсқаны жазамыз? «Академик» сөзі де қаланың әр көшесінде әр қилы: бірде – қысқартылған, бірде – толық, бірде – бас әріппен, бірде – кіші әріппен «бейнеленген»
«Ул.» сөзінен кейін жазылған соң, «академик» сөзінің кіші әріппен жазылуы көше атауының орысша үлгісіне тән қателік болып тұр
«Көшесі» сөзінің «… көш.», «… к-сі», «… көшесі» деген бірнеше нұсқасы қолданыста жүр
Жалқы есімнің бірінші сөзі болғандықтан, «Академик» сөзін бас әріптен жазғанымыз абзал десек, көше атаулары «Ак
Шөкин көш.», «Ак
Сәтбаев көш.», «Ак
Бектұров көш.» үлгісінде болғаны дұрыс болмай ма?
Біз қаламыздағы сауатсыз жазулардың жол-жөнекей көзге түскенін ғана сөз еттік
Демек, бұл бағытта атқарылатын іс аз емес.
Төлен РАМАЗАНҰЛЫ
Павлодар
