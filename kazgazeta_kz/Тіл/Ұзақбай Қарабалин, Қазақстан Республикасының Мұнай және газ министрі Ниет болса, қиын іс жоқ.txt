Елбасы Н.Ә.Назарбаевтың «Қазақстан – 2050» Стратегиясы – қалыптасқан мемлекеттің жаңа саяси бағыты» атты Қазақстан халқына арнаған Жолдауында «Қазақстан Республикасында тілдерді дамыту мен қолданудың 2011-2020 жылдарға арналған мемлекеттік бағдарламасында» мемлекеттік тілге қатысты міндеттер қамтылған болатын.
Мемлекеттік тілдің мәртебесін көтеру жолын­дағы осындай жауапты әрі күрделі міндетті жүзеге асыру үшін Мұнай және газ министрлігінде іс-шаралар жоспары әзірленіп қабылданды
Осы жоспардың негізінде төмендегідей жұмыстар атқарылып жатқанын хабарлаймыз:
– министрлік қызметкерлеріне мемлекеттік тілді оқыту курсы ұйымдастырылады, ол үшін тиісті құралдармен жабдықталған қазақ тілі кабинеті ашылды;
– кеңестер, жиналыстар, кездесулер қазақ тілінде өткізіледі;
– министрлік қызметкерлерінің мемлекеттік тілді білу деңгейін анықтау мақсатында «Қазтест» жүйесін қолданып тестілеу жүргізілді;
– мемлекеттік тілдің мәртебесін көтеру, қолданыс аясын кеңейту, іс қағаздарды мемлекеттік тілге көшіру жұмыстары жасалды;
– министрліктің құрылымдық бөлімшелері қажетті әдебиетпен, терминологиялық және түсіндірме сөздіктермен, электрондық оқулықтармен қамтамасыз етілді;
– қызметкерлер арасында «Мемлекеттік тіл – менің тілім» атты байқау өткізіліп келеді және бұдан өзге де жұмыстар атқарылады.
Қазіргі уақытта мемлекеттік тілдің қолданыс аясын кеңейту үшін ешқандай кедергі жоқ деп ойлаймын
Елімізде қазақ тілін үйренуге барлық жағдай жасалып отыр
Ең бастысы, әр адамның қазақ тілінде сөйлеймін деген ниеті болу керек
Осы ретте соңғы уақытта тіл үйренемін деушілердің саны біршама артты деп ойлаймын.
