«Ана тілі» газетінің өткен жылғы нөмірлерінің бірінен журналист Нұрперзент Домбайдың «Қуанышты бөлісе білеміз бе?» деген мақаласын оқып едім
Соған байланысты, өзім бастан кешкен бір қуанышты сәтті оқырман қауыммен бөліскім келіп, қолыма қалам алдым.
Өткен жылы жаздың шуақты күн­дерінің бірінде, жұбайымыз екеуі­міз Астанадан Ақтөбеге пойызбен бет алдық
Темір тұлпар Әйтеке би ауданы арқылы жүріп, онда 20-30 минуттай аялдайды
Сол ауданда ұзақ жылдар партия-шаруашылық қызметкері болған сыныптасым Бақыт Исатаев деген азамат тұратын
1993 жылдан бері, көптен кездеспегесін, аман-саулық білдіріп, хабарласқан едім
Пойыз түс ауа, белгіленген мезгілде, аталған аудан орталығына аялдады.
Купе терезесінен қарасам, Бақыт зайыбы Алмагүлмен, қастарына немересін ертіп, бізді іздеп келе жатыр екен
Қуанышта шек жоқ, құшақ­тасып, қауқылдасып жатырмыз
Қол­­дарындағы дастарқан мәзіретін жайғанда, сыйлы қонаққа арнайы мүшелеп дайындалған бір табақ еттің, бауырсақтың хош исі купе ішін алып кетті.
– Бақыт, соншама дайындал­ған­­дарың не, мен тек қана өзіңмен жүз­десіп қалайын дегенім ғой, – деп жатырмын.
– Әбеке, бәрібір қонақ болғанда да сол сияпатты көрсететін едік ғой, – деп жауап берді Бақыт.
Бұның өзі сыныптасымның бір жағынан әбден сағынғанын, екінші жағынан қонақжайлығын көрсететін еді
Аз уақыт болса да кейбір оқи­ғаларды, балалық шағымызды еске алып, мәре-сәре болдық
Бас-аяғы жарты сағаттай уақыттың қалай жылдам өткенін байқамай да қалдық.
Купедегі жолаушылармен, жол­серікпен дастарқандас болып, Ақтөбеге бір-ақ жеттік
Қуанышты күндеріміз көп, ұзағынан болсын, ағайын!
Әбдіманаф Смағұлов, 
дәрігер
Астана
