 Жуырда «Балапан» арнасында кішкентай балаларға арналған «Балапан қонаққа барады» шарасы бастау алды
Аталмыш шара аясында «Балапан» арнасының өкілдері еліміздің барлық аймақтарында тұратын кішкентай көрермендерімен жүздесті. 
Бұған дейін арна редакциясына ел аймақтарында тұратын кішкентай көрермендерден сан-алуан хаттар келіп түсті
Кішкентай көрермендер жіберген хаттары, соның ішінде өздерінің суреттерін, шығармалары арқылы тоқтамастан телеарнаға деген жылы лебіздерін білдіруде.
Түсірілім тобы Астана, Алматы, Қостанай, Көкшетау және Павлодар қалаларында тұратын кішкентай көрермендеріне қонаққа барып үлгерді
Сол уақытта «Балапанның» шығармашылық тобын балалар қуанышты көңіл күймен қарсы алды
Олар сүйікті арнасымен кездесуді жай ғана күтіп отырмай, арнайы дайындалған тосын сыйлармен қуантып та үлгерді.
Бүлдіршіндер би билеу, ән айту, қызықты әңгімелер айту, сурет салу сияқты өнерін көрсетті
Сонымен қатар өздері тұрып жатқан қаламен қысқаша таныстырды.
Еске сала кетейік, аталмыш шараға қатысу үшін «Балапан» арнасының редакциясына хат жолдауларыңыз қажет
Сол арқылы телеарнаның ұжымы ең қызықты деген хатты таңдап, сіздерге қонаққа жол тартады.
Арай УАЛИЕВА
Астана
