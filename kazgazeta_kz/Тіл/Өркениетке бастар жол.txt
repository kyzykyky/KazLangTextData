Сәрсенғали ӘБДІМАНАПОВ,
Қазақ экономика, қаржы және 
халықаралық сауда университетінің
ректоры
Күні кеше Елбасының Жарлығымен латын әліпбиінің жаңа нұсқасы қайта бекітілді.  Бұл, сөзсіз, тіліміздің бәсекеге қабілеттілігін арттырып, қолданыс аясын кеңейте түсері анық
Жалпы Елбасы «Болашаққа бағдар: рухани жаңғыру» атты бағдарламалық мақаласында қазақ тілін латын әліпбиіне көшіруге байланысты келелі міндеттерді кезең-кезеңімен жүзеге асыруды айтқан болатын. 
Тарихқа көз салсақ, латын әліпбиі әлемде кеңінен қолда­ны­лады
Б.з.б
VІІ ғасырда да Римде грек және этрус әліпбиінің тар­мағы ретінде пайда болып, б.з
І ғасырында қалыптасты
Жазу оңнан солға немесе солдан оңға қарай (брустрофедон бойынша) жазылып, бағыты әрдайым алмасып отырыпты
Б.з.б
ІV ғасырдан бастап жазу тек солдан оңға қарай жазылды
Орта ғасырда латын әліпбиі Еуропаға тарады, Африка, Америка және Азия халықтары пайдаланды, латын сөздерін оқуға негізделген әріп таңбалары қалыптасты.
Еліміздің латын әліпбиіне көшуі ұлтымыз үшін ең маңызды шешімнің бірі және бастысы
­Тарих қойнауына көз жүгіртсек, елдің ел болуы үшін өзіндік тұғыры ­болуы шарт
Біріншіден – аумағы, екіншіден – Тәуелсіздігі, үшіншіден – мемлекеттік тілі.
1929 жылы 7-тамызда КСРО Орталық Атқару Комитеті мен КСРО Халық Комиссарлары Кеңе­­сінің Президиумы латын­дан­дырылған жаңа әліпби – «Біртұтас түркі алфавитін» енгізу туралы қаулы қабылдады
Латын әліпбиінің негізінде жасалған жазу үлгісі 1929 жылдан 1940 жылға дейін қолданылып, кейін ки­риллицаға ауыстырылды
1940 жылғы 13 қарашада «Қазақ жазуын латындандырылған әліпбиден орыс графикасы негізіндегі жаңа әліпбиге көшіру туралы» Заң қабылданды
Сол кезде қазақ тіліне жат, төл дыбысымызға сай келмейтін ц, ю, я, ъ, ь, щ, э, ё, й, һ се­кіл­ді әріптер ен­гізілді
Осынау жылдары бұл мәселеге КСРО басшылығы үлкен дайын­дықпен келді
Олай деуімізге себеп, 40-шы жылға дейін қазақтың маңдайалды көркем сөз майталмандарын, игі жақсыларын жаппай репрессияға ұшыратып өз дегендерін жасады, яғни кириллицаны күштеп енгізді
Соның нәтижесінде біздің тілімізге жат, сәйкес келмейтін емле, ережелер пайда болды
Біз бұдан сабақ алуға тиіспіз.
Қазіргі уақыт талабы да сәт сайын электронды құралдарды жаңғырту үстінде
Сондықтан заман қалауына, ақпараттық жүйелердің жетілуіне сай болу қажет
Осыны ескерген халқымыз әлемдегі озық елдер қатарынан табылу мақсатында латын әліпбиіне көшуді қолдап отыр
Біз латын әліпбиіне көшу арқылы, өркениетті елдердің қатарына қосылып, тіліміздегі ды­быстық жүйелерін ретке келтіріп, қазақ тілінің жазылуы мен дыбыс­талуындағы сөз қолданысында артық кірме сөздерден арыламыз.
2006 жылы Елбасы Н.Назарбаев Қазақстан халықтары Ассамблея­сының ХІІ сессиясында: «Қазақ әліпбиін латынға көшіру жөніндегі мәсе­леге қайта оралу керек
Бір кез­дері біз оны кейінге қалдырған едік.
Әйтсе де, латын қарпі коммуни­кациялық кеңістікте басымдық­қа ие және көптеген елдер, соның ішінде посткеңестік елдердің латын қарпіне көшуі кездейсоқтық емес
Мамандар жарты жылдың ішінде мәселені зерттеп, нақты ұсыныстармен шығуы тиіс» деді.
Сонымен қатар Елбасы 2012 жылғы Қазақстан халқына арнаған Жолдауында да: «Біз 2025 жылдан ­бастап әліпбиімізді латын қарпіне, латын әліпбиіне көшіруге кірісуіміз керек
Бұл – ұлт болып ­шешуге тиіс принципті мәселе» екенін тұжырымдаған болатын
Қарап тұрсақ, Түркия, Германия, АҚШ, т.б
елдерде қазақ диаспорасы латын жазуын пайдаланып жүргені белгілі
Ендеше латын әліпбиіне көшу жалпы түркі халықтарымен болатын ықпалдастыққа да жол ашпақ
Шын мәнінде, күнделікті қолданыста жүрген ұялы телефондардағы жарнамалар, хабарламалар да латын әліпбиімен жазылуда
Өздеріңізге мәлім, интернет желісінде де латын әліпбиіне аударатын транскрипция орнатылған
Латын әліпбиіне көшудің баспалдағы орнығып, іргетасы қалана бастады, сол бағыттағы сәтті қадамдар өмірге қадам басуда.
Жер бетінде латын әліпбиі барлық салада қолданылатыны байқалады
Барлық дәрі-дәрмек атаулары, математика, физика, химия формулалары, көптеген терминдер, мамандықтарға қатысты ғылыми әдебиеттер – барлығы да осы әліпби негізінде
Әлбетте, жазу – барлық халыққа ортақ, мәдениеттерді жалғастырушы, байланыстырушы құндылықтардың бірі
Халықтың сан ғасырлық тарихы, мәдениеті, әдет-ғұрып, елдік құндылықтары, қысқаша айтқанда барлық жетістіктері жазу мұрасы арқылы танылады
Өткен ғасырдағы әліпбиді аз уақыт ішінде сан құбылтудың зияны, яғни жазудың өзгертілуі халықтың мәдени өміріне, әлеуметтік психологиясына әсер еткені баршаға аян
Сол себепті мұндай құбылысқа аса абай болған жөн
Ғалымдардың пайымдауынша, жазу мен әліпби мәселесі бір-бірімен тығыз байланысты болады
Демек, әуелі әр тілдің дыбыс қорын анықтап, содан кейін әр дыбысты әріптермен таңбалау, тілдің табиғатына сай келуі, өзіндік дыбысталу ерекшеліктеріне кері әсер етпейтіндей мәселелер, жазу барысында әр әріптің өзара кездесу жиілігі де назарға алынуы тиіс.
Мұндай күрделі мәселеге аса мұ­қият қарауымыз керек, өйткені ол ұлттық мүддені, ұлттық сананы да қалыптас­ты­ратыны мәлім
Елбасы аталмыш мақаласында: «Егер жаңғыру елдің ұлттық-рухани тамырынан нәр ала алмаса, ол адасуға бастайды» дейді
Бұл салт-дәстүр беріктігі, әсіресе ұлттық санаға тікелей әсер ететін ана тілімізге қатысты мәселе
Тілімізді реформалау – ұлттық сананы жаңа деңгейге көтеретін қадам.
Туған тіліміздің баянды болуы үшін түбі бір Алаш жұртына ортақ әліпби таңдау керектігі айқын
Алаш жұрты деп отырғанымыз дүниенің шартарабында жүрген қандас бауырларымыз
Тарих талайында әрқилы заманды басынан кешірген қандас бауырларымыз Отанынан қол үзіп, кезіндегі астамшыл саясаттың құрбаны болды
Ел-жұртымен қауышуға, тіпті бір жапырақ хат жазып амандық-саулық сұрасуға да зар болды
Оған жанама себептің бірі осы әліпби болды
Қазір бәрі басқаша
Еліміз Тәуелсіз, халықаралық қауымдастық мойындаған, өзіндік даму бағыты бар, посткеңестік елдердің ішінде жетекші елдің біріне айналды
Қандас бауырларымыз да өздерінің тарихи Отанына, аяулы атамекеніне оралуда
Алайда шеттегі қазақ бауырларымызбен әлі күнге дейін өзара ақпарат алмасу мәселелерінде туындап отырған кедергілер баршылық
Оған себеп ортақ әліпбидің жоқтығы
Бүгінгі таңда естуімізше, шеттегі Қытайдағы, Моңғолиядағы қазақ жұрты өзара ақпарат алмасуда латын әріптерін өздеріне ыңғайлы етіп қолданып жүр
Шетелдегі Қазақ жұрты осынау келелі мәселенің оң шешімін бізден, Қазақ елінен күтуде… Жаңа әліпби шетелде тұратын қандастарымыздың басын біріктіруші қызметін атқаратын басты фактор болмақ.
Әлем халықтарының 80 пайызы латын графикасын игеріп, игілігіне пайдаланып, әлемдік ақпараттың 70 пайызын осы таңбамен таратуда
Қазіргі таңда әлем халықтарының ішінде латын әліпбиін пайдаланатын халықтар саны – 1,5-2 миллиардқа жуық
Кириллицаны ұстанып отырғандар – 300 миллионды құрайды
Сондықтан тәуелсіз қазақ елі білімнің, ғылымның, IT технологияның төріне, өркениеттің өріне жетелейтін төте жолға түсуіміз керек
Бүгінгі таңда кириллица жазуын әлемнің 12 мемлекеті ғана пайдаланса, қалған мемлекеттердің көбі латын әліпбиін қолданады
Әлемдегі ең дамыған 30 мемлекеттің 22-сі латын әліпбиін пайдаланады, ең мықты экономикасы бар 10 мемлекеттің – 7-еуі, әлемдегі ең бай 20 мемлекеттің 18-і латын әліпбиін тұтынады
Дүниежүзінде бизнес жүргізуге ең қолайлы 30 мемлекеттің 25-і де – латын әліпбиін қолданушы елдер
Тағы бір дәйек, 2005-2015 жылдары 12,5 миллион мақала шыққан екен, соның 55-75%-ы – латын қарпінде жазылыпты
Ең көп сілтеме жасалатын ғылыми мәтіндердің – 61 пайы­зы латын, 2,7 пайызы – кирилл қарпінде екенін ғалымдар мен сарапшылар алға тартып отырғаны қай-қайсысымызды да ойландырса керек.
Демек, бұл – кең таралған жазу
Мұны, әсіресе жастар жақсы түсінеді
Бабамыз әл-Фарабидің «Дүниені өзгерткің келсе, алдымен өзің өзгер» деген даналық сөзінің мәнісі де осы емес пе?!
Латын әліпбиін алыс шет мемлекеттері, оның ішінде ислам әлемінде көшбасшы орындарды алып отырған елдер (Түркия, Индонезия, Малайзия) қолданады
Азия құрлығының мұсылман емес бөлігінде Вьетнам мен Филиппин қолданса, Қытай мен Жапонияда иероглифтік жазумен қатар, латын транскрипциясы пайдаланылады (атап айтсақ, дәл осы жағынан аталған елдерде компьютерлендіру мәселесі шешілген), Латын Америкасы елдерінің барлығы дерлік латын әліпбиін iске асырды
Сондай-ақ Африка мен Океанияның тілдері дамыған халықтары да өз кәдесіне жаратуда
Демек, бүгінгі таңда латын әмбебап халықаралық әліпби болып отыр, әрі оны қолдану «батысшыл» бағыттың белгісі емес, керісінше, бұл Қазақстанның әлемдік қауымдастықтың құрамына толыққанды мүшесі ретінде енуінің тағы бір мүмкіндігі іспетті.
Жаңа әліпбиге көшу – бүгінгі қазақ қоғамына тың серпін беретін кең ауқымды жоба
Өйткені сол арқылы, әлемдік үдеріске, технология тіліне, тұтас түркі әлеміне жақындай түсеміз
Осылайша, әлемдік деңгейдегі сабақтастығымыз да нығаяды
Дегенмен, бір әліпбиден екіншісіне ауысу оңай шаруа емес
Ол – тұтас қоғамды, мемлекеттің әр азаматын қамтитын өзекті әрі күрделі процесс екенін білеміз
Сондықтан оның ақпараттық қауіпсіздігі де әрдайым назарда болмақ
Сол себепті, латын әліпбиіне көшудің жұмысы рет-ретімен, кезең-кезеңмен жүзеге асуы заңдылық
Көп жылғы тәжірибеме сүйене отырып, мына пікірімді де ортаға салуды жөн көрдім
Бүкіл түркі әлеміне ортақ, осыдан 2-3 мың жыл бұрынғы құндылықтарды зерттеп жүрген ғалымдарымыз үшін де бұл аса пайдалы қадам болмақ
Өйткені мұрағаттардағы, сырт елдерден әкелінген деректерді зерттеп-зерделеу үшін әрі осы бағыттағы том-том қолжазбалар мен зерттеу еңбектерді жарыққа шығаруға жол ашылады.
Қазіргі таңда біздің тарихымызға, мәдениетімізге, тілімізге әлем ғалымдары­ның да қызығушылығы артып отыр
Себебі қазақ тілінің және оның жазу мәдениетінің тым тереңнен тамыр жайған өте құнарлы, бай тарихы бар
Ежелгі дәуірлерде мәдениеті дамып, өркениетке қол жеткізген халықтар санаулы болған
Солардың бірі біздің ататегіміз ежелгі сақтар мен түркілер
Демек, мәдени құндылықтарымыз сонау сақ заманынан бастау алады деген сөз
Есік қорғанынан табылған 26 таңбалы күміс тостағандағы жазу жоғарыдағы айтып отырғанымыздың айқын дәлелі болмақ
VI-VII ғасырлар – ерте орта ғасыр кезеңінде өмір сүрген біздің түп тамырымыз ежелгі түркілердің рухани бай қазынасы – ауыз әдебиеті мен жазу мәдениетін мақтанышпен айтуымызға болады
Бүгінде «Орхон-Енисей жазуы», «руна жазуы» деп аталынып жүрген жазуды бабаларымыз «түрк бітіг» деп атаған
Бұл адамзат тарихындағы ең көне әліпбилердің бірі ретінде белгілі
Қытайдың солтүстігінен Еуропаның солтүстік шығысына дейінгі ұлан-ғайыр жерді мекендеген туыстас тайпалар осы көне түркі тілінде түсінісіп, хат алмасқан
Оған дәлел – Еуразияның әр тарапынан табылып жатқан жазба ескерткіштер, ондағы мағыналы жырлар мен даналық сөздер
Тарихқа көз жүгіртсек, түркі тілдес елдердің мәдениеті, әдет-ғұрпы бір-біріне біте қайнасып жатқан
Осы ретте, қазіргі күллі түркі халықтары қабылдаған латын әліпбиіне көше отырып, бізге беймәлім дүниелермен тыңғылықты танысуға мүмкіндік аламыз.
Тағы бір мәселе, латын графикасына көшуді жастардың қолдайтыны – латын әріптерінің прагматикалық ыңғайлы болуында
Әлемдегі инновациялық жаңа­шылдықтардың барлығы, ең алдымен, латын графикасында жарияланады
Бір сөзбен айтқанда, латын графикасы қазіргі замандағы технологиялық ортаның, коммуникация мен ғылымның ерекшелігіне айналып үлгеруде
Қайсыбір сарапшылар латын әліпбиіне көшудің терең логикасы бар екенін сеніммен айтады
Сондай-ақ бірқатар ғалымдар мен зиялы қауым өкілдері айтқан пікірлерге назар аударсақ, латын әліпбиіне көшудің пайдасы – шет елдердегі (Қытай, Моңғолия, Түркия, т.б.) қазақтармен мәдени, рухани байланыс нығайып, қазақ тілінің төл дыбыстарын таңбалауда ұтымды мүмкіндіктер пайда болады.
Латын әліпбиіне өткен мемлекеттердің тәжірибелерінде «латын әліпбиіне өту процессі орта есеппен 12-15 жыл уақыт талап етеді екен», ендеше, осы мерзімде қазақ тілінің үндестік заңдылықтарын сақтау қажеттігін есте ұстау абзал
Сол сияқты «латын әліпбиіне көшу – түркі әлемі мен Қазақстанның бірігуі» дегенді дұрыс түсінікпен қабылдап, өркениет көкжиегінің еліміздегі әлемдік деңгейін мейлінше кеңейтуге атсалысуымыз қажет.
Жалпы біз 2050 жылға дейін әлемдегі дамыған 30 елдің қатарына енуді жоспарлаған елміз
Латын әліпбиіне көшуіміздің мәні де осы мүмкіндіктерге жол ашады деп ойлаймын
Сол арқылы дүниедегі озық білім мен ғылым, жаңа технологиялар негіздерін де тезірек игереміз.
Латын әліпбиіне көшу бастамасы Қазақстанның рухани болмысы мен қоғамдық ой-санасын өзгертіп, оны жаңғыртуға зор үлес қосары анық
Латын графикасы жер жаһанға кең таралғанының арқасында жастарымыз ғаламтор арқылы ақпарат айдынына еніп, білім мен ғылым саласындағы кеңістікке қол жеткізуде
Содан да болар, латын жазуына көшуге жастар құлшынысы тым басым
Студенттер арасында өткізілген кездесулерде, жеке сұхбаттарда жастар оған ­дайын екендігін нық сеніммен айтып отыр
Бұл қоғамдағы үлкен факторлардың бірі
Келесі фактор – ғаламтор арқылы әлемдік ақпараттануда еш кедергісіз, еркін және жылдам түрде қазақ тілінің орын алуы
Ол да латын жазуы арқылы іске асатын дүние
Сондықтан да мұны тілші-фонолог мамандар ескеріп, жаңа әліпбиді жасауда бағдарламашылардың пікірімен санасуы, бірлесіп жұмыс жасауы қажет
Бұл толыққанды және еш кемшілігі жоқ әліпби жасауға септігін тигізері анық.
«Латыншаға көшудің терең логикасы бар, – деді Мемлекет басшысы.­ ­– Бұл қазіргі заманғы технологиялық ор­та­ның, коммуникацияның, сондай-ақ ХХІ ғасырдағы ғылыми және білім беру үрдісінің ерекшеліктеріне байланысты»
Дүниежүзінде ақпараттың басым бөлігі ағылшын тілінде таратылатынын ескерсек, латын әліпбиі қазақ жастарының әлемдік деңгейдегі биік белестерден көрінуіне ғана емес, дүниежүзіндегі жастармен тіл табыса алатын деңгейде болуына, кез келген ақпаратты, ғаламдық өзгерісті түпнұсқадан оқи алу дәрежесіне көтерілуіне қолдау болып табылады
Сондай-ақ латын әліпбиіне көшу арқылы халқымыздың ғасырлар бойы ұрпақтан-ұрпаққа беріліп, біздің заманымызға жеткен сөз өнерін, қазақ әдебиетінің қайталанбас асыл мұрасын әлемге танытуға жол ашылып, қазақ елін әлем мемлекеттерімен жақындастырып, жарқын болашаққа бастайды.
Еліміз бүгінгі таңда үш тілді оқытуға ерекше мән беріп отыр
Мемлекеттік тіл – қазақ тілімен қоса, орыс және ағылшын тілдері кең ауқымда оқу бағдарламаларына енгізілді
Ағылшын тілі әлемдік ақпараттар мен инновациялардың ағынына ілесуіне қолайлы мүмкіндік береді
Сонымен қатар ағылшын тілін білсең, әлемнің ең беделді жоғары оқу орындарында білім алуға мүмкіндік ашылады
Демек, латын әліпбиі шет тілдерді меңгеруге де оң септігін тигізбек
Ең бастысы, қазақ қоғамын шынайы рухани жаңғыруға әкеледі.
Жаңа бастаманың қашанда көкейге күмән ұялататыны бар
Сондықтан көпшілік арасында: «қазақ мектебін латынша бітірген ертеңгі жастарымыз елдегі жоғары оқу орындарында орысша кириллицада оқытатын мамандықтарға түсе ала ма, білімін жетілдіру мәселесі қалай болмақ?» деген күдіктерін айтып жатады
Елдегі, Ресейдегі жоғары оқу орындарының дені ұлтаралық тілде екені шындық
Бірақ оған күдіктенудің қажеті жоқ
Себебі қазақ, орыс, ағылшын – үш тіл де мектептерде оқытылады
Бұл да болашақты ойлаған жүйелі жұмыс емес пе? Келешегін айқындаған жасөспірім оқитын тілін тереңірек игеруге жастайынан ұмтылары хақ.
Қазақ елі өз Тәуелсіздігін жариялаған 1991 жылдан бері латын графикасына көшу тақырыбы қозғалып, жаңа серпін алуы кездейсоқтық емес
Халқымыздың ана тілі – қазақ тілінен айырылып қала жаздағанын кім білмейді?! Елбасы Н.Назарбаев «Қазақстан-2050» Стратегиясын жариялаған кезде бұл идеяны қазақстандықтардың басым бөлігі дұрыс шешім деп бағалағаны осының айғағы.
Жақында латын әліпбиінің ұзын-ырғасы 300-ге тарта жобасын қарастыры­лып, талдаған жұмыс тобы Елбасымызға төл әліпбиіміздің екінші нұсқасын таныстырды
Онда көптеген халықаралық терминдерді жазуға керек болатын «в», «ф», «х», «һ» әріптері де ескерілген екен
Қазақ тілі ең бай көркем тіл десек те, ауыс-түйіс кезінде төл дыбыстарымыздан айырылып қалмауды, артикуляциялық ерекшелігімізді толық көрсететін, сингармонизм заңдылығын сақтайтын әліпбидің болғанын қалаймыз
Ұлттық сипатымызды, қазақы келбетімізді танытатын, ауызекі айтуға жеңіл, жазуға қолайлы болғаны дұрыс болмақ
Сондай-ақ компьютердің шрифтін, пернетақтадағы белгілерді ауыстырмай-ақ қазақша мәтін басу жеңілдігін беретін әліпби көңілге қонары анық
Жаңа әліпби қосымша ешқандай драйверлерсіз-ақ қазақ сөздерін тере беруге, ақпараттық технологияларда қазақ тілін кеңінен пайдалануға мүмкіндік бергеніне тілектеспіз
Кез келген әліпбиде терілген мәтінді ұялы телефонда болмаса компьютерде болсын санаулы уақытта аударып шығуға мүмкіндік туғызып отырған IT-бағдарламасы мамандарының ұлттық руханияттың дамуына қосып жатқан еңбектері өлшеусіз
Әсіресе латын әліпбиіне көшкен мезгілде кешегі, бүгінгі рухани дүниелеріміздің бәрін с­ауатты қалпында аударып алу міндеті де ұмытылмауы ескерілуге тиіс.
Жер бетінде латын әліпбиі барлық салада қолданылатыны байқалады
Барлық дәрі-дәрмек атаулары, математика, физика, химия формулалары, көптеген терминдер, мамандықтарға қатысты ғылыми әдебиеттер – барлығы да осы әліпби негізінде
Әлбетте, жазу – барлық халыққа ортақ, мәдениеттерді жалғастырушы, байланыстырушы құндылықтардың бірі
Халықтың сан ғасырлық тарихы, мәдениеті, әдет-ғұрып, елдік құндылықтары, қысқаша айтқанда, барлық жетістіктері жазу мұрасы арқылы танылады.

Өйткені 2025 жылға қарай, латын әліпбиі, кирилл жазуымен қатар іс-жүргі­зуге енгізіледі, сондай-ақ оқулықтар, мерзім­дік басылымдар да осы жазуды қолданады
Демек, сөзден іске көшуге де уақыт қажет.
Латын әліпбиіне көшу – қазақ хал­қының алға жылжуына, жаңа заман талабына сай өсіп-өркендеуіне, болашақта еліміздің жан-жақты дамуына үлкен үлес қосады
Мемлекетіміздің елдігін сипаттайтын, ешкімге еліктемей ұлттық кодымызды одан әрі нық қалыптастыруға да септігін тигізері анық
Ертеңіміздің қандай болмағы бүгінгі қаланған іргетасымыздан басталады
Сол іргетас латын әліпбимен тағдырлас болып тұрғаны аян
Ендеше, мына қарбалас тірлік, әлемдік техника дәуірі тұсындағы бәсекеге неғұрлым бейімделген мамандарды даярлау осы әліпбимен келетініне күмән жоқ
Олай болса күрделі мәселені сөзбұйдаға сала бермей жүйелі түрде, ғылыми негізде іске жедел асырудың маңызы қашанда зор.
Елбасы осынау мемлекеттілік маңызы бар мәселеге аса жауапкершілікпен қарауды, жаңа әліпбиді үйрететін сапалы мамандар дайындап, олардың қатарын көбейтіп, мектептерге арналған оқулықтар дайындау қажеттілігін және оның кезең-кезеңмен жүзеге асырылуын қамтамасыз етуді тапсырды
Сонымен, латын графикасына өту жасампаз халқымыз үшін біріншіден, болашақ жас мамандар жаңа сапалық деңгейде білім алуға, екіншіден, бұл – білім саласындағы жаһандық бәсекеге қабілетті неғұрлым бейімделген мамандарды даярлауға мүмкіндіктер ашылады
Оған қоса, жаңа мамандар ашықтық, прагматизм мен бәсекелік қабілет сияқты сананы жаңғыртудың негізгі қағидаларын қоғамда орнықтыратын басты күшке айналады
Үшіншіден, қазақ тілінің латын әліпбиіне көшуі әлемдік ақпараттық кеңістікке еркін енуіне, Қазақстандағы ақпараттық және коммуникативтік технологиялардың кең таралуы мен дамуы­на мүмкіндік береді.
Міне, осы мақсатқа қол жеткізіп, соның жемісін көру үшін білікті тіл мамандары мен оқытушы-профессорлар аянбай тер төгуі керек.
