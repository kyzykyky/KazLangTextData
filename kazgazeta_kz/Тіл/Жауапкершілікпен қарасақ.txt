Тіл байлығын игеру – ана тілін қадір­лейтін, тіл мәдениетінің шыңына қол созатын адамның әрекеті
Ана тілін жақсы білу — әркімнің азаматтық борышы, қоғамда атқаратын қызметінің тірегі.
Еліміздің тәуелсіз мемлекет болып, егемендік алуы тілі мен психологиясына оның өз мәнінде дамуына мүмкіндік берді
Бүгінгі күні мемлекеттік тілді қоғам өмірінің барлық саласына тереңдете енгізу мәселесі үлкен маңызға ие болып отыр
Соңғы кезде мемлекеттік тілдің өрісін кеңейтуге, оның өркен жайып дамуына ықпал ететін қадамдар жасалуда.
«Тіл туралы» Заңның қабылданғаны, оның баптарының жүзеге асырылуының бағдарламаларының жасақталғаны көпке мәлім
Аталған әрекеттердің бастауы мектептерде қазақ тілін оқып үйретуді дұрыс жолға қою болып табылатыны сөзсіз
Сол себепті бұл мәселеге жауапкершілікпен қарауымыз қажет.
Қазақ халқының қаһарман ұлы Бауыржан Момышұлы өз заманында: «Тіл байлығы – елдің елдігін, жұртшылығын, ғылыми әдебиетін, өнеркәсібін, мә­дениетін, қоғамдық құрылысын, салт-санасының, жауынгерлік дәстүрінің, мұрасының қай дәрежеде екенін көрсететін сөзсіз дәлелі, мөлшері» деп тайға таңба басқандай анық та айқын көрсетіп берген болатын
Бұрынғы даналардан қалған «Қанша тілді білсең, сонша мәдениеттісің, сонша байсың» деген де сөз бар
Әрине, құптарлық ой, бірақ өзге тілді білемін деп жүргенде өз тілімізден қол үзіп кетпейік! Тілдерді дамыту – елдердің мемлекеттік саясаттың аса маңызды бағыттарының бірі
Жалпы мемлекеттік тіл саясатын толыққанды жүзеге асыру бұл бұқаралық іске айналғанда ғана көздеген мақсатына жете алады.
Ж.Сәрсенова
