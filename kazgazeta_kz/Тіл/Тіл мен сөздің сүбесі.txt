Сөз құрметтеген қазақтың тілге берген бағасы эпитеттерден-ақ айқын көрінеді
Сөздің мәні мен мазмұнын саралай қолданған халықтың түйінді ойды бейнелі, көркем жеткізу амалдары да, шындықты астарлап жеткізу тәсілдері де, тура айтуға келмейтін дүниені алыстан орағыта жеткізіп, сөз арқылы тәрбиелеу әдістері де ерекше, сүйсіне айтуға тұрарлық құбылыстар
Қазақтың сөз мәйегін сараптай келгенде сөз бен тілдің халық қойған мынадай атаулары бар екені анықталды.
Алғыс сөз
Біреудің екінші бі­реу­ге ықы­ласын, рақметін білдіргенде айты­ла­­тын сөз
Алғысты сөзбен немесе  іс-әре­кет, заттай сыйлық беру, тіпті жақ­сы қарым-қатынас түрінде де білдіруге болады.
Бата сөз
 Адал, ниет жақсы тілек білдіруде қолданылатын игі ізгі тілек сөздер
Дастарқан басында, түрлі жиын-тойларда, адам өмірінде кездесер ірілі-ұсақты қуаныштар кезінде  қуаныш иесіне арнап қол жайып, бата береді
Сондай-ақ қиын сапар, алыс жолға аттанған азаматына ақ жол тілейтін халқымыздың ежелден келе жатқан, кең таралған дәстүрлерінің бірі
Бата беретіндер, көбіне, көпті көрген ақсақалдар мен кемеңгер де дуалы ауызды билер болып келеді
Бата қысылғанда — қуат, қиналғанда — медет беріп, әрбір іс-әрекетіңе даңғыл жол ашып, бәле-жаладан қорғайды деп есептелген.
Бөтен сөз
Керексіз сөз, жай айтыла салған сөз
«Бөтен сөзбен былғанса сөз арасы, ол ақынның білімсіз бейшарасы» (Абай).
Буулы сөз
Іште жатқан, айтыла алмай жатқан сөз
«Буынсыз тілің, буулы сөзің, Әсерлі адам ұлына» (Абай).
Қара сөз
Қаламгердің көркемдік қуа­тын, философиядағы даналық дүние­та­нымын даралап көрсететін  өсиетке толы шешен сөзі.
Қарапайым сөз
Халықтың күнделікті ауызекі қолданыстағы сөздері.
Құрғақ сөз
Мәні жоқ, дәйегі жоқ, алға жетелейтін, қызықтыратын мағынасы жоқ сөз
Қазақта «Құрғақ сөз бас ауыртар, Құр қасық ауыз жыртар» деген мақал бар.
Жақсы сөз
Адамға қуат беретін, мұңайғанда жұбататын, адасқанда жол сілтейтін адал ниетті сөз
Халқымыз: «Жақсы сөз – жанға қуат», «Жақсы сөз – жарым ырыс» дейді.
Қызыл сөз
Құр бос сөз, тиянағы, байламы жоқ сөз, ойсыз жылтыр сөз
Бәйге алмайтын жүйрік көп, қызыл сөзді сүйрік көп.
Жел сөз
Алып-қашпа өтірік сөз, бекер сөз
Қазақта «Жел сөзге ермейтін еркек болмайды!» деген тіркес қалған.
Көркем сөз – эстетикалық мәні күшейтілген, әсерлі, бейнелі сөз
Көркем сөз әдебиет негізін құрап отыратын мәңгілік мұра
Көркем сөздің қадірі мен құдіретіне арналған қазақ халқының талай даналық ойлары, мақалдары мен мәтелдері бар.
Жүйелі сөз
Байыппен, ойланып, айтылмақ ниеті саналы түрде сапталып барып айтылатын сөз
Қазақта «Жүйелі сөз – киелі» деген тұрақты тіркес қалған.
Жылы сөз
Жағымды, ұғымды, өмір сүруге құштар ететін, татуластыратын, дос­тастыратын сөз
Жылы сөз – жанның шуағы.
Шұрайлы сөз
Қаламгер ойын би­лейтін қуатты құрал – тіл
Шұрайлы сөз келе-келе халықтың тіл байлығына айналады.
Маржан сөздер
Халықтың өз даму та­рихында басынан кешкен алуан түрлі оқиғалары жөніндегі жасаған қоры­­тынды, тұжырымдарының түйіні, өмір тәжірибесінен жинақтал­ған фило­со­фиялық ойлардың ұтқыр да ұтымды, жатық та көркем көрінісі, яғни мақал-мәтелдер.
Қанатты сөз
Тұжырымды ой, әуезді ұй­қасқа құрылған өрнекті сөз тіркестері
Қанатты сөз көбіне егіз, жалқы, кейде 3-4 шумақтан тұрады
Көлемі бұл мөлшерден артса, нақыл өлең, терме, толғауға айналып кетеді.
Нақыл сөздер (афоризмдер) – күрделі мәселeлерді терең ете дәл жеткізетін ой шалымы кең, қысқа қайырымды шешен сөз
Ол көп қырлы, түйіндеуге бай, көркемдік дәрежесі жоғары сападағы, қанатты сөз айшығы данышпан ақылдың төзінен, ой көзі айқын көрінетін сөз жасау­шы ұлы шебердің мүсіндеуінен шыққан іші – алтын, сырты – күміс сөз төресі.
Аталы сөз
Мәнді өсиеті мол, тәр­бие­­леуші сөз
Аталы сөзге арсыз жауап қай­тарады
Аталы сөз – баталы сөз (мақал).
Тәтті сөз
Көңілге жағымды әңгіме.
****
Ащы тіл
Өте ауыр, жер-жебіріне жеткізе, қатты айтылған балағат сөз, ызалы сөз, кейіс сөз
Ең ащы да, тәтті де – тіл.
Қызыл тіл
Шешен, орамды жүйрік тіл
Өнер алды – қызыл тіл
Толғауы тоқсан қызыл тіл.
Зәрлі тіл
Улы, ащы тіл
«Әкім емес, кене ме? Жылан ба әлде немене? Зәрлі тілді, улы азу Аш бүйірден жабысты» (Жамбыл).
Буынсыз тіл
Шешен, сөзшең
«Буын­сыз тілің, буулы сөзің Әсерлі адам ұлына» (Абай).
Жалпақ тіл
Жұртқа жатық, түсінікті ауызекі тіл
Қазақ тілі – өзінің даласындай кең пішілген жайдары да жалпақ тіл.(Қ.Жұмәділов).
Қотыр тіл
Біреуге тиісе, біреуді қағына айтылатын сөз.
Өткір тіл
Кесіп түсер тура сөзді кісі; бет-жүзі бар деп иба етіп жатпас тура айтар тіл.
