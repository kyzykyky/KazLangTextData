Қазіргі таңда Қостанай өңірінде де Елбасының «Төртінші өнеркәсіптік революция жағдайындағы дамудың жаңа мүмкіндіктері» Жолдауы мен «Рухани жаңғыру» бағдарламасына байланысты көптеген игі істер атқарылуда
Сонымен қатар басқарма көршілес жатқан Ресей елінің Челябі облысындағы «Азамат» және «Жақсылық» қазақ қоғамдық орталықтарымен де тығыз байланыс орнатып, ондағы қазақтардың өз ана тілдерін ұмытпай, дамытуына септігін тигізіп келеді
Осы орайда облыстық тілдерді дамыту басқармасының бөлім басшысы Бақытгүл СҮЛЕЙМЕНОВАМЕН әңгімелескен болатынбыз.  
– Бақытгүл Зарлыққызы, облыстық Тілдерді дамыту басқармасы көршілес жатқан Ресейдің Челябі облысындағы «Азамат» және «Жақсылық» қазақ қоғамдық орталықтары арасында тығыз байланыс орнаған
Осы жөнінде айтып өтсеңіз…
– Дұрыс айтасыз
Өзім бөлім басшысы болып қызмет атқаратын облыстық Тілдерді дамыту басқармасы Челябі облысындағы қандастарымызбен тонның ішкі бауындай араласа жұмыс істейді
Көршілес мемлекеттердегі ­бауыр­ла­рымызбен арадағы байланыс 2009 жылдан ­басталды
­Жылына екі рет жүздесіп, оларды толған­дырған мәселелерді шешуге талпынып келеміз
Былтыр басқарма ­басшысы Гүлжан Ермашқызы Мендеки­нова­ның ұйытқы болуы­мен Қостанайда дөңгелек үстел өткіздік
Ол өте жоғары деңгейде ұйымдастрылды
Ресейден ат ­басын бұрған ағайындар көп жайды көңілдеріне түйді.
– Сонда сіздер көрші елдегі ана тілімізді оқытатын ұстаздармен қандай мәселелерді талқылайсыздар? Осы жөнінде де қысқаша айтып берсеңіз.
– Ресейдің Челябі облысында 200-ден астам ұлты қазақ мұғалімдер бар
Мәселен, жоғарыда аталған Қостанайдағы басқосуға Ресейдегі Магнитогорск қаласы Уйский, ­Брединский, Кизильский, Чесменский, Агаповский, Верхнеуральский, ­Карталинский және Ноғайбақ ­аудандарынан мектеп ­директорлары, клуб меңгерушілері қатысты
Ана тілдеріне құштарлық таныт­қан сондағы қандастарымызға әдіс­темелік көмек ретінде оқыту бағдарламалары, электрондық оқулықтар таратылды.
– Менің байқауымша, өзіңіз де Челябі облы­сында іс-сапарда жиі боласыз
Ол жақ­та қазақ тіліне деген бетбұрыс қалай екен?
– Қазақ тіліне деген бетбұрыс жақсы
Салт-дәстүрлерін, әдет-ғұрыптарын берік сақтауға әрдайым құлшыныс танытады
Біздің байланыс орнатудағы басты мақсатымыз – көршілес мемлекетте ғұмыр кешіп жатқан бауырларымызды толғандыратын мәселелерге назар аудару
Ол жақтағы қазақтардың ­басты арманы – ұлтымыздың барлық асыл қасиеттерін бойларына сіңіріп, өз ұлтының өкілдерімен шаңырақ көтеру
Сонымен қатар қазақ елінде білім алуды да мақсат етеді.
Бір қуаныштысы, еліміз Тәуелсіздік алғалы бері Ресейдегі туысқандарымыз да атамекенге қарай бетбұрыс жасады
Бәрі де үй ішіндегі тәрбиеге байланысты ғой
Бұл өңірдегі ата-аналар отбасында перзенттерімен қазақша сөйлеседі
Әке-шешелерінің ақыл-кеңестерін басшылыққа алған жігерлі жігіттер мен инабатты бойжеткендердің Қазақстанға келіп жатқандары да аз емес
Олар, әсіресе бас қаламыз Астанада тұруға құштар
Өйткені, бұл шаһар қазіргі таңда әлемге танымал көрікті қалалардың бірі
Осында біржола қоныс аударып, түрлі мекемелерде қызмет атқарып, жоғары оқу орындарында білім алып жатқан қандастарымыз да жеткілікті.
– Сіз жаңа көрші елдегі «Азамат» және «Жақсылық» қазақ қоғамдық орталықтары жайлы өте орынды айттыңыз
Сол ұйымдарға жетекшілік етіп, бауырларымыздың арасында ерекше құрметке бөленіп жүрген азаматтар жөнінде не айтар едіңіз?
– Өзім Ресейде жиі болып тұратын­дық­тан ондағы ұлтжанды, өзінің ана тілі мен дініне, салт-дәстүріне айрықша құрметпен қарайтын кісілерді де көзіммен көріп, айтқандарын жадыма тоқыдым
Мәселен, «Жақсының жақсылығын айт, нұры тасысын» демекші, «Азамат» және «Жақсылық» қазақ қоғамдық орталықтарының жетекшілері Қанат Ситіков пен Үміт Байдәулетовалар сондағы қандастарымыздың арасында өте беделді
Қашанда өзгелерге көмек қолын созып, игі істердің басы-қасында жүреді
Сондай-ақ бұрын Челябі облысындағы Ноғайбақ ауданының әкімі болған ағамыз Қайырбек Сейіловтың де еңбегі ерекше
Ол кісі әлі күнге дейін осындағы ағайындардың басын қосып, өзінің сөзі мен ісінің арасында алшақтық жоқ азамат екендігін айқын байқатты.
– Былтыр Елбасының «Болашаққа бағдар: рухани жаңғыру» атты бағдарла­малық мақаласы оқырманға жол тартты
Биыл Қазақстан халқына арнаған кезекті Жолдауы жарияланды
Екі маңызды құжаттан қандай ой түйдіңіз?
– Бұл қос құжат біз үшін өте маңызды
Оны менің әріптестерім де толығымен қолдайды
Тұжырымды мәселелерді күнделікті қызметімізде басшылыққа алып отырамыз
Тілдің өзі түсінген адамға рухани жаңғыру емес пе?! Мәселен, мемлекет басшысының үш тұғырлы тіл яғни қазақ, орыс және ағылшын тілдеріне байланысты қағидаларын жүзеге асыру мақсатында қаншама жұмыстар жүзеге асырылып жатыр
Бұл жайында басқарма басшысы үнемі айтып отырады
Біз Қазақстан халқы облыстық Ассамблеясымен тығыз байланыстамыз
Қазіргі таңда өңірде 17 ұлттық мәдени орталықтар бар
Олар да мемелекеттік тіл саясатына ерекше көңіл бөледі.
Әсіресе, үш тұғырлы тіл мәселесі басты назарда
Осы сөзіміздің нақты айғағы ретінде бұл күндері 8 топ нақты жұмыстар атқаруда
Атап айтар болсақ, басқарманың мұрындық болуымен «Ммлекеттік тіл – мемлекеттік қызметте», «Тіл шебері» секілді байқаулар өткізіліп тұрады
Бұл байқаулар өзге ұлт өкілдеріне арналған
Сонымен қатар «Тіл парасат» сайысы да ұйымдастырылады.
Өңірімізде қазақ тілін өте жетік меңгерген Татьяна Ситникова, Ольга Тихова, Дима Ромашенко есімді өзге ұлт өкілдері бар
Бір сөзбен айтқанда, қазақ тілін үйренуге талпынып жүрген азаматтар аз емес
Мысалы, осыдан жеті жыл бұрын облыстық Тілдерді дамыту басқармасының жанынан «Тіл дарын» деп аталатын клуб құрылған еді
Клубтың мүшелері өзге ұлт өкілдерінен құралған
Оған негізінен аудандық, облыстық және республикалық байқауларда топ жарып, өздерін жан-жақты көрсеткен жастар қабылданған
Біз қашанда қазақ тілін үйренуге талпынып жүрген өзге ұлт өкілдеріне қолдау танытып келеміз
Әртүрлі шаралар, байқаулар ұйымдастырудағы мақсатымыз да осы.
– Қазақ тілінің латын әліпбиіне көшуі жайында ойыңыз қандай?
– Қазақ тілінің латын әліпбиіне көшуі – тіліміздің бәсекеге қабілет­ті­лігін арттыратыны сөзсіз
Өркениетті елдердің барлығы дерлік осы әліп­бидің негізінде өз жазуларын қалып­тас­тырды
Іс-қағаз жүзінде де, компьютерде де қолдануға да қолайлы
Кирилл әліпбиіне көшкен уақытта қазақ тілінің үндестік заңдылықтары көп ескеріле бермеді
Енді осындай олқы­лықтардың орнын толтыруға жақсы мүмкіндік туып отыр
Елбасының салиқалы саясатының арқасында латын әліпбиіне кезең-кезеңімен көшеміз
Әрине, асығыстыққа баруға болмайды
Жұртшылықтың пікірлері де орынды ескерілуде
Жуырда Елбасының Жарлығымен қабылданған әліпбиге өзгерістер енгізілді
Жаңа әліпбиіміз мемлекеттік тіліміздің дамуына айтарлықтай серпін береді деп ойлаймыз.
– Жуырда Мемлекет басшысы Парламент пен Үкімет қызметі қазақ тілінде жүргізілуі тиіс деген мәселені айтты
Содан кейін ­Парламентте бірқатар өзге ұлттың депутаттары қазақша сөйлей бастады
Бұл қуанышты жайтқа алып қосарыңыз бар ма?
– Иә, әлбетте, Парламент пен Үкімет қызметі қазақ тілінде жүргізіле бастағаны қуанарлық жағдай
Бұл баршамыз көптен күткен шешім болды
Халық қалаулыларының депутаттық сауалдарын қазақ тілінде қойғаны қандай жарасымды
Кеудеңді өз тілің үшін мақтаныш сезімі кернейді
Бұл еліміздегі тіл саясатының жемісі деп айтар едім
Ең бастысы Елбасының қазақ тіліне деген қамқорлығы ерекше екенін көріп отырмыз
Қаншама нәтижелі жұмыстар атқарылып жатыр
Оның барлығы мемлекеттік тіліміздің мерейін өсіріп, абыройын арттыратыны сөзсіз
Қазақстанның әрбір азаматы қазақ тілін жетік меңгерсе, тіліміздің мәртебесі де асқақтары сөзсіз
Сөз соңында айтарым, ата-бабамыздан қалған саф алтындай тілімізді сақтау – баршамыз үшін үлкен парыз.
– Әңгімеңізге рақмет!
Әңгімелескен
Оразалы ЖАҚСАНОВ
