Сарысу – 1928 жылы 3-қыркүйекте Қазақ АССР Халық Комиссарлар Кеңесінің «Қазақстанда көшпелі, жартылай көшпелі және отырықшы аудандарды белгілеу туралы» қаулысына сәйкес құрылған аудан
Орталығы – Жаңатас қаласы
Жаңатас қаласының іргетасы Бүркітті өзенінің бойында орналасқан Көк­су, кейіннен Бүркітті атанған елді мекеннің негізінде қаланған.
Ақтоғай – үлкен Ақтау сілеміндегі тік қабақты, шаттары терең жота.
Кіші Ақтау – Қаратаудың кенді сілемі
Үлкен Ақтаудың солтүстік-шығыс бетін ала қарсы орналасқан
Үлкен Ақтаудан биіктік деңгей сәл аласалау
Басы Билікөл тұсынан басталып, Қаратау қаласының солтүстік-батысына келгенде Тамды өзені арқылы шорт бөлінеді
Кіші Ақтауда Ақсай кеніші бар
Осы күнгі Қаратау қаласының ертеректе Шолақтау қыстағы болып аталу себебі таудың сыртқы пішініне байланысты.
Қараоба – Сарыобамен бір қатарда жатқан қыратты жер
Жон алабындағы көрікті жерлердің бірі.
Сарыоба – Жон өлкесіндегі үлкен жайлау
Тұрғындары бұл алапты жер жаннаты деп санайды
Халық кең өріс, жазда жайлау еткен
Шыбын-шіркейсіз, түн ауасы салқын, бұлағы мол, шалғынды жер
Қатар жатқан Қараоба екеуінің арасы 15 шақырымдай.
Үлкен Қаратау – Қаратаудың 200-ден аса шақырымдай созылып жатқан жотасы
Бұл тау Тянь-Шань тауының күшті бұзылған, ең шеткі солтүстік-батыс жотасы
Осы жотаның Сарысу ауданына және Созақ ауданына қарасты бөлігінде, яғни Үлкен Ақтау қойнауында аса бай фосфорит кені бар.
Жаңарық – Жаңатас қаласынан 6 шақырым қашықтықта Бүркітті өзенінің солтүстік-батыс қанатын ала орналасқан
Жа­ңарықтың осы күнгі орналасқан жері бұрын «Ірімшікті» атанған.
Үшбас – Үшбас ауылының шығысында қол созым жерде қатар орналасқан төбе
Жергілікті халық Бастөбе, Ортатөбе, Аяқтөбе деп ат қойған
Ататөбе, Әкетөбе, Балатөбе деп қойған нұсқалары да кездеседі
Шындығында, алыстан андағайлап көрініп тұратын осы үш төбе бөлек пішімдерімен есте ұзақ сақталады.
Үшқат – Жаңатас қаласының солтүстік-батысындағы үл­кенді-кішілі үш шоқы
Саудакент-Жаңатас күре жолымен келе жатқанда үш қабат бейнеде тұрғандығын айқын көруге болады
Сондықтан да халық оны «Үшқат» деп атандырған
Үшқаттың арғы іргесінде кен ұсақтайтын орталық байыту фабрикасы бар.
Дегерес – Жаңатас қаласының солтүстік іргесінде жазаң алапта оқшауланып жатқан биік жота
Іргесінде Жаңатас қаласына қарасты бөлігі Дегерес ықшамауданы бар
Дегерестің басына телемұнара орнатылған
Дегерес моңғолдың «жаман тау» деген сөзінен шыққан.
Мұхтаршоқы – қазақтың ұлы жазушысы Мұхтар Омарханұлы Әуезов Оңтүстік сапарында Үлкен Ақтау сілеміндегі жолдың оң қанатындағы биік шоқыға шығып, айналаға әбден сүйсіне қарап, Қаратау тарихынан терең ой толғаған екен.
Мұзбел – Шуға асар жолдағы ең биік жолдардың бірі
Негі­зінен Мойынқұм құмының өзі Сарысу ауданы аумағында жеті жалдан тұрады Соның бір жалының атауы «Мұзбел» деп аталады.
«Жамбыл облысының топонимикалық  атауларының анықтамалығы» кітабы бойынша дайындаған өлкетанушы
Молдияр СЕРІКБАЙҰЛЫ
