Журналистердің кәсіби мерекесі күні дәстүрлі басылымдар жөнінде ой толғауды жөн көрдік
Қазір қоғамда ақпараттық технологиялардың дамуымен қатар дәстүрлі басылымдардың рөліне де ерекше мән берілуі керек. 
Ғаламторды қанша жерден мақтасақ та, ол газет пен жур­­налдай бола алмайтынына сенім­дімін
Заман талабын ескерген дұрыс шығар, бірақ тасқа ба­сылған дүниелердің салмағы қашанда жоғары деп ойлаймын.
Бүгінде осыған байланысты екі жақты пікір бар
«Газет-журналсыз өмір сүру мүмкін емес
Бұрынғылар ғаламторсыз-ақ газет оқып, көзін ашқан
Ал жаңа заман адамдарының өмірін онсыз елестету қиын
Ғаламтор адамды елітіп, өзіне тәуелді қылады
Қолдану дұрыс та шығар, бірақ газетсіз елдің тіліне нұқсан келеді» деп аға буын өкілдері баспа­сөз болашағына алаңдаушы­лық танытса, енді біреулері: «Қолымыздағы тетікті бассақ болғаны, ақпараттың барлығы дайын тұр
Газет-журналға жазылып, ақша шығарып не керегі бар? Тіпті болмаса, сол газеттің электронды нұсқасын оқуға болмай ма?» деп қарсы дау айтып жатады.
Бүгінгі ақпараттық­­ техно­логия қарыштап дамыған қо­ғамда ғаламтор айнымас досы­мызға айналғандай
Әйтеуір бәрі керемет, бәрі оңай
Дегенмен, ғаламтордың пайдасынан бөлек, зиянды жағы да жетерлік
Телефонға телмірген жастардың қоғамдық көлікте құлағын бітеп алып, әлеуметтік желілерден шықпай, ешкім­ді елеместен міз бақпай отыратынын қайтерсің?! Тіпті кіп-кішкентай бүлдіршіндер де ұялы телефонның мүмкіндіктерін біліп алған
Ғаламтормен санасы шырмалған бүгінгі буын ертеңгіге қандай өнеге бермек?! Жастарымыз руха­ни жұтаңдыққа ұшырап жатқан жоқ па?! Көкейімізде сан сауал…
Өз басым, бос уақытымды әлеуметтік желіге арнағаннан гөрі, газет-журналмен дос болуды артық санаймын және мұны әдетке айналдырдым
Ғалам­тормен жұмыс істеу тиімді әрі жедел болғанымен, ондағы ақпараттың дәлдігі мен шынайы­лығына ешкім кепілдік бере алмайды
Ал баспасөз беттерінде нақты мәліметтер ғана жарияланады
Елдегі болып жатқан елеулі оқиғаларды жұртшылыққа жеткізіп, жан дүниеңді байытып, ой-өрісіңді өсіретін, сезімге сезім, ойға ой қосып, таным көкжиегін кеңейтетін де газет емес пе? Қажет ақпаратты экраннан оқығаннан гөрі газетті қолмен ұстап, сезініп оқыған көңілге де қонымды, жүрекке жақын
Өзіме солай
Газет – қаншама адамның үздіксіз ізденісі, табанды еңбегі
Ел азаматтары­ның ізгі істері, қоғамдағы өзекті мәселелер жайын айтқан жур­налистердің мірдің оғындай өткір сөздерін газет бетінен ғана табатын сияқтымын.
Алайда қазір жастар газет, кітап оқуға құлықсыз деген пікір қалыптасқан
Мен бұл пікірді теріске шығарар едім
Сол үшін газет-журнал оқырмандарының көп болғанын қалаймын
Сөз соңында айтарым, газет оқу бұл – зиялылықтың белгісі.
Раушан АРМАНҚЫЗЫ
Батыс Қазақстан облысы
