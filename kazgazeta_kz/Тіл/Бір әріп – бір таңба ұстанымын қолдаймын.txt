Мұхит Салқынбаев,
әл-Фараби атындағы ҚазҰУ Шығыстану факультеті Таяу Шығыс және Оңтүстік Азия кафедрасының меңгерушісі
Қазақ әліпбиін латын қарпіне көшіру Қазақ елі тәуелсіздік алғаннан бері барлық ұлтжанды азаматтардың көкейінде жүрген өзекті мәселе еді
Әрдайым ұлттық маңызы бар көкейкесті мәселелерді жеке бақылауында ұстай­тын Елбасы тағы да қоғамда қызу тал­қы­ланып жатқан латын әліп­биіне көшу мәселесін қолға алды
Нұрсұлтан Әбішұлы осы іспен тікелей айналысып жатқан жұмыс тобы­ның жауапты тұл­ғаларымен кездесті
Кездесу бары­сында Елбасы ат­қарылып жатқан жұмыстардың негізгі бағыттарын қолдай­тынын білдіре оты­рып, рефор­маның басқа тілдерге нұқсан келтір­меуін, латын әліпбиіне көшуде қоғамда ақпараттық түсіндіру жұмыс­тарын кең көлемде жүргізуге мән беруді ескертті.
Елбасының осынау мемлекеттік маңызы бар іске жауапты тұлғалармен кездесуін саралай отырып, латын әліп­биіне көшу туралы ұсыныстар мен пікір­лерді тағы бір мәрте ой елегінен өткіздік
Енді тікелей іске көшу үшін «қандай әліпби қоғамда кең қолдау тапты, қайсысы тілдік нормаға сәй­кес келеді» деген мәселе көтерілетіні байқалады.
Жиында сөз болған «Қазақ әліпбиінің латын қарпінде жазылуы» басқа нұсқалармен салыстырғанда ыңғайлырақ көрінді
Дегенмен, бұл алфавиттің де кемшіліктері бар.
Біріншіден, анығырақ айтқанда, «ч» дыбысы мүлде қажет емес, алып тастау, керек
Себебі ол қазақтың төл дыбысы емес, қазақ тілінде кірме сөздерде ғана кездеседі және ол әріптің басқа «ц», «я», «ю», «щ» әріптерінен айырмасы жоқ
Сондықтан «ч» әрпі артық.
Екіншіден, «у» әрпіне байланысты пікір
Латын графикасын қолданатын тілдердің барлығында дерлік ол әріп «u» мен таңбаланады
Болашақ ­интеграцияны ескеретін болсақ, біздің «ұ» дыбысымыз жоғалып кетуі мүмкін
Адамдар «nur» сөзін «нұр» деп емес, «нур» деп оқитын болады
Сондықтан жоғарыда ұсынылған әліпбидегі осы екі әріптің таңбалануын бір-бірімен ауыстырса, дұрыс болар еді.
Үшіншіден, «ш» әріпін «s’» қара­ғанда «с» таңбасымен берсек, артық таң­баларды қолданудан арыламыз
Өйткені «ш» әріпі қазақ тілінде жиі қолданылады.
Төртіншіден, қазақ тіліндегі әріптердің жиі қолданылуын ескерсек, «и» мен «і» әріптерінің таңбалануын да бір-бірімен алмастырған тиімді сияқты.
Дегенмен, бұл нұсқа қосарланған әріптерді қолдану нұсқасынан гөрі қолдануға ыңғайлы деп санаймыз.
Алайда Ахмет Байтұрсынұлы атындағы Тіл білімі институты ұсын­ған «бір әріп – бір таңба» ұста­ны­мы Үкімет тарапынан қолдау тапса деген ойдамыз.
