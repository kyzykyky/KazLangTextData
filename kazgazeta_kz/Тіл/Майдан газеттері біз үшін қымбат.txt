«Ана тілі» газетінің биылғы №12 санында «Майдан газеттерінен» айдарымен берілген журналист Д.Төлебаевтың «Осылай соғысады жігіттер» мақаласына ден қойып, мұқият оқып шықтым
Мақалада соғыс жылдары жарық көрген «Отанды қорғауда» деп аталатын газеттен материалдар берілген екен
Бұл өте құптарлық бастама.
Біздің әкелеріміз осы соғысқа қатысқан ардагерлер болған соң, соғыс тақырыбы біздің буын үшін өте жақын болатыны сөзсіз
Ұлы Отан соғысына байланысты деректерді, мақалаларды баспасөз бетінен, теледидардан әрдайым қарап, оқып, танысып отырамыз
Себебі Ұлы Жеңістің 70 жылдығы әрбір қазақ отбасы үшін орны бөлек мереке деп білемін
Майдан шебінде қаза тапқан отандастарымыз қаншама
Соғыс жылдарындағы тылдағы адамдардың еңбектері де орасан еді ғой
Барлығы бір жағадан бас, бір жеңнен қол шығарып еңбек етті
Ұлы Жеңісті күн сайын, сағат сайын жақындата түсті
Сөйтіп, Кеңес әскерлері өздерінің ұлы мақсаттарына жете білді
Біз өз аталарымыздың даңқты ерліктері үшін мақтанамыз, марқаямыз
Сондықтан соғыс жылдарындағы майдан газеттерінен беріле бастаған материалдарды, очерктерді, хабарларды, т.б
дүниелерді қызыға оқып шықтым
Ерекше әсер алдым
Кейде біз соғыс туралы әртүрлі алып-қашпа әңгімелер естіп, шындыққа онша жанаса бермейтін нәрселер естіп қалып жатсақ, ал бұл газеттер сол кездегі соғыстың өту барысынан шынайы әрі нақты ақпарат беріп отыр
Бұл газеттер сонысымен құнды, сонысымен бағалы
Мақалаларды оқып отырып, солдаттардың, қазақ сарбаздарының жанкешті рухын сезінесің, ерліктеріне сүйсінесің, өзің солардың ортасында жүргендей, әңгімелерін естіп отырғандай, бәрі де жанды
Міне, бұл мақалаларда жазылған, айтылған әрбір деталь, әрбір факті нағыз шындық, нағыз ақиқат
Бұл газеттер кезінде жарық көріп, майдан тақырыбына арналса, бүгінде халықтың игілігіне айналып отыр
Қаншама адамдар осы газеттер арқылы өздерінің туған-туыстарының тағдырлары туралы біліп, олар туралы мәліметтерге қанық болып жатыр.  Мұндай құнды материалдарды ұқыпты етіп сақтап отырған Ұлттық кітапхана ұжымына да алғысымды жеткізгім келеді
Мақалада орынды көтерілгендей, Ресейдің кітапханаларынан бұл газеттердің толық тігінділері табылар ма екен, осы жағына да мән беріп, қаузай беру керек
Өйткені майдан жылдарында жарық көрген қазақ тіліндегі газеттер біздің ұлттық құндылығымыз емес пе? Олай болса, біз оның шынайы бағасын терең түсіне білуіміз қажет.

Ж.Алтай, 
зейнеткер
