Жақында «Өрлеу» біліктілікті арттыру ұлттық орталығы» акционерлік қоғамы филиалының Алматы қаласы бойынша педагогикалық қызметкерлердің біліктілігін арттыру институтының  ұйымдастыруымен «Көптілді білім берудегі смарт-технология: тәжірибе және болашағы» атты қалалық ғылыми-тәжірибелік конференция өтті. 
Аталған іс-шараға жоғары оқу ор­ны­ның ғалым-ұстаздары, қалалық білім бас­қармасының және аудандық білім бөлім­дерінің, сондай-ақ білім беру ұйым­дарының басшылары, мектеп директорлары мен мұғалімдер, Британ кеңе­сінің, АҚШ елшілігінің, Француз альян­сының өкілдері және бұқаралық ақ­парат құралдарының қызметкерлері қатысты.
Конференеция жұмысы мектепке дейінгі ұйымдардағы көптілді білім беру, жалпы білім беретін мектептердегі көптілді білім беру, жоғары оқу орындарындағы көп­тілді білім беру бағыттары бойынша жүргізілді.
Көптілді білім беру жағдайында смарт-технологияларды пайдалану мүмкін­дік­терін зерделеу мақсатында өткізілген жиынды «Өрлеу» БАҰО» АҚФ Алматы қаласы бойынша ПҚ БАИ директоры, педагогика ғылымының докторы Раиса Аж­дарқызы құттықтау сөзбен ашты.
«Өрлеу» БАҰО» АҚ Ғылыми-зерт­теу, инновация және халықаралық ын­ты­мақтастық департаментінің директоры Дана Советқызы, Абай атындағы ҚазҰПУ-нің филология және көптілді білім беру институты, кәсіби шетел тілі коммуникациясы кафедрасының меңгерушісі, филология ғылымының докторы, Педагогикалық білім беру халықаралық ғылым академиясының академигі Таңат Аяпова, Сүлеймен Демирел атындағы университеттің халықаралық қатынас департаментінің директоры, PhD, Британ кеңесінің штаттан тыс тренері Энес Куртай Чыг, Қазақ қатынас жолдары университетінің ассоциациялық профессоры, филология ғылымының кандидаты Салтанат Ризабекқызы, ЕҚЫҰ Аз ұлттар істері жөніндегі жоғарғы комиссариаттың эксперт кеңесшісі Атанасия Стоянова, ЕҚЫҰ Аз ұлттар істері жөніндегі жо­ғар­ғы комиссариаттың ОАББ аймақтық менеждері Гюльназ Саирова, АҚШ елшілігі білім беру бөлімінің менеждері Эльмира Киреева, «Альраминь» ОӘО атқарушы директоры, жоғары санатты ағылшын тілі мұғалімі, Британ кеңесінің штаттан тыс тренері Ануш Бондарева және т.б
ғалымдар сөз сөйлеп, заман талабынан туындаған смарт-технологияның білім сапасын арттырудағы маңызы мен ерекшеліктеріне, педагогикалық принциптеріне тоқталды.
Қазақстан және Қырғызстан елдерін­дегі «Learning A-Z» баспасының ресми дис­трибью­торы, смарт-білім менеждері Юсуф Ерол өз баяндамасынан соң арнайы бағдарламада көрсетілген нөмір бойынша планшет, смарт-фон, суретке түсіру құралын ұтыс ойынына тігіп, қатысушыларды бір серпілтіп тастады.
Конференция аясында Интернет және мобильді Smart-форматтарын пайдалану стратегиялары талқыланып, оны іс жүзіне асыру жолдары қарастырылды
Әдістемелік нұсқаулық әзірлеу қажеттігі ұсынылды
Көптілді білім беруді енгізудің сан қилы проблемалары, кадрдың жетіспеушілігі сөз болды.
Конференция жұмысының қорытын­ды­сы бойынша білім берудің жаңа парадигмасы аясында көптілді білім беруде смарт-технологиялардың маңыздылығын ескере отырып, педагогтардың қашықтықтан біліктілігін арттыру жүйесін пайдалану бойынша сандық және электронды білім беру ресурстарын бағдарламамен қамтамасыз ету жүйесін құру; интерактивті білім беру сабақтарында Smart-орта қалыптастыру арқылы біліктілікті арттыру курстары аясында мұғалімдерді сапалы оқытуға жағдай жасау және т.б
міндеттер қойылды
Сонымен қатар «Көптілді білім берудегі смарт-технология: тәжірибе және болашағы» атты қалалық ғылыми-тәжірибелік конференция жұмысын өткізуде белсенділік танытқан қатысушыларға Алғыс хат пен сертификат берілді.
Бағдагүл Балаубаева
