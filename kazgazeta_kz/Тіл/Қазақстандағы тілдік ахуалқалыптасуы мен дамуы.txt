Бұл мақаламда мен Қазақстан халқы құрамының көп этностық сипат алу тарихына, оның нәтижелері мен салдарына, әсіресе ана тілі мен орыс және ағылшын тілдерін меңгеруге байланысты кейбір мәселелерге тоқталуды жөн көрдім

Асылы, біз Қазақстанда бір ғана ұлт — қазақ ұлты барын, ал басқалары әртүрлі себептермен көші-қон арқылы келген этнос өкілдері, диас­поралар екенін ашық та, анық та айтуымыз керек
Қазақ еліндегі халық құрамының көп этностық сипат алуы негізінде Ресейдің отарлау дәуірінен басталғаны белгілі
Дегенмен, орыс патшалығының ХVI ғасырдың ортасында IV Иван (Грозный) кезінде Қазан (1547-1552 жж.), Астрахань (1556ж.) хандықтарын жеңіп, Сібір хандығы (1555 ж.) мен Ноғай ордасын бағындырудан соң және осы елдерден ұлт-азаттық көтерілістеріне қатысып, жеңілген татар, башқұрт, ноғай және басқа ұлт өкілдері Қазақ хандығын паналаған еді
Олар көбі қазақ арасына сіңіп кеткен-ді, сондықтан 1731 жылы Әбілхайыр хан бастаған қазақ халқының бір тобы Ресейге бодан болғаннан бастап, қазақ елі құрамының көп этностық сипат алу үдерісі басталды деп санаймыз.
Әрине, бұл үдеріске Батыс, Сол­түстік және Шығыс Қазақстанға орыс казактарының біртіндеп кіріп, әскери қамалдар мен бекіністер, станицалар салуы да үлкен әсер етті
Қазақстан ау­мағында төрт казак әскері (Орынбор, Орал, Сібір және Жетісу) болды
Осы бе­кіністердің алғашқысы ХIII ғасырдағы Жайық қаласының орнына 1613 ж
салынған Жайық қалашығы (Яицкий городок) – қазіргі Орал қаласы болды
Қазақ елінің құрамының көп этностық сипаты Ресейдің Оңтүстік Қазақстанды жаулап алып (1864 ж.), Қазақстанды толығымен өзіне қосып алған соң күшейе түсті
1897 жылы жүргізілген Ресей империясы халқының жаппай (всеобщая) санағы қазақ еліндегі халықтың құрамы көпұлттық сипат алуын дәлелдеп берді
Бұл санақ қазақ жерінде қазақтардан басқа қырықтан астам ұлт өкілдері туралы мәлімет береді
Бұлардың ішіндегі ең бастылары орыстар, олар үшке бөлінген: великорус, малорус (украйн), белорус, соңғы екі ұлт өкілдері көбіне өздерін великоруспыз деп жаздырған, себебі великорустарға едәуір жеңілдіктер жасалған.
ХХ ғасырдың басында-ақ Қазақстан халқының көп ұлттық сипаты күшейе түсті
Қазақ жеріне Ресейдің Батысы, Орталық және басқа губернияларынан көші-қон көбейді
1897-1917 жж
аралығында қазақтардың үлесі 81,7 %-дан 58,0 %-ға төмендеді, ал 1926 ж
58,5 % бол­ды
Оның есесіне орыстардың, украин мен белорустардың және басқа да еу­ропалық этнос өкілдерінің саны мен үлесі көбейе түсті: орыстардың саны 454,5 мыңнан 1099,9 мыңға, үлесі 10,9 %-дан 17,6 %-ға, украиндардың саны 79,5 мыңнан 653,3 мыңға, үлесі 1,9 %-дан 10,4 %-ға, татарлардың саны 55,9 мыңнан 93,0 мыңға (үлесі, тиісінше 1,4 %-дан 1,5 %-ға, басқа этнос өкілдерінің саны 77,0 мыңнан 688,3 мыңға, үлестері 1,9 %-дан 11,0 %-ға дейін өсті
1926 ж
орыстар – 20,6 %, украиндар – 13,9 %, белорустар – 0,4 %, немістер – 0,8 %, татарлар – 1,3 %, өз­бектер – 2,1 %, ұйғырлар – 1,0 %, басқа эт­ностар өкілдері – 1,4 % болған
1939 ж
орыстар – 40,2 %, украиндар – 10,8 %, бе­лорустар – 0,5 %, немістер – 1,5­ %-ға жетіп, орысша сөйлейтіндер еліміз халқының жартысына көбіне, ал қазақтар 38 % болып, азшылыққа айналды.
Осы 1920-1930 жж
орыс тілінің қол­даныс ауқымы кеңейіп, қазақ және басқа тілдердің өрісі тарыла бастады
1939 ж
халық санағы Қазақстанда елуден астам ұлт өкілдерінің есебін анықтады
1926-1939 жж
арасы Қазақстан халқының ұлттық құрамында орыс тілінің әсерінің – басқа ұлт өкілдерінің орыс тілін ана тілі деп санауының өсе түскенін нақтылап көрсетіп берді
Қазақстан халқын, оның ішінде қазақтар мен басқа жергілікті этнос өкілдерін христиан дініне енгізу («шоқындыру»), орыс тілін ана тіліне айналдыру отарлық дәуірде-ақ басталған-ды, ал Кеңес өкіметі жағдайында орыс тілі ауқымы күшейе түсті
1926 ж
қазақтардың бар болғаны 1015 адамы ғана орыс тілін ана тілім деп санаса (бұл 0,02  %), 1939 ж
олардың саны 5168 адамға жетіп, үлесі 0,22 % болды, ал 1959 ж
12461 адам болды – үлесі 0,44 %-ға жетті (Население Казахстана по Всесоюзной переписи населения 1939 г
Алматы, издательство «Арыс», 2007 г.)
­
Бұл үдеріс, яғни көп этнос өкілдерінің арасында өз ұлты тілінен айырылып, орыс тілін туған тілім деп ­мойындауы, қазақтармен салыстырғанда, едәуір күшті болып, оның нақты нәтижелері де көбейе түсті
Бұл жағдай славян және басқа еу­ропалық этностар өкілдері арасында айқын байқалды
1926 жылы Қазақстандағы белорустардың 85,6 %-ы орыс тілін ана тілім деп көрсеткен
1926-1939 жж
аралығында орыс тілін туған тілім деген украиндар 29,2 %-дан 37,5 %-ға, немістер 3,2 %-дан 7,0 %-ға, еврейлер 31,6 %-дан 60,2 %-ға жетті
Поляктардың саны 990 адамнан 8,6 мыңға жетті
4,5 есе өсті
Орыс тілін туған тіл ретінде көрсеткендер түркі-мұсылман этностары өкілдері арасында да біртіндеп көбейе бастады, бұл әсіресе татарлар ішінде анық байқалды
1926 ж
516 адам ғана татар орыс тілін ана тілім десе, 1939 ж
6257 адамға жетті, ал үлесі 0,6  %-дан 5,8 %-ға жетті
Кәрістердің Қиыр Шығыста болған кездің өзінде орыс тіліне ауысқандары біраз болған-ды
1939 жылы Қазақстандағы кәрістердің 5,0 % орыс тілін ана тілім деп көрсеткен (РГАЭ, ф
1562, оп
336, д
264, лл
13-14;).
Екінші дүниежүзілік соғыс, онан кейінгі жылдар, әсіресе тың және тыңайған жерлерді игеру кезеңінде, Қазақстан халқы арасында орыс тілі ауқымы ұлғайып, пайдалану деңгейі өсе түсті
Бұл жағдайға қазақтардың өз елінде үлесі 30,0 %-дан төмендеп, азшылыққа айналуы да, сырттан келген мигранттардың (әсіресе, соғыс жылдары көп халықтардың жер аударылуы және т.с.с.) басым болуы да едәуір әсер етті.
1959 жылғы санақ бойынша Қазақстан халқының ішінен 607257 адам өз ұлтының тілі емес, орыс тілін туған тілім деп көрсеткен
Бұл бүкіл Қазақстан халқының 6,5 %-ы еді
Бұл үдеріс, әсіресе славян және басқа еуропалық этностар өкілдерін кеңінен қамтыды.
Кеңес дәуірінің соңғы жылдары Қазақстан халқы арасында орыс тілінің қолданылуы күшейді
1989 жылғы халық санағы бойынша халықтың 35,8 %-ы орыс тілін де екінші тіл ретінде емін-еркін игерген еді, оның ішінде қазақтардың 62,8 %-ы, татарлардың – 64,3 %-ы, ұйғырлардың – 62,0 %-ы, әзірбайжандардың 64,7 %-ы және т.б
ұлттар орыс тілін жақсы білген-ді (Итоги Всесоюзной переписи населения 1989 г
годы
Национальный состав населения Казахской ССР, областей и г
Алматы, Алма-Ата, 1994 г
С
6-7).
Әрине, өзінің ана тілінен соң басқа тілді немесе бірнеше тілдерді меңгеріп, өмірде, еңбекте, әсіресе шығармашылық жағдайда кең пайдалану үлкен жетістікке жатады, бұл орыс тілі арқылы тек Ресейдің ғана емес, Еуропалық, тіпті дүниежүзілік мәдениетке жол ашатын жағдай
Бұл көп этностық жағдайдың бір көрінісі
Сонымен бірге Қазақстан халқының ағылшын тілін меңгеруде де қол жеткен жетістіктері баршылық
Бұл жөнінде Елбасы Н.Ә.Назарбаевтың үш тілді – қазақ, ағылшын және орыс тілін қатар оқыту жөніндегі тапсырмалары іске асуда
Осыдан бес жыл бұрын өткен Ұлттық санақ бойынша (2009 ж.) Қазақстан халқының ағылшын тілін ауызша түсінетіндер – 15,4 %, оның ішінде еркін жазатыны – 7,7 % ға жетті, кейінгі бес жылда Қазақстан халқының ағылшын тілін меңгеруде жаңа жетістіктерге жеткені күмән туғызбасы керек
Ағылшын тілін меңгеруде кәрістерден (24,2 %) кейін болғанымен қазақтардың (17,5 %) республикадағы басқа этнос өкілдерінен едәуір алда келе жатқаны қуантарлық жағдай
Бұл көрсеткіш орыс­тарда – 12,6 %, украиндарда – 8,0 %, немістерде – 9,1 %, белорустарда – 6,8 %, поляктарда – 9,2 % және т.с.с
(2009 жылғы Қазақстан Республикасы халқының Ұлттық санағының қорытындылары
Қазақстан Республикасындағы ұлттық құрам, діни наным, және тілдерді меңгеру
Астана, 2011 ж
314-315 бб.).
Дегенмен, Кеңес дәуірінде тіл мәселесінің көлеңкелі жағдайы, теріс әсері де болғанын айтпасқа болмайды
Сол 1989 жылы Бүкілодақтық халық санағы Қазақстан халқының көп ұлттық сипаты күшейгенін нақтылап көрсетіп берді
Еліміздегі 54 ұлт өкілдері жөнінде есеп жүргізген бұл санақ Қазақстан халқының құрамындағы көп этнос өкілдерінің өз ана тілін ұмытып, орыс тілін туған тілі ретінде көрсеткендерін нақтылай түсті
Солардың ішінде ана тілім деп орыс тілін көрсеткен 88896 қазақ, яғни бұл ұлттың 1,36 %-ы болды, ал 2009 жылы басқа ұлттың тілін ана тілім деп санаған қазақтар саны 114487-ге жетті, бұл 10 млн-нан асқан қазақтың 1,1%-ы еді
Осы жерде бір нәрсені айта кеткен жөн
Себебі бұл деректі шынайы, дұрыс немесе нақты деп санау қиын
Ана тілін білмейтін қазақтардың көбі, әсіресе қала жастары
Олар ұлтын қазақ деп жаздырғанымен ана тілін білмейді
Бірақ соған намыстанып қазақ тілін білеміз деп көрсетеді
Сондықтан ана тілін білмейтін қазақтар саны жоғарыдағы көрсеткеннен бірнеше рет көп десек, қателесе қоймаймыз
Өзінің туған тілі ретінде орыс тілін көрсеткен басқа ұлт өкілдерінің қазақтардан үлесі көп болды
Бұл жағынан еуропалық этнос топтары өкілдері, әсіресе украин, белорус, неміс, поляктар көп ілгері болды.
Бір миллионға жуық немістердің ­ тарихи отанына қайтып кеткендерден қалғандары ішінде 2009 жылы санақта өз ұлтының тілін туған тілім деп санағандардың үлесі 17,0 %-ға дейін төмендеді (178,4 мыңнан 30,4 мыңы ғана), ал қалған 83,0 %-ы (148,0 мыңы) туған тілім деп басқа (әрине, орыс тілін) тілді көрсеткен
Орыс тілі деп көрсеткендердің ішінде алдыңғы қатарда тұрғандар еврейлер мен поляктар болды.
Орыс тілінің пайдалану ауқымы (басқа ұлт өкілдері балаларының орыс мектебінде, арнайы орта және жоғары оқу орындарында, әсіресе кәсіби техникалық, медициналық, табиғаттану мамандықтары бойынша орыс топтарында оқуы, қазақ тіліндегі оқулықтардың жеткіліксіз болуы, олардың басым көпшілігі орыс тілінде жазылуы; баспасөзде, радио мен телекөріністерде орыс тілінің басым болуы, күнделікті өмірде де қазақтардың аздығынан орыс тілінің көп қолданылуы және т.б.) өсуінің түркі-мұсылман этностары өкілдеріне де ықпалы күшті болды
Бұл жағынан татар мен башқұрт өкілдері ерекше көзге түсті
1989 жылы Қазақстандағы 327,9 мың татардың 226,0 мыңы – 68,9 %-ы өз ұлтының тілін туған тілі деп санағанымен, қалған 89,6 мыңы – 27,3 %-ы туған тілі ретінде орыс тілін көрсеткен
11,2 мыңы 3,4 %-ы – қазақ тілін, 1,0 мыңы – 0,31 %-ы басқа тілдерді туған тіл деп санаған
2009 жылғы санақ бойынша татарлардың жартысынан көбі өз ұлтының тілін ана тілі дегенімен, қалған 49,0 %-ның жартысына жуығы басқа тілді (көбінесе орыс тілін) көрсеткен (Итоги Всесоюзной переписи населения 1989 года
Национальный состав населения Казахской ССР, областей г.Алматы
Алма-Ата, 1991, С
215-218: 2009 жылғы Қазақстан Республикасы халқының ұлттық құрамы, діни наным және тілдерді меңгеру
Астана
2011, 307-308 бб.).
Басқа түркі-мұсылман этнос өкілдері бұл үдерістен шеттеп қалмаса да, оның әсері оларға күшті бола қойған жоқ
1989 жылғы халық санағы бойынша 332,0 мың өзбектің өз ұлты тілін ана тілім деп санағандары 95,57 % (317,3 мың) болса, 2009 жылы 457,0 мыңнан 435,8 мыңы –95,5 % болған, ал орыс тілін туған тілім деген өзбектер 1989 жылы 9,2 мың-ақ – 2,77 % болған
2009 жылы басқа тілді туған тілім деп көрсеткен 4,6 % (21,1 мың) болған
Келесі бір түркі-мұсылман этностарының ірі тобы – ұйғырларға келсек, 1989 жылғы санақ бойынша 185,3 мың адамның 176,1 мың өз ұлтының тілін ана тілі деп санаған
Бұл – 95,07 %, орыс тілін көрсеткендер – 5696 адам – 3,07 %, қазақ тілін айтқандар – 2796 адам – 1,51 %
2009 жылы санақ жағдайының өзгеріп, күрделілене түскенін байқатады: 224,7  адамның өз ұлтының тілін ана тілім деп санайтындары 85,0 %-ға түсті, 10,0 %-ға қысқарды, ал басқа тілді туған тілім деп көрсеткендер 15,0 %-ға жетті, яғни 10,0%-ға өсті.
Басқа тілді ана тілім деп көрсеткендер 3,7%-ға түскен, яғни 1,6%-ға кеміген (Итоги Всесоюзной переписи населения 1989 года
Национальный состав населения Казахской ССР, областей г.Алматы
Алма-Ата, 1991, С
215-218: 2009 жылғы Қазақстан Республикасы халқының ұлттық құрамы, діни наным және тілдерді меңгеру
Астана
2011, 307-308 бб.).
1989 жылы Қазақстандағы тәжіктердің 25,5 адамының 23,4 мыңы – 91,82 %-ы, өз ұлтының тілін туған тілім деген
1477 адамы – 5,79 %-ы – орыс тілін, 149 ­адамы – 1,80 % – басқа тілді көрсеткен
2009 жылғы санақ бойынша 36,2 мың тәжіктің 33,5 мың адамы – 92,4 % өз ұлты тілін ана тілім деген, қалған 2762 адамы –7,6 %-ы басқа тілдерді (көбінесе орыс тілін) көрсеткен
20 жыл ішінде өз ұлтының тілін туған тілім деген тәжіктердің саны 10,0 мыңнан аса көбейіп, үлесі 0,6 %-ға өскен
Басқа тілдерді ана тілім деген тәжіктердің үлесі де 0,6 %-ға кеміген (Итоги Всесоюзной переписи населения 1989 года
Национальный состав населения Казахской ССР, областей г.Алматы
Алма-Ата, 1991, С
215-218: 2009 жылғы Қазақстан Республикасы халқының ұлттық құрамы, діни наным және тілдерді меңгеру
Астана
2011, 307-308 бб.).
Өзінің туған тілінен айырылып қалып, басқа тілді (басым көпшілігі әрине, орыс тілін) туған тілін деп санайтындар қалалық мектептерде, оның ішінде балалардың (1-17 жастағы) арасында көбірек кездеседі
2009 жылдың халық санағы бойынша балалардың басқа тілді туған тілім деп санайтындары еуропалық этнос өкілдері арасында көп болды: поляктарда – 92,3 %, белорустарда – 90,3 %, украиндарда – 88,0 %, немістерде – 84,8 %-ға  жетті, ал кәрістерде 66,6 % болды
Қазақ балалары арасында басқа тілді ана тілім дегендер – 1,2 % болса, басқа түркі-мұсылман этностарының балалары арасында бұл көрсеткіш едәуір көп болды, татарларда – 58,4, әзербайжандарда – 28,3, ұйғырларда – 18,8, күрдтерде – 13,2,  түріктерде – 10,7 % болса, тәжіктерде – 8,9, дүнгендерде – 3,2 % болды.
Қазақстан халқы құрамының тәуелсіздік жылдары көп этностық сипатын талдай келе, ана тілі мен орыс және ағылшын тілдерін меңгеруге байланысты төмендегідей бірнеше қорытынды жасауға болады.
1.Тәуелсіздік жылдары Қазақстан халқы құрамының көп этностық сипаты жаңа бағытта, Қазақстан Респуб­ли­касының егеменділігі жағдайында қазақ тілі – мемлекеттік тіл, орыс тілі – ресми  қа­тынас тілі болып, басқа ұлт өкілдері өз ана тілін сақтап, мәдениеті мен салт-дәс­түрін және әдет-ғұрпын дамытуға мүмкіндік жасалған жағдайда, теңдік пен бауырластық та дамып келеді.
2
Қазақ тілінің пайдалану ауқымы тез кеңейіп, өрісі өсе түсуде
Осыдан бес жыл бұрын өткен 2009 жылғы санақ бойынша, республика халқының 74,0 %-ы қазақ тілін ауызша түсінеді, оның ішінде 64,8 %-ы еркін оқиды, оның 62,0 %-ы еркін жазады
Қазақ тілін әсіресе түркі-мұсылман этностары өкілдері басымырақ игеріп, оң пайдалануда: өзбектер – 95,5, ұйғырлар – 93,7;  қырғыздар – 92,7, түріктер – 91,0, тәжіктер – 89,4, әзербайжандар 81,2, күрдтер – 77,5, татарлар – 72,8, шешендер – 56,4, дүнгендер – 49,7 және т.с.с
Славяндар мен басқа еуропалық этнос өкілдерінің де қазақ тілін меңгеруде едәуір жетістіктері баршылық: орыстар – 25,3, украиндар – 21,5, белорустар – 19,0, немістер – 24,7, поляктар – 20,9, кәрістер – 43,4  % және т.с.с.
3
Орыс тілінің ресми қатынас құралы болуы оның пайдалану ауқымын кеңейте түсті десек те болады
Қазақ және басқа көп этнос өкілдерінің жас ұрпақтары орта мектептерде орыс сыныптарында, ал арнайы орта және жоғары оқу орындарында орыс топтарында оқуы, қазақша оқулықтардың аз болуы, бұқаралық ақпарат құралдарының көбі орыс тілінде болуы және т.с.с
жағдайлар қазақ тілінің пайдалану ауқымының кеңейуіне кері әсер етуде.
4
Қазақстан халқының арасында орыс тілінің басымдыққа ие болуы отарлық дәуірде басталып, кеңестік дәуірде кеңінен дамуы салдарында орын алған нәтижелердің әсері тәуелсіздік жылдарында да едәуір көрініс тауып отыр, оның ең көлеңкелі жағдайы еліміздегі әртүрлі этнос өкілдерінің едәуір бөлігі өз ұлты тілдерінен айырылып, орыс тілін туған тіл ретінде қабылдауынан-ақ байқалады.
5
Тәуелсіздік жылдарында Қазақстан­дағы түрлі ұлт өкілдері қазақ тілімен қатар, орыс және ағылшын тілін меңгеру жолында едәуір табысқа жеткенін де айтқан жөн.
6
Мемлекеттік саясатта үш тілді меңгеру мәселесін дамыта отырып, әрбір ұлт өкілдерінің өз ана тілін сақтап қалуына мүмкіндік жасау керек.
7
Мемлекеттік тіл – қазақ тілінің пайдалану ауқымын кеңейту үшін, ауқымды шаралар іске асырылуы керек
Әсіресе, қазақтардың өз ана тілін сақтап, оның пайдалану аясын кеңейте түсу керек
Бұл үшін екі жақтан: 1) жоғарыдан – билік органдары: парламент, министрліктер, облыстық әкімдер басшылығы және жергілікті мекемелер және т.с.с
2) қалың бұқара, ең алдымен қазақтар ана тілін қолдануды үлкен жауапкершілік, ел тәуелсіздігі мәселесі, ұлт тағдыры мен болашағы деп қарауы қажет.

Мәлікайдар Асылбек,
Қазақстан Республикасы Ұлттық
ғылым академиясының академигі,
тарих ғылымының докторы,
профессор
