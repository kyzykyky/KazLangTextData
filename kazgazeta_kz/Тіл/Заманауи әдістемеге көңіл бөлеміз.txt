Айгүл ҚОНАРБАЕВА, 
филология ғылымының 
кандидаты, 
профессор
Өскемен қаласындағы Д.Серікбаев атындағы Шығыс Қазақ­стан мемлекеттік техникалық уни­верси­теті Елбасының тапсырмасын орын­дау аясында үш тілді оқытуға көңіл бөлуде
 Жалпы, үш тілді меңгеру не үшін керек деген мәселеге азды-көпті тоқтала кетсем деймін
Қазақ тілі, ана тіліміздің елімізде мемлекеттік тіл деген мәртебесі бар
Оның аясын кезең-кезеңімен дамыта түсу қажет
Сонымен қатар қазір әлем елдері бұрынғыдай оқшауланып өмір сүре алмайды.
Экономикалық, мәдени-гуманитар­лық байланыстардың жыл өткен сайын артып келе жатқанын байқап отырмыз
Ағылшын тілі – мұндайға кең жол ашады
Әсіресе, бизнес, жаңа технологиялар саласында
Ал орыс тілі мен ағылшын тілі әлемдік кеңістікте интеграциялануға жақсы мүмкіндік беретіні рас
Бірнеше тілді меңгерген азаматтар нарықта бәсекеге қабілетті болады.
Университетімізде ағылшын тілін оқыту жолының алғашқы сатысының негіздері қаланған
«Шет тілдері» кафедрасының меңгерушісі, педагогика ғылымының кандитаты, доцент Арай Сәрсенбаеваның басшылығымен жаңа жобалар, тың оқыту бағдарламалары жасалды.
Бүгінгі күні университетте шетел оқу орындары, ұйымдары мен студенттері, магистранттар, докторанттар, оқытушылармен алмасып, білім және ғылыми инновациялық жұмыстарды бірлесіп жүзеге асыру үшін 100-ден астам шетел университеттері және ұйымдарымен (Австрия, АҚШ, Жапония, Ұлыбритания, Польша және т.б.) 125 келісімшарт жасалған.
«Қазақстанға шетел ғалымдары мен консультаттарын тарту бағдарламасы» бойынша университетке шетелдерден 231 ғалым келіп магистранттарға, докторанттарға дәрістер оқып және олар­дың диссертациялық жұмыстарына басшылық жасады
Сондай-ақ ШҚМТУ студенттері шетелдерге барып тәжірибе алмасуда
Сонымен қатар университет кітапханасы «Тілашар» білім орталығын ашты
Мұнда ағылшын, неміс, француз, корей, қытай тілдеріндегі барлығы 5000 дана оқулықтар, әдеби кітаптар, сөз­діктер, электронды басылымдағы журналдар бар.
Елімізде ағылшын тілімен қатар орыс тіліне көңіл бөлініп келеді
Мәселен, орыс тілін оқыту ісінде де заман талабына сай жаңа оқулықтар, оқу-әдістемелік құралдар бар
Тілді оқытатын оқытушы-мамандардың біліктілігі мен олардың кәсіби дең­гейінің үнемі дамып, жетіліп отыруына жағдай жасалуда.
Әрине, үш тілді қатар оқыту үшін еліміздің білім беру саласы мамандарының алдында көптеген міндет-мақсаттардың тұрғаны мәлім
Бұл орайда жаңа инновациялық әдіс-тәсілдер мен технологияларды меңгерген, тың идеяларды жүзеге асыратып, бәсекеге қабілетті оқытушы-маман кадрларға сұраныс қашанда жоғары
Осы ретте жаңа оқулықтар мен оқу-әдістемелік кешендерді қалыптастыра білуіміз керек.
Шығыс Қазақстан мемлекеттік тех­ни­­калық университетінің басшылы­ғы­на ректор болып, биология ­ғылым­ы­­ның докторы, профессор Жасұлан Шаймардановтың келуімен оқу орнымызда білім беру жүйесінің бәсекеге қабілеттілігін арттыру бағыты бойынша көптеген шаралар қолға алынды
Атап айтқанда, адам капиталын дамыту, ел экономикасына қызмет ететін кәсіби білікті, жоғары сапалы техникалық инженер мамандар даярлау, оларды келешекте отаншылдық рухта тәрбиелеу, сондай-ақ болашақ мамандардың бірнеше тілді меңгеріп, шетелдермен еркін қарым-қатынас жасай алатын мәдениетті тұлға қалыптастыру бағытында ауқымды жұмыс жүргізілуде.
Бұрынғы бес факультеттің орнына оңтайландырылған үш «Инженерия», «Ақпараттық технология және бизнес», «Жер туралы ғылым» факультеттері ашылды
Техникалық мамандықтардың кәсіби бағыттарына аса зор көңіл бөлініп, факультеттер мен кафедралардың жұмысы жаңаша ұйымдастырылды
Университет үш сатылы білім берудің: бакалавриат, магистратура, докторантура жүйесінде болғандықтан және қашықтықтан оқыту бөлімдері үшін, оқыту үрдісінде пайдаланатын жаңа дәрісханалар ашылды
Әрбір студенттің компьютер мен электронды техниканы еш қиындықсыз жетік меңгеруіне жақсы жағдай жасалған.
«Қазақ және орыс тілдері» кафедра­сы­ның байқау бойынша жаңадан тағайын­далған меңгерушісі филология ғылымының кандидаты, доцент Гүлзада Асаубаева Елбасымыздың «Қазақ тілінің мемлекеттік қызметте де, өндірісте де, ғылымда да, білім беруде де дәл орыс тілінше қолдануы үшін бәрін істеу қажет» деп айтқан пікірін орындау оқытушылар үшін бас­ты бағдар екенін түсіндіріп, кафедра жұмысын жандандыруда
Мемлекеттік тілді ары қарай жетілдіремін, үйренемін, оқимын деуші студенттер мен басқа да ұлт өкілдеріне арналып ашылған «Руханият» орталығы жұмыс істейді.Ол қажетті ақпараттық құралдармен, оқу-әдістемелік материалдармен жабдықталған
Мұнда әртүрлі деңгейде оқыту бағдарламасымен оқытатын курс­тар да жұмыс жасайды
Курс соңында бітірушілерге арнайы сертификат беріледі
«Абай» клубының мүшелері де осында өз жоспарларына байланыс­ты әртүрлі іс-шараларға дайындалып, оларды өткізеді
Қалалық,облыстық олимпиадаларға қатысуға дайындалады
Кафедра оқытушылары «Қазақ тілі» мен «Кәсіби қазақ тілі» пәндерінен жаңа оқулықтар жазды
Орыс тілін дамытуға арналған «Лингвистикалық» орталық та ойдағыдай жұмыс істейді
Орталықта «Пушкин» клубы бар, мұнда әсіресе қазақ тілінде оқитын студенттер білімдерін жетілдіреді
Орыс тілінен олимпиадаларға, конкурстарға дайын­далады, лингвистикалық сауалнамалар дайындап, зерттеу жұмыстарын жүргізеді.
ӨСКЕМЕН
