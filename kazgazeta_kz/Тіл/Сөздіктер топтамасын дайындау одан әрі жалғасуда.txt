Асқарбек ҚҰСАЙЫНОВ,
академик, терминологиялық сөздіктер топтамасын дайындау бағдарламасының ғылыми жетекшісі
Мәдениет және ақпарат министрлігі Тіл комитетінің тапсырысы негізінде Педагогикалық Ғылымдар Академиясы 2012 жылдан бері 30 томдық ғылыми салалық қазақша-орысша, орысша-қазақша терминологиялық сөздіктер топтамасын дайындау жұмыстарын атқарып келе жатқаны белгілі
2012–2013 жылдары осы сөздіктердің 20 томы дайындалып, Мемтерминком мәжілісінде мақұлданған болатын
Үстіміздегі жылы соңғы 10 томы дайындалғанын айта кету керек.
Мұндай көлемді еңбек алғаш рет 1998–2000 жылдары шығарылған болатын
Қазіргі сөздіктер осы сөздіктер топтамасы негізінде дайындалуда.
Заман озған сайын термин саласы да қорда­ланып, кеңейе түсетіні хақ
Сондықтан бұл сөздік­терді қайтадан жасаудағы мақсат терминдерді жетіл­діріп, біріздендіріп, жүйелеп отыру еді
Екін­­шіден, 1998–2000 жылдары дайындалған сөз­діктер мұқият зерттеп, зерделеп, аудармаларын толық қайтадан қарап, өңдеп шығуды қажет етті
Үшіншіден, ол сөздіктерде 4000–5000 термин болса, енді әр сөздіктегі терминдер санын 11000–12000 межесіне  жеткізу мақсаты  тұрды.
Сөздіктерді дайындау үшін алдымен авторлық ұжымдар құрылды
Оған сол жылдары жарық көрген терминологиялық сөздіктердің авторлары, ғалымдар мен сала мамандары тартылды
Мәселен, сөздіктерді дайындауға 28 мекемеде – оқу орындары, ғылыми зерттеу институттары, академиялар, министрлік және Парламентте қызмет ететін 46 ғылым докторы, профессорлар, 40 ғылым кандидаттары мен доценттер атсалысты.  Бұл ретте, жалпы 114 адам тынымсыз еңбек етті
Авторлық ұжым құрамында А.Байтұрсынұлы атындағы Тіл білімі институтының қызметкері Айсәуле Аманбаева, Айгүл Әмірбекова, Нағима Әшімбаева, Ғалымжан Ермекбай, Сәрсен Құлманов, Шарбат Нұрмышева, Назгүл Оспанғазиева, Нұрлан Шүленбаев сынды ғалымдар болды.
Сөздіктерді сапалы дайындау мақсатында А.Байтұрсынов атындағы Тіл білімі институтының ғалымдарымен бірлесе отырып әзірлеген «Қазақша-орысша және орысша-қазақша (екі тілді) салалық ғылыми терминологиялық сөздіктер топтамасын әзірлеу принциптері (ұстанымдары)», 2012 жылы жарық көрген Тіл комитеті ұсынған «Бекітілген терминдер жинағы», 2011 жылы жарық көрген А.Байтұрсынов атындағы Тіл білімі институты дайындаған 15 томдық «Қазақ әдеби тілінің сөздігі», Е.Н.Шипованың «Словарь тюркизмов в русском языке» деген сөздігі, Кеңес Юсуповтың «Ресми мәтіндер аудармасы: сипаты мен ерекшелігі», Герольд Бельгердің «Записки старого толмача» сияқты кітаптары, сонымен бірге осы уақытқа дейін жарық көрген салалық терминологиялық сөздіктер, басқа да сөздіктер мен терминологияға қатысты көптеген ғылыми еңбектер басшылыққа алынды.
Әр авторлық ұжым өз сөздіктерін дайындап болғаннан кейін оны талқылау жұмыстары жүр­гізілгенін айта кеткен жөн
Алдымен жақын салалар анықталып, топтастырылды
Мұндай талқылаулар өте нәтижелі өтіп отырды
Ұзақ жылдар бойы сөздіктер жасап, оқулық жазып жүрген 40-50 оқытушы-ғалымдар және А.Байтұрсынов атындағы Тіл білі­мі институты ғалымдары әр терминді жеке-жеке талқылауға салу арқылы нәтижелі жұмыстар жүр­гізілді
Атап айтсақ, термин жасау мәселесінің ғы­лыми негіздері, сала терминдерін қалыптастыру жолдары, шетел терминдерін дұрыс аудару реті, сөз­жасам мәселелері, көне сөздерді пайдалану тә­сіл­дері, сала терминдерінің қамтылуы, қазақ тілі заңдылықтарының сақталуы, жалпы термин жасау проблемалары және т.б
мәселелер талқылау отырысының негізі болды
Мұндай отырыстарда бір шешім табу  оңай болмағаны анық
Сондықтан сала терминдерін жүйелеп жазып талқылау әдісін кеңінен пайдаланып отырдық
Бұл әдіс өзінің тиім­ділігін көрсетті.
Ұлттық ерекшеліктерімізді, салт-дәстүрімізді және т.б
құндылықтарымызды көрсететін көптеген қазақ терминдерінің осы уақытқа дейін орыс тілінде аудармалары жоқ
Мысалы, Бас табақ, Құда табақ, Күйеу табақ, т.б
Осындай терминдерді жүйелеп жазып, талқылап, филолог ғалымдармен ақылдасып, олардың орыс тіліндегі баламаларын бердік.
Жалпы терминжасам ісі – бүкілхалыққа ортақ іс
Терминдер жасау сала мамандары мен термино­лог ғалымдардың ісі болғанымен, оған жалпы жұрт­­шы­лықтың да атсалысқаны абзал
Бұл ретте,  «Ана тілі» газеті «Оқырманмен ойласу» айдарымен оқырмандар назарына терминдерді ұсынып отырды
Үстіміздегі жылы «Терминжасам: Ұсыныс
Пікір» деген тақырыппен газеттің 10 санына 1093 термин жарияланған екен
Бұл жұмыс та оң нәти­жесін берді
Себебі оқырмандар белсенділік танытып, терминге байланысты өз пікірлерін білдіріп жатты.
Дайындалған сөздіктердің сапасын арттыруға Қазақстан Республикасы Үкіметі жанындағы Мем­лекет­­тік терминология комиссиясы мүшелері мол үлес қосты.  Әуелі әр сөздік алдын ала анықталған Мем­терминкомның бір мүшесіне тапсырылды
Мемтерминком мүшелері сөздіктерді мұқият қарап, 2500 мыңнан аса  терминдерге қатысты ұсыныс-пікірлер айтты
Айтылған барлық ұсыныс-пікірлер бойынша авторлар Терминком мүшелерімен  ақылдаса отырып тиянақты жұмыс жүргізді
Айта кетерлігі, осы ұсыныстардың 60–70 пайызы қабылданды.
Түйіндеп айтар болсақ, мұндай еңбектің дайындалуы елімізде тіл дамыту саясатын іске асыру мақсатында елеулі жұмыстар атқарылып жатқанының айғағы.
