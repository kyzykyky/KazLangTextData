 Жақында Қостанай шаһарындағы Кәсіподақ үйінде облыстық тілдерді дамыту басқармасы және «Жас Атамекен» жас кәсіпкерлер клубының ұйымдастыруымен «Мемлекеттік тілде іс жүргізу» тақырыбында мемлекеттік қызметкерлерге арналған семинар болып өтті. 
Бұл маңызы ерекше басқосуға өңірдегі қалалар мен аудандық әкім­діктердің, облыстық басқар­малардың атқарушы органдарының қызметкерлері қатысты.
Осынау тиісті деңгейде ұйымдас­ты­рылған семинардың мақсаты — мемлекеттік органдардың жұ­мыс барысында мемлекеттік тілдің қолданылуын реттейтін нормативтік-құқықтық құ­жаттар мен мемлекеттік органдардың өкілдерін таныстыру және мемлекеттік тілде іс жүргізу бойынша жұмыстарды жақсарту жөнінде мемлекеттік органдар үшін ұсынымдар қабылдау еді.
Онда семинарды облыстық тіл­дерді дамыту басқармасының басшысы Гүлжан Мендекинова ашып, күн тәр­тібіндегі мәселеге жан-жақты тоқталды.
Содан кейін аталмыш облыстық басқарманың бөлім жетекшісі Кенжеғали Бимағанбетов «Мем­лекеттік органдарда мемле­кеттік тілдегі құжат айналымы және ісқағаздарын жүргізуді реттейтін нормативтік-құқықтық актілері» деген тақырыпта баяндама жасады.
Сонымен қатар басқосуда облыс әкімі аппаратының құжаттамалық қамтамасыз ету бөлімінің бас маманы, журналист Мираш Жүнісбеков «Сапалы аударма – бүгінгі күннің талабы» тақырыбында сөз сөйлеп, ой-пікірлерін ортаға салды
Ол қазіргі таңда сапалы аударма үлкен мұқият­тылықты, жауапкершілікті және терең білімді талап етерін жеткізді
Сол себептен де аудармашылар әрқашан да өз қызметтеріне адалдық танытқандары абзал екенін айтты.
Жиынға қатысқан облыс әкім­дігі архивтер және құжаттама бас­қар­ма­сының қызметкері Жансая Жыл­дам­құлова, Меңдіқара ауданы­ның мәдениет және тілдерді дамыту бөлімінің бас маманы Әлия ­Байте­мірова, Қостанай ауданы әкімінің аппа­ратының бас маманы Кенжегүл Тапелова көтеріліп отырған мәселеге байланысты көзқарастарын білдірді.
Шара соңында өңірде мем­ле­кеттік тілде іс жүргізуді жоғары деңгейде атқарып жүрген білікті ­мамандар Гүлбаһрам Мүкенова, Гүлшат Жарбосынова, Әлия Байтемірова, Айнұр Ораз­баеваларға облыстық тілдерді дамыту басқармасының Алғыс хаттары салтанатты түрде табыс етілді.
Оразалы ЖАҚСАНОВ
Қостанай облысы
