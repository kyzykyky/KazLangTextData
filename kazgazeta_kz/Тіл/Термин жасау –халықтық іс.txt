Қазақстан Республикасы Мәдениет және спорт министрлігі Тілдерді дамыту және қоғамдық-саяси жұмыс комитетінің тапсырысы негізінде Педагогикалық ғылымдар академиясы 2012-2014 жылдары ғылым мен техника, экономика мен мәдениеттің барлық салаларын қамтыған 30 томдық ғылыми салалық қазақша-орысша, орысша-қазақша терминологиялық сөздіктер топтамасын дайындады.
Сөздіктерді дайындауға 52 мекемеде – жоғары оқу орындарында, ғылыми-зерттеу институттарында, академияларда, министрліктер мен Парламентте, салалық мекемелерде жұмыс жасайтын ғалымдар мен сала мамандары, жалпы 350-дей адам атсалысты.
Барлық сөздіктердің автор­лық ұжым құрамында А.Байтұрсынұлы атындағы Тіл білімі институтының ғалымдары бірге еңбек етті.
Сөздіктер Терминком мәжі­лістерінде мұқият талқы­ланды
Комиссияның 29-та­мызда өткен мәжілісінде сөздік­терді ха­лықтың талқысына, көп­шіліктің сарабына салу жөнінде ұсыныс айтылып, бұл ұсыныс министрлік тарапынан да қолдау тапты.
Терминжасам ісі – бүкіл ха­лық­қа ортақ іс
Термин жасау сала мамандары мен терминолог ғалымдардың ісі болғанымен, оған жалпы жұртшылықтың да араласқаны дұрыс
Себебі – тіл халықтікі, жалпы ортақ байлық
Сондықтан сіздердің ұсыныс-пікірлеріңізді білу, әртүрлі нұс­қаларды қарастыру үшін осы сөздіктердегі терминдік атаулар Педагогикалық ғылымдар академиясының сайтына (www.apnk.kz ) салынды.
Өз пікірлеріңізді 30-қыр­күйекке дейін мына электрондық мекенжайға  жолдауларыңызды өтінеміз: apnkaz@mail.ru
Жұмыс тиімді болу үшін ұсы­ныс-пікірлеріңізді дәлме-дәл айтуды өтінеміз
Электронды мекен­жайға жолданатын пікірде сөздіктің аты көрсетілуі, онан кейін терминнің орысша берілуі – қазақша берілуі – сіздердің ұсынатын нұсқаңыз нақты жазыл­ғаны жөн.
Сіздерді осы үлкен іске атса­лысуға шақырамыз!
Педагогикалық ғылымдар
академиясы
