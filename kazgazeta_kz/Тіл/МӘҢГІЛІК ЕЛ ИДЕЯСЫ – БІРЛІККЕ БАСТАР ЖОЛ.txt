Қазақстан Республикасы Тәуелсіздігінің 25 жылдығы – мемлекетіміз бен халқымыз үшін ең басты әрі құнды мереке
Тәуелсіз еліміз ширек ғасырға жуық уақыт ішінде қаржы дағдарыстарының қиындықтарына қарсы тұра білді, тұрақты даму жолына түсіп, биік белестерді бағындырды, толағай жетістіктерге қол жеткізді, әлемдегі бәсекеге қабілетті 50 елдің қатарына енді
Мемлекет басшысының елді дамытудағы стратегиялық бағдарламалары мерзімінен бұрын жүзеге асып келеді.
Біз Тәуелсіздіктің 25-ші жылдығына жаңа қазақстандық арманмен аяқ бастық, оның басты мақсаты жүзеге асырылып жатқан «2050» Стратегиясымен бара-бар.
ХХІ ғасырдың ортасына қарай біз Қазақстанның әлемдегі аса дамыған 30 мемлекеттің қатарына қосылуына қол жеткізуді жоспарлап отырмыз.
Бұл 2015 жылдың сәуірінде өтіп, қазақстандықтардың абсолютті көпшілігі қолдау көрсеткен кезектен тыс президенттік сайлау барысында пайда болған бүкілхалықтық арманға айналды.
Бүгінде ұлттың дамуын нақтылай­тын, алға жетелейтін 5 институционалды реформа белгіленіп, ол реформаларды жүзеге асыратын 100 нақты қадам бойынша нақты істер жүзеге асырылуда.
Қазақстанның мемлекеттілігін нығайтуға, әрі күрделі кезеңнен сенімді өтуіне жол ашатын «100 нақты қадам» бағдарламасы: кәсіби мемлекеттік ­аппаратты құру, заңның үстемдігін қамтамасыз ету, индустрияландыру және экономикалық өсім, біртектілік пен бірлік, есеп беретін мемлекет қалыптастыру салаларындағы бес негізгі реформалардан құралады.
Ел қоғамының алдында Мемлекет басшысының Ұлт жоспарындағы 5 реформаны кезең-кезеңімен жүзеге асыру мен нақты мақсаттарға қол жеткізу міндеті тұрғаны айқын
Елбасы, партия Төрағасы атап көрсеткеніндей, мемлекеттің басты мақсаты – әлемдегі бәсекеге қабілетті 30 елдің қатарына ену және Экономикалық ынтымақтастық пен даму ұйымына мүше елдердің стандарттарын Қазақстанда да енгізу болып табылады.
«Мәңгілік Ел» – жалпы қазақ­стан­дық ортақ шаңырақтың ұлттық идея­сы, әрі бабаларымыздың асыл арманын, аманатын жүзеге асыру болып қарастырылғаны ­абзал
Яғни «Мәңгілік Ел» болу – шектеусіз ғұмыры бар, тәуелсіз, тұғыры биік, ғылым-білімі дамыған, бірлігі жарасқан алдыңғы қатарлы, әлем таныған алпауыт елге айналу
Ал біздің мемлекетіміз бәсекеге қабілетті ел болуы үшін, болашақ ­ұр­пағымыз осы негіздегі мықты идеология­ны бойына сіңірген болуы керек.
Қ.Дүйсенова,
Алматы қаласы 
Әділет Департаменті
Медеу ауданы әділет 
басқармасының бас маманы
