Қоғамдық өмірде кәсіпкерліктегі секілді тілдер арасында да үздіксіз бәсеке жүріп жатады
Тілдер арасындағы бәсекеге белгілі бір тілді тұтынушы елдің әлеуеті, тілге деген мемлекеттік қамқорлық, тілді дамытып отырудағы ғалымдардың үлесі, тілдің қолданысы мен дамуын заң арқылы реттеу, тілді тұтынушылар саны, сол тілде жарық көретін баспа өнімдері, жалпы тілдің өзінің даму деңгейі, т.б
көптеген факторлар әсер етеді
Осы жағынан келгенде ел Тәуелсіздігіне дейін қазақ тілін қоғамдық даму барысына сай үздіксіз дамыту, оның бәсекелік қабілетін арттыру мәселесі кенже қалып келді.
шеттетіліп, қолданыс ауқымы қолдан тарылтылған еді
Соның салдарынан қазақ тілінің ғылым тілі ретіндегі қолданысы жеткілікті деңгейде дамытылмады, термино­логиялық жүйесі орнықпады
Ғылыми зерттеулер тек гуманитарлық салада, оның ішінде қазақ тілі мен әдебиетіне, тарихына қатысты салалар бойынша ғана жүргізілді де, басқа салаларда орыс тілі жиірек қолданылды
Саяси-ақпараттық салада да негізінен түпнұсқа мәтін орыс тілінде дайындалып, қазақ тіліне аударылып отырды.
Халықаралық «Қазақ тілі» қоғамының дүниеге келуінің өзі қазақ тілінің осындай әділетсіз түрде шеттетілуіне қарсы тұрудан, оны мемлекеттік тіл ретіндегі мәртебесіне сай қолданыс ауқымын кеңейту ниетінен, қазақ тілінің жоқшысы болу талабынан туындаған еді
Халықаралық «Қазақ тілі» қоғамы осы мақсат жолында ширек ғасырдан астам уақыт бойы үздіксіз қызмет етіп келеді.
«Қазақ тілі» қоғамының талабы арқасында тұңғыш рет «Тіл туралы» Заңды іске асыруға арналған мемлекеттік бағдарлама әзірленіп, онда мемлекеттік тілдің қолданылуы мен дамытуға бюджеттен арнайы қаражат қарас­тырылды
Алғашқы бағдарламаны дайындауға осы жолдардың авторы тікелей араласқан еді
Содан бергі кезеңде мемлекеттік тілді мемлекеттік қолдауға арналған үш бірдей бағдарлама қабылданды
Қазіргі кезде 2011-2020 жылдарға арналған мемлекеттік тілді дамыту бағдарламасы іске асырылуда.
«Қазақ тілі» қоғамының тағы бір елеулі ісі – мемлекеттік тіл саясатын іске асырумен айналысатын ресми мекеме – Тіл коми­тетінің құрылуына қол жеткізуі деуге болады
Тиісті орындардың алдына мемлекеттік тілдің мүддесін ресми түрде қорғаумен, тілдің қолданысы мен дамуын қамтамасыз етуге арналған мемлекеттік бағдарламаны іске асырумен айналысатын арнайы ресми мекеменің қажеттігі мәселесін қойып, оны табанды түрде негіздеудің арқасында Тіл комитеті құрылып, еліміздегі ономастикалық, терминологиялық, қазақ тілін оқыту, жарнама, көрнекі ақпараттар секілді салалар бір жүйеге түсіп келеді.
Халықаралық «Қазақ тілі» қоғамының құрылуына ықпал еткен және құрылған орын – академиялық орта (Ахмет Байтұрсынұлы атындағы Тіл білімі институты) екендігі белгілі
Осыған орай «Қазақ тілі» қоғамы қызметінің үлкен бір арнасы қазақ тілін ғылым тілі ретінде дамыту бағытынан тұрады
Осы мақсатта Қоғам жанынан арнайы «Тіл тағлымы» атты халық университетін ұйымдастырдық
Осы халық университетінде қазақ тіл білімінің сан алуан мәселелері жайында елімізге белгілі ірі ғалымдар дәрістер оқыды
Тілдің түрлі мәселелері көтерілді
Қоғамдық пікірдің қалыптасуына ықпал етті
Алдағы уақытта жергілікті ұйымдарымыз осы жақсы дәстүрді ары қарай жалғастырса, нұр үстіне нұр болады ғой деп ойлаймыз.
Тілді дамытатын, оны заманмен үнде­се жүріп отыруына ықпал ететін тілдік құбы­лыстардың бірі – жаңа аталымдардың пайда болуы, олардың қолданысқа енуі
Бұл, әсіресе, ғылым саласында көбірек көрініс береді
Осы жағынан келгенде қазақ тіліндегі ғылыми терминдер жүйесін қалыптастырудың өзектілігі айқын
Әсіресе, жаратылыстану саласында қазақша терминдерді қалыптастыру жайы әлі де ойдағыдай деңгейде емес
Тәуел­сіздік жылдары ғылыми диссертациялар қорғауда қазақ тіліндегі зерттеулердің үлесі артқан еді
Алайда жаңа «Ғылым туралы» Заңның қабылданып, ғылыми ізденістер жүргізу жүйесінің өзгеруіне байланысты қазақ тіліндегі ғылыми зерттеулер саны қай­тадан кеми бастады
Ғылым саласындағы қалыптасқан жаңа жүйеге сай ізденушілердің ғылыми жарияланымдарын шетелдердің импакт-факторы жоғары басылымдарына жариялауы шарт етіп қойылды да, соған байланысты ғылыми зерттеулер орыс тілінде жазылып, ол ағылшын тіліне аударылуға көшті
Бұл, әрине, ғылыми зерттеулерді қазақ тілінде жазуға, ғылыми ақпараттарымыз бен ғылыми жаңалықтарымыздың шетелдерге ағылуына, ғалымдарымыздың қаражатының шетелдік басылымдарға кетуіне ықпал етіп отыр
Әдетте, ақпарат, ғылыми жаңалықтар мемлекеттің байлығы, қазынасы әрі мемлекетік құпия болып саналады
Мұны өзің қаражат төлеп, шетелге өз қолыңмен апарып беруді қалай түсінуге болады? Осы мәселені реттеу туралы «Қазақ тілі» қоғамы тиісті орындарға өз ұсынысын білдіріп келеді.
Елімізде қарқынды жұмыс жүргізіп жатқан саланың бірі – мұнай-газ өнеркәсібі
Осы салада мемлекеттік тілдің қолданыс аясын арттыру, терминологиясын, жүйесін орнықтыру бойынша Қоғам «Аджип» компаниясының қаржылық қолдауымен бес жылға арналған ғылыми жобаны іске асырды
Соның арқасында еліміздің мұнай-газ саласына мемлекеттік тілді ендіру мақсатында қомақты жұмыстар атқарылды
Жоба нәтижесінде жиырмаға жуық кітап жарық көрді
Мұнай-газ саласына арналған сөздіктер, тілашарлар, қосымша танымдық кітаптар дайындалып, баспа бетін көрді
Мұнайлы өңірге арнайы іссапарлармен барып, мұнай-газ саласындағы мемлекеттік тілдің қолданыс аясымен танысып, осы саладағы кәсіпорындар қызметінде іс қағаздарын мемлекеттік тілде ұйымдастыру жолдары ұсынылды.
Қазіргі кезде Халықаралық «Қазақ тілі» қоғамы 20 томнан тұратын «Қазақ тіл білімінің антологиясы» атты көптомдық ғылыми еңбектер жинағын әзірлеуде
Бүгінгі таңда бұл көптомдықтың 5 томы әрқайсысы 4 мың данамен жарық көріп, еліміздің тиісті орындарына таратылды
Мұның өзі қазақ тілінің ғылыми-теориялық деңгейін бір сатыға көтеретін, бәсекеге қабілеттілігін арттыратын және келесі даму сатысына негіз қалайтын еңбек болады ғой деп ойлаймыз.
Сонымен бірге Қоғам еліміздің түрлі өңір­лерінде түрлі көшпелі мәжілістер, конфе­ренциялар, құрылтайлар, семинар-ке­ң­ес­тер, дөңгелек үстелдер өткізуді дәстүрге айналдырған
Бұл басқосуларда қазақ тілі­нің теориялық мәселелерімен қатар оның практикалық жағы да қарастырылды
Терминология, тіл үйрету әдістемесі, орфография, тіл мәдениеті, ономастика, т.б
мәселелердің барлығы әңгіме арқауына айналдырылып келеді
Соның нәтижесінде қазақ тіл білімінің қолданыс аясы кеңейіп, ғылыми сипаты нақтылану үстінде
Бүгінде еліміздің орта мектептерінде қазақ тілінде білім алушылардың саны 70 пайыздан асып отыр.
Қазіргі кезеңде де біз аудармадан әлі күнге арыла алмай отырмыз
Парламентте қабыл­данатын заң жобалары толық дерліктей орыс тілінде дайындалып, қазақшаға аударылады
Заңның түпнұсқа мәтіні бірден қазақ тілінде дайындалмағандықтан, қазақ тілінде заң технологиясы, құқықтық терминдер әлі де бір ізге түспей отыр
Осы мәселе төңірегінде де атқарылатын жұмыстар ұшан-теңіз.
Бұл ретте, мәселеге жүйелік тұрғыдан қараған жөн
Бірді-екілі қолға алынған, ішіна­ра істермен мұны түпкілікті шеше алмаймыз
Сондықтан алдағы уақытта Халықаралық «Қазақ тілі» қоғамының жанынан «Қазақ тілі» ғылыми-зерттеу орталығын ұйымдастыру қажеттігі айқын
Бұл орталық тікелей қазақ тілінің қолданбалы мәселелерімен шұғылдануы қажет деп білеміз
Орталық қазақ тілін шет тілі ретінде оқытып, үйретудің әдістемесін, қазақ тілінің таралу және қамту аймақтарын, әлеуметтік лингвистика мәселелерін, термино­логиялық зерттеулерді, т.б
зерттеумен шұ­ғылданып, тілдің ғылыми-қолданбалық сипатын арттыра түсуге септігі тиеді.
«Қазақ тілі» қоғамының тағы бір қолға алатын мәселесі нормативтік-құқықтық актілерге лингвистикалық тұрғыдан сараптама жасау
Қазіргі кезде заңдардың барлығы орыс тілінде дайындалғандықтан, оларға сараптамалық жұмыстар да орыс тілінде жүргізіледі
Бұған қыруар қаражат бөлінеді
Егер де заң мәтіндерінің түпнұсқасы қазақ тілінде дайындалатын болса, жоғарыда аталған орталық оларға сараптама жасаумен де айналысатын болады
Сонымен бірге сот барысында туындаған лингвистикалық мәселелерге де қазақ тілінде сараптама беретін ұйым жоқтың қасы
Орталықтың тағы бір қызметі осыған орайласуы керек.
Сонымен бірге Қоғам Парламент депутат­тарының қазақ тілін білуін, заң жобаларының қазақ тілінде дайындалуын, іс қағаздарының мемлекеттік тілде жүргізілуін тұрақты түрде талап етіп отырса, қазақ тілінің ғылыми сипаты арта түсер еді
Қажеттілік туындап, қазақ тілін қолданылу барысы артады
Қолданыс, тұтыныс артқан соң, оның сапасына да көңіл бөліне бастайтыны сөзсіз
Мұны атқаруға қазіргі қолданыстағы «Тіл туралы» Заң талаптарының өзі-ақ мүмкіндік береді.
Сонымен бірге Қоғамның жергілікті өкілдері облыстық мәслихат депутаттарының да мемлекеттік тілді білуін талап етуі керек
Депутат болуға үміткер азаматтардың «Қазтест» арқылы мемлекеттік тілді білу деңгейін тексеру міндеттелуі қажет
Мемлекеттік тілді білмеген адамның мемлекетке, елге жанашырлықпен қызмет етуі мүмкін емес
Сондықтан да Қоғам тарапынан тұрақты түрде мемлекеттік мекемелер, ұлттық компаниялар, қаржылық ұйымдар, т.б
қызметі бойынша қоғамдық тыңдау, қоғамдық бақылау жұмыстары ұйымдастырылуы керек.
«Қазақ тілі» қоғамының қызметі бірыңғай ғылыми-зерттеушілікпен, баспа өнімдерін шығарумен, түрлі басқосулар өткізумен ғана шектелмей, сан-салалы болуы қажет
Қоғам құрылған кезден бастап біз осы сан-салалы бағытта қызмет жүргізудеміз
Мұны алдағы уақытта да жалғастыра беруге тиіспіз
Мысалы, Түркияда Ататүрік негізін қалаған «Түрік тіл» ұйымы негізінен ғылыми мәселелермен айналысады
Ал «Қазақ тілі» қоғамының бұған қарағанда қызметі мен бағыты бөлек
Өйткені ғасырдың басында Түркияда түрік тіліне байланысты мәселе біздегідей болған жоқ
Онда жаңа мемлекеттік құрылымға түрік тілін лайықтау, түрік тілін араб-парсы тілдерінің элементтерінен тазарту мәселелері тұрды
Оларда түрік тілін білмейтін азаматтар болған жоқ
Бұл үшін тікелей түрік тілімен айналысатын ұйым қажет болған еді
Сөйтіп, түрік тілінің көне қайнарларына, халықтық нұсқасына бойлау арқылы қазіргі түрік тілінің жүйесін орнықтыру ісі қолға алынды
Ал Қазақстанда жағдай бұдан өзгеше еді
Еліміз тәуелсіздігін жариялаған кезеңде Қазақстанда қазақтардың өзінің үлес салмағы қырық пайыздан сәл ғана асатын
Оның өзінің де белгілі бір бөлігі қазақ тілін білмейтін
Мұндай жағдайда қазақ тілінің ғылыми мәселелерімен ғана шұғылданамыз деп отырсақ, онда қазақ тілін тұтынушылар саны кемімесе, артпайтын еді
Осы жағдайды түсінгеннен кейін академик Әбдуали Қайдардың бастамасымен республикалық «Қазақ тілі» қоғамы құрылды
Оның алдына қойған мақсаттарының үлкені жұртшылықтың санасын ояту, қазақ тілінің көкейтесті мәселелеріне тиісті орындардың назарын аударту, қоғамдық ойға қозғау салып, қоғамдық пікір қалыптастыру болатын
Қоғам ол мақсатына жете алды.
Қазақтардың үштен бірі, яғни бес мил­лионға жуығы Қазақстанның сыртында, шет мемлекеттерде мекендеп жатыр
Оларды назардан тыс қалдыруға болмайды
Соны ойлай отырып, Қоғам шеттегі қазақтармен де байланыстарын жолға қойды, өкілдіктер ашып, қарым-қатынасты күшейтті
Сөйтіп, Қоғам қызметі халықаралық сипат алды да, соған сәйкес 1992 жылғы Құрылтайда Қоғам халықаралық мәртебе иеленді.
Қытайда, Өзбекстанда, Моңғолияда қазақ мектептері, қазақ бұқаралық ақпарат құралдары жұмыс істейді
Қазақ тілінде кітап­тар шығарылады
Шетелдегі қазақтар мен Қазақстанның өзінде қазақ тіліндегі тер­мин­дерімізде ортақтық жоқ
Бұл мәселе әлі зерттеу нысанына айналған жоқ
Осындай тілдік мәселелерді де зерттеп, дүниежүзіндегі қазақтардың тілдік қолданыстарын үйлестіретін орталық керек-ақ
Бұл да жоғарыда аталған орталықтың құзыретіне кіреді ғой деп ойлаймыз.
Қорыта айтқанда, «Қазақ тілі» қоғамы қазақ тілінің бәсекеге қабілеттілігін арттыруда қал-қадерінше еңбек етіп келеді, алдағы уақытта да осы бағытта атқаратын істері ұшан-теңіз деп білеміз.
Өмірзақ АЙТБАЙҰЛЫ,
Халықаралық «Қазақ тілі» қоғамының 
президенті, академик
