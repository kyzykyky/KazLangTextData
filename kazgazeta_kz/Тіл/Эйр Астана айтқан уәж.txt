«Ана тілі» газетінің үстіміздегі жылдың 9 ақпанында жарық көрген №6 (1107) санында журналист Мырзан Кенжебайдың «Жолаушыға құрмет тілді құрметтеуден басталады» атты мақаласы жарияланған еді
Аталған мақалада «Эйр Астана» әуе компаниясының атауы, оған қоса  мемлекеттік тілдегі  қызмет көрсетуі  сынға алынған болатын
Естеріңізге сала кетейік, «Эйр Астана» әуе компаниясы туралы  сын мақалалар бұған дейін де газетімізде жазылған болатын
   Жақында редакциямызға «Эйр Астана» АҚ-ның  қоғаммен байланыс жөніндегі вице-президенті Белла Тормышевадан жоғарыда аталған мақалаға байланысты жауап-хат келді
Төменде  хат мәтінін оқырман назарына ұсынып отырмыз. Осы жылдың 9 ақпанында (№6 (1107) жарық көрген «Ана тілі» газетіндегі журналист Мырзан Кенжебайдың біздің компаниямыз жайындағы мақа­ласындағы кейбір жайттарға түсініктеме беруді жөн деп таптық.
Біріншіден, «Эйр Астана» Қазақстанда жалғыз әуекомпаниясы емес, бұдан басқа 52 әуе компания бар (деректер Азаматтық авиация комитетінің сайтынан алынды)
Компания атының этимологиясын тілге тиек етсек, ол атау кездейсоқ алынған емес
Ағылшын тілінен алынған «эйр» – «әуе», «авиациялық» дегенді білдіреді
Бұл термин әуе компанияларының атауларында жиі кездеседі
Мысалы: «Эйр Батуми», «Беркут эйр», «Жезказган эйр», «Иртыш эйр» және т.б
Ал «Астана» деген сөз Қазақстанның жаңа бас қаласының құрметіне, елордамызды бүкіл әлемге әйгілеу мақсатында қосылды
Біздің әуе компаниямыз 2001 жылы Елбасы Нұрсұлтан Назарбаевтың қолдауымен өз қызметін бастаған
Ал мақала авторының «Компания «Қазақстан әуе жолы» деп аталсын» деген ұсынысына біз мына жайтты айтқымыз келеді
«Қазақстан әуе жолы» атты компания – 1991-1996 ж.ж
елге қызмет көрсеткен, кейін банкрот болған ұйым
Бізді сол компанияның «құқықтық мұрагері» деп шатастырмас үшін де ол атауды қабылдай алмаймыз.
Оған қоса автордың «бұл әуе компаниясы небір айрықша жеңілдіктерге ие» деген сөзі шындыққа жанаспайды
Әуе компаниясының қызметі Табиғи монополияларды реттеу агенттігімен және Азаматтық авиация комитетімен регламенттеледі
Бұл әуе компаниясы басқа әуе компаниялары секілді бағыттарды тарату бойынша тендерлерге қатысу құқықтарына ие
Ал «ұлттық» деген сөз «осы елге, мемлекетке қатысты, мемлекеттік» мағынасын білдіреді
Акцияларымыздың басқару пакеті «Самұрық-Қазына» мемлекеттік қорына қарайтыны жалпыға мәлім, сондықтан компания ұлттық деп аталады
Елімізді 130 ұлт мекендейді, олардың барлығы Қазақстан азаматтары болып табылады
Сондықтан олардың да біздің әуе компаниямыздың қызметін пайдаланауға толық құқығы бар
Ал «қазақ», «қазақстандық» ұғымдардың заңдылығын анықтау – филологтардың жұмысы.
«Эйр Астана» әуе компаниясы мемлекеттік тілді дамыту саясатын ұстанады және ұшқыштарымыз жолаушыларды үш тілде қарсы алады
Мемлекеттік тілді дамыту мақсатында біз компанияда қазақ тілін меңгеру бойынша курстар, тілді білуге арналған байқаулар, қазақ тілі күндерін өткіземіз, ұшақта 8 қазақтілді газет-журнал таратылады, ресми сайтымыз 5 тілде, соның ішінде қазақ тілінде қызмет көрсетеді
Дегенмен егер ұшақты қазақ тілін білмейтін және Қазақстанға қысқа уақытқа келетін шетел ұшқышы басқарған кезде оның орнына бортсеріктер қазақ, орыс және ағылшын тілінде жолаушыларды қарсы алады
Рейстің басталғанынан аяқталуына дейін жолауашыларға қажет барлық ақпарат үш тілде айтылады.
Бұдан басқа біздің ұшқыштар Ұлыбритания, АҚШ-та дәріс алады және онда барлық оқу процесі ағылшынша жүргізіледі
Біздің әрбір ұшқышымыз ішкі әрі халықаралық рейстерге шығады, ал шетелде ағылшын тіліне қатаң талап қойылады және әлемдік авиацияда халықаралық тіл ағылшын тілі екендігін ескеру керек
Мақалада Қазақстанда авиация бойынша қазақ тілді әдебиеттің, көрнекі оқулықтардың жоқ екені айтылады
Бір ескеретін жайт, әрбір рейске ұшқыш он шақты құжатты өзімен бірге алады
Ол қауіпсіздік бойынша нұсқаулар, анықтамалар, ұшу тапсырмасы мен т.б
және олар ай сайын жаңарады, толықтырылады, өзгереді
Сол себеппен бұл құжаттарды орыс немесе қазақ тіліне аударып үлгеру қиынға соғады
Осыған байланысты біз мақала авторын өзі көтерген осы мәселені шешуге, патриоттық тұрғыдан атсалысуға шақырамыз
«Жұмыла көтерген жүк жеңіл» дегендей, осы олқылықты өтеуге қол ұшын береді деп үміттенеміз.
Белла ТОРМЫШЕВА,
«Эйр Астана» АҚ-ның
қоғаммен байланыс жөніндегі вице-президенті
