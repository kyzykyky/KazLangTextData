Қазір қоғамда үштұғырлы тіл саясаты хақында көптеген ой мен пікір айтылып жатыр
Осы орайда мектеп мұғалімі ретінде өз ойымды білдірсем деп едім
«100 нақты қадам» Ұлт Жоспарында атап көрсетілгендей, болашақ кадрлардың бәсекелестік қабілетін арттыру, білім секторының экспорттық әлеуетін көтеру, озық технологияларды енгізу – бүгінгі уақыт талабы
Бұл орайда, «Тілдің үштұғырлылығы» жобасы аясында қазақ, орыс, ағылшын тілдерін жетік меңгерген, өзіндік ойлау дағдысы қалыптасқан жеке тұлғаны тәрбиелеп шығару басты міндет болып табылады.
Уақыт озған сайын функционалдық сауатты­лық­тың маңызы тіпті артып келеді
Мен кей кезде ата-аналар тарапынан «онсыз да сабақ жүктемесі көп оқушыларға бірнеше тіл үйретудің қаншалықты қажеті бар?» деген пікірлерді естіп қаламын
Бұл – жаңсақ түсінік
Көптеген елдердің ағылшын тілін жаппай игеру арқылы зор экономикалық табыстарға жетіп жүргені ешқандай дәлелдеуді қажет етпейді
Оқушыларды белсенді іс-әрекетке тартып, тілдік ортаны жетілдіру тынымсыз еңбектің, жүйелі ізде­ніс­­тің арқасында келетінін жұртшылық ұғынса, құба-құп болар еді.
Көптілді білім берудің негізгі мақсаты – оқу­шыларды білімді, тәрбиелі, дарынды, жан-жақты, көптілді тұлға ретінде қалыптастыра отырып, оларға өздерінің білімін әрі қарай Қазақстаннан сырт елдерде, мәселен, Ресей, Еуропа, Америка мен Азияның алдыңғы қатарлы жоғары оқу орындарында жалғастыруына мүмкіндік беру
Бұл өз алдына білім беру сапасының, ғылым салаларының дамуы мен ілгері басуына алып келуі тиіс.
Бір айта кетерлігі, Қазақстанның жоғары оқу орындарында жаратылыстану циклының пәндерін ағылшын тілінде оқытатын мамандарды даярлау қолға алынуда
Дегенмен, әлі де ағылшын тілінде сабақ беретін мамандардың тапшылығы үлкен қиындық туғызады, үштілді мектептер эксперимент ретінде ашылған кезден бері бұл салада шетелдік волонтерлер мен мамандар ұзақ уақытқа тұрақтамағаны белгілі
Мектептерде көбінесе ағылшын тілін өздігінен оқыған пән мұғалімдері немесе ағылшын тілі пәні мұғалімдері жаратылыстану-математика циклының пәндерінен сабақ беруде.Сондықтан бұл мәселені әлі де зерделеу қажет
Әлі де атқарылатын шаруалар көп
Бірақ біз бұның бәрі балалардың болашағы үшін жасалып жатқанын ұғынуымыз қажет.
Бұл орайда, жас ұрпақтың ағылшын тілін меңгеріп, мектеп қабырғасынан-ақ әлемдік ғылым-білімнің тілін іс жүзінде қолдана алатындай даяр маман болып шығуы үлкен жетістік
Сол себепті, үш тілді білім беру бағытында атқарылып жатқан іс-шаралар өте маңызды деп санаймын.
Бейімбет ОСПАНБАЕВ,
«Әулиеағаш» орта мектебінің мұғалімі
Алматы облысы
Панфилов ауданы
