Кітап – білім бұлағы, ал кітапхана – бар білімнің қайнаркөзі екені белгілі
Қазір кітап оқуға деген қызығушылық азайды дегенді жиі естиміз
Әрине, барша халық кітаптан қол үзіп кетті демесек те, бұрынғыдай кітап оқуға деген құмарлық көп байқала бермейді.
Осындай олқылықтың орнын толтыру мақсатында Қызылорда қалалық орталықтандырылған кітапханалар жүйесі қоғамның кітап оқуға деген қызығушылығын арттыру, кітап оқу мәдениетін қалыптастыруға бағытталған ақпараттық-кітапханалық жұмыстарды ұйымдастырып келеді.
Сондай игілікті істің бірі деп қала тұрғындары мен қала қонақтарына арналған «Жазғы кітап» бағдарламасын айтуға болады
Бұл бағдарлама бойынша мекеме биыл үшінші жыл қатарынан бірқатар шараларды қолға алды
«Шұғыла» мөлтек ауданында «Жазғы кітапхана» ашылды.
«Жазғы кітапхана» қорында қазақ және әлем әдебиеті жазушыларының көркем туындылары, тарихи тағылымы мол шығармалар, танымдық энциклопедиялар, тәрбиелік мәні зор балалар әдебиеті, мерзімді басылымдар бар
Өз жұмысын мамыр айында бастаған «Жазғы кітапханада» жас­тарды елжандылыққа, тарихи құнды­лықтарымызды, тұлғаларымызды құр­меттеуге тәрбиелейтін түрлі мәдени-көпшілік іс-шараларды, викториналық ойындар мен шоу бағдарламаларды өткізу де жақсы қолға алынған.
Кенжеш Аманова,
Қызылорда қалалық орталықтандырылған кітапханалар жүйесінің қызметкері
