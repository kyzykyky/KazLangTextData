Латын әліпбиіне көшу кезеңі – шын мәнінде  «жеті  рет өлшеп, бір рет кесетін» тарихи  маңызды  сәт.  Қателеспеу керек,  соқтықпалы соқпақсыз бұралаң жолдардан сүрінбей  қалай өтеміз? Астанадағы  Л.Н.Гумилев атындағы  Еуразия ұлттық университетінің ҚР Тұңғыш Президенті атындағы  залында  «Қазақ жазуының тарихы және латын әліпбиіне көшудің ғылыми-тәжірибелік негіздері» атты республикалық конференция өтіп,  тіл мамандары  мәселенің  мәнін  ашып,  жан-жақты  талқыға салды.
Қазақшалап тура айтар болсақ, ғалымдар, қазақ тілінің көсегесін көгертуге атсалысып жүрген ­мамандар пікір таластырып, латын әліпбиіне байланысты айтысқа түскендей әсер берді
Бұл қуанышты жағдай
Өйткені түрлі көзқарас, түрлі ұстаным түптеп келгенде ортақ ойға жетелейді.
Латын гарфикасына негіз­дел­ген қазақ әліпбиі емле ереже­ле­рінің тұжырымдамасын таныстыруды мақсат еткен конферен­цияны Мәдениет және спорт министрлігі Тілдерді дамыту және қоғамдық-саяси жұмыс коми­тетінің төрағасы Қуат Бораш жүргізді
Ол латын әліпбиіне кө­шуге байланысты ­Елбасы бастама­сына орай қыруар жұмыстар жүргізіліп жатқанын айтып, бұған еліміздің жетекші тіл ­мамандары мен тіл жанашырларының қолдау білдіріп отырғанына ризашылық білдірді.
Мәдениет және спорт вице-министрі Ақтоты Райымқұлова конференция жұмысын кіріспе сөзбен ашып, алдымызда ұлттық әліпбидің емле ережелерін даярлау, апробация­дан өткізу, жұртшылыққа насихаттау, үйрету, түсіндіру жұ­мыс­тарын ұйым­дастыру мәселе­ле­рі тұрға­нын, конференция қазақ әліпбиі емле ережелерінің тұ­жы­рымдамасын талқыға салатынын, Ұлттық комиссия жұмыс топта­рының істері сараланатынын жеткізді.
Сонымен, тіл төңірегінде жүрген аузы дуалы ғалымдар мен мамандар негізгі мәселеге көшті.
Алдымен, А.Байтұрсынұлы атын­­дағы Тіл білімі институтының бас ғылыми қызметкері, филология ғылымының докторы Нұргелді Уәли жаңа әліпби емле ереже­ле­рінің тұжырымдамасын таныстырды.
– Ұлттық әліпбиді ауыстыру рухани жаңғырудың бастамасы
Оның санадағы көрінісі нақты іске айналып жатыр
Енді сол әліпбиге сай орфографиялық ереже болуы керек
Емленің негізгі тұжырымдамасы қандай? Әліпби түзілген соң ол сол ережелерге сай болуы тиіс
Қазақ орфографиясы туралы қоғамда айтылып, кемшіліктері көрсетіліп жүр.
Әуелі әліпби туралы
Бізде ұлттық дыбыстық бірлік саны қанша? Оны кезінде Ахмет ­Бай­тұр­сынұлы дұрыстап ашып берді
Ол тоғыз дауысты, он тоғыз дауыс­сыз дыбыс
Ұлттық ­ды­быстық қоры­мыздың негізі осы
Осыған қарап отырсақ, жазба тілдің ықпалымен, жазба тілдің әсерімен Х, В сияқты дыбыстар жа­зуы­мызға енді
Дыбыстарымыздың жалпы саны 32 болса 42 әріптің қа­жеті қанша? Оның өзі орфография­ны ұлттық бейнесінен ажыратқан күр­делі мәселе болып шығады, – деді ол.
Профессордың айтуы ­бойын­ша, кирилл әліпбиінің үштен бірі біздің ұлттық дыбыс қорына сәйкес келмейді
Бұл идеологиялық қысымның, саяси әрекеттердің әсері, орыс тіліндегі терминдер мен сөздерді осылай жазу керек, осылай болу керек деген талаптың салдары
Ережеміз өзге тілден енген сөздерді таңбалаудың ережесіне көбірек айналып кетті
Орфография­мыз қос тілді болып шықты
Енді ­осыны қалай түзейміз? ­Алдымен, іс әліпби түзуден басталады, содан кейін ереже түзіледі
­Содан кейін түрлі орфографиялық сөздіктер, орфоэпиялық сөздіктер бірте-бірте шығарылып, халықтың игілігіне айналуы тиіс
Осы орайда көп қиыншылықтар, ақылдасатын шаруалар бар
Өткен тәжі­ри­беле­ріміздегі кемшіліктерге жол бер­меуіміз керек
Міне, тұжы­рым­дама осы мәселені негізге алып отыр.
Н.Уәли осы орайда көңіл бөлетін бірқатар мәселелерді ортаға салып, ұсыныстарын айтты
Қазақ әліпбиінің негізгі ережелері ұлттық тілдің заңдылықтарына сәйкес болуы керек
Тәжірибеден, сыннан өткен базалық нормалар сақталуы тиіс
Дыбыстық қор әлеуеті кеңінен қамтылады
Орфографиялық ережелер түзілгенде осындай ұстанымдарға иек артылады.
Бұдан кейін А.Байтұрсынұлы атындағы Тіл білімі институты дирек­торының орынбасары, филология ғы­лымының кан­дидаты Анар Фазылжанова «Жаңа емледегі фонетикалық ­принцип және қазақ тілі ғылыми курсындағы орфоэпияның рөлі» туралы баяндама жасап, кирилл әліпбиі болсын, қазіргі жаңа әліпби болсын А.Байтұрсынұлы негіздеген бағыттан ауытқушылық болмағанын, латын әліпбиіне көшуге байланысты реформаны тіл мамандары ойдағыдай жүзеге асырып, халыққа жаңа әліпбидің лайықты нұсқасын ұсынатынын жеткізді.
Мінбеге А.Байтұрсынұлы атын­дағы Тіл білімі институтының бас ғылыми қызметкері, филология ғылымының докторы, профессор Әлімхан Жүнісбек шыққанда қатысушылардың кейбіреулері қызу қолдау білдіріп, қозғалақтап қалды
Оның себебі – профессордың өзіндік көзқарасы барлығы, жаңа әліпби емле ережелерінің тұ­жы­­рымдамасын жасаған профессор Нұргелді Уәли­мен кейбір мәселелер бойынша келіспейтіні байқалды
Жалпы конференция барысында екі профес­сордың да көзқарас пікірлерін жақтау­шылар бар екен.
Әлімхан Жүнісбек осыған дейін әліпбиді қалай талқылап келсек, бұл тұжырымдама да солай талқылануы керек деп ескертіп алды.
«Емленің әлегі біразға созылатын дүние болып тұр
Біздің әңгіме етіп, ортақ пікірге келе алмай жүрген таңбамыз мына бесеуі, – деп профессор көрнекі құралдағы И, У, Я, Ю, Щ таңбаларын көрсетті
– Бір дыбысты бірнеше таңбамен белгілеу әлемдік дәстүрде бар
Бір дыбыс­пен бірнеше таңбаны белгілеу, ол қазақтың маңдайына жазылған жай
Біз емле құрас­ты­рамыз, күлкілі ережелер тауып аламыз
Дауыстыдан кейін дауыссыз, дауыссыздан кейін дауысты дыбыс деп
Олай болмайды
Дыбыс дауысты ма, ол барлық уақытта дауысты, дауыссыз ба, барлық уақытта дауыссыз.
Ғалым тұжырымдамаға да айтары барын ескертіп, емле құрастырғанда бұзылмауы керек дейтін бірқатар ойларын ортаға салды
Сөз ішінде екі дауысты дыбыс қатар келмейтіні, тасымалдың бұзылатын жағдайлары және басқа да осындай мәселелерді әбден ойластырып түзетіп алу жайын мысалдар келтіре отырып, қадап айтты
«Ұлттық үлгідегі төл әліпбиге сырттан дыбыс кіре алмайды» деді ол
– Алдамшы емле қазақ тілінің дыбыс құрамын бұзады.
Конференция тізгінін ұстаған Мәдениет және спорт министрлігі Тілдерді дамыту және қоғамдық-саяси жұмыс комитетінің төрағасы Қуат Бораш тәжірибелі тіл маман­дарының көзқарастарында келіс­пей­тін тұстар барын еске сала келіп, жалпы іс барысында олар ортақ бір тұжырымға келетініне сенім білдірді
Оның сөзін түйіндегендей, ҚР ҰҒА-ның академигі, филология ғылымы­ның докторы, прфессор Рәбиға Сыздықованың бейнебаяндамасы жиналған қауымның назарын аударды.
«Әліпби, ең алдымен, әліпбиді қабылдайтын, қажет ететін, соны пайдаланам дейтін халықтың мүддесіне сай болуы керек» деп ескертті белгілі ғалым.
Конференцияда, сондай-ақ «Кирилл не­гіз­ді қазақ әліпбиі емле ережесінің тарихы» туралы Ш.Шаяхметов атындағы «Тіл-қазына» ұлттық ғылыми-прак­тикалық орталығы Орфография бөлімінің басшысы, филология ғылымының докторы Құралай Күдерина, «Орфоэпия және транс­крипция мәселелері» ­туралы ­әл-Фараби атындағы Қазақ ­ұлт­тық университетінің кафедра ­мең­герушісі, филология ғы­лымының кандидаты Съезд Ақымбек баяндама жасады.
Жарыссөзге шыққан азаматтар тарихи мәні бар мәселеге бейжай қарамай, даярлықпен келгендерін білдірді.
Мәселен, филология ғылымы­ның кандидаты Болат Қорғанбек «Қазақ тілінде У және И деген жуан дауысты дыбыс жоқ
Осы біздің тілімізді өзгертіп жіберді
Дыбыс өзгергеннен кейін сана, ой өзгереді
Мәселеге ерекше ­назар аудару керек» десе, профессор Алтынбек Шәріпбаев «Біз әліпби жасамас бұрын қазақ тілінің дыбыстық жүйесін жасап алуымыз керек
Дыбыс саны бекітілмей, оны қабылдамай ары қарай жүру бекер» деді
Оның айтуынша, ­керек емес дыбыстардан арылғаннан кейін ережені кириллица бойынша түзіп, содан кейін барып латынға аудару керек
Себебі, алдымен, кириллица бойынша оны өзіміз түсініп алуға тиіспіз
Орфография мен орфоэпия­ны жасаған кезде транскрипцияны міндетті түрде пайдаланған жөн.
Профессордың айтуы ­бойын­ша, кирилл әліпбиінің үштен бірі біздің ұлттық дыбыс қорына сәйкес келмейді
Бұл идеологиялық қысымның, саяси әрекеттердің әсері, орыс тіліндегі терминдер мен сөздерді осылай жазу керек, осылай болу керек деген талаптың салдары
Ережеміз өзге тілден енген сөздерді таңбалаудың ережесіне көбірек айналып кетті
Орфография­мыз қос тілді болып шықты
Енді ­осыны қалай түзейміз? ­Алдымен, іс әліпби түзуден басталады, содан кейін ереже түзіледі.
Еуразия ұлттық университетінің Тіл білімі кафедрасынан келген Гүлнар Мамаеваның пікірінше, біз өзіміздің төл 28 дыбыстан тұ­ратын әліпбиді қабылдасақ қана ешкімнің көлеңкесінде қал­маймыз
Өзге тілден енген сөздерді өзіміздің дыбыстық жүйемізге салмасақ, онда тағы да тілімізді бұрауға тура келеді
Ол, сондай-ақ Тіл білімі институтынан шығып жатқан сөздіктерді сынға алды.
А.Байтұрсынұлы атындағы Тіл білімі институтының директоры, филология ғылымының ­докторы Ерден Қажыбек әдістемелік және терминологиялық жұмыс топтарының жұмыс барысы туралы айта келіп, біршама қиын­дық­тарға тіреліп тұрғаны­мызды жеткізді
«Тіпті ереженің өзін жасау қиынның қиыны
Біз тұ­жы­рым­даманы бірден қабыл­дайық деп отырған жоқпыз, оның негізгі мәселелерін, негізгі прин­цип­терін талқыға салып отырмыз» деді ол.
Жарыссөз барысында филология ғылымының докторы ­Қыз­дархан Рысберген «Ономас­ти­ка­лық атауларды латын әліпбиінде транслитерациялаудың ғылыми-практикалық негіздері» туралы, филология ғылымының докторы Анар Салқынбай «Жазу және ұлттық код: қазақ емлесі жайын­да», Қазақстан ІТ-компаниялар қауымдастығы заңды тұлғалар бірлестігінің президенті Нұрлан Исин «Латын әліпбиін ІТ-саласына енгізу барысы» туралы ойларын ортаға салды.
Түстен кейін орфографиялық жұмыс, әдістемелік жұмыс, терми­но­логиялық жұмыс, техни­ка­лық және ақпараттық сүйемелдеу жөнін­дегі жұмыс топтары секция­ларға бөлініп, мәселені түбегейлі талқылады.
Конференцияны «Секциялық жұмыстардың қорытындысы және емле концепциясын бекіту туралы» Мәдениет және спорт министрлігі Тілдерді дамыту және қоғамдық-саяси жұмыс комитетінің төрағасы Қуат Бораш, «Жаңа қазақ әліпбиін енгізуді ұйымдастыру мәселелері» туралы Ш.Шаяхметов атындағы «Тіл-қазына» ұлттық ғылыми-практикалық орталығының бас директоры, ҚР ҰҒА академигі, фило­софия ғылымының докторы Ғарифолла Есім қорытындылады
Жаңа қазақ әліпбиі емле ереже­ле­рінің тұжырымдамасы бойынша сұрақтар мен ескертпелер туралы профессор Нұргелді Уәли айтып шықты.
Сөйтіп, Ш.Шаяхметов атында­ғы «Тіл-қазына» ұлттық ғылыми-практикалық орталығының ұйым­дастырумен өткен конференция іс барысында жаңа әліпби емле ережелерінің тұжырымдамасын бас­­шылыққа алу керек деген шешімге келді.
Ғазиз ҚҰРМАШҰЛЫ
