Бүгінгі жұрт арзан шоулар мен арзан күлкіге үйір болып кеткені жасырын емес
Дегенмен, ұлтымызға қатысты әңгіме өрбігенде зиялы қауым тарапынан оң пікірлер айтыла ма деп күтетініміз рас
Алайда баяғы жартас, сол жартас
Мәселен, «КТК» телеарнасындағы «Бешбармақ шоу» туралы қанша айтылып, қанша жазылса да бағдарлама аты өзгеріссіз жалғасып келеді
Теріс әдеттер ел ішінде тез таралатыны белгілі.
Тіпті жұрт арасында «бешбармаққа келіңдер» деп қонаққа шақыратынды шы­ғарыпты
Өзгелердің мұндай мазақ сөзді мақтан етіп, қазақ етін солай атаулары намысқа тиетінін неге түсінбейміз?! Бұндай шоу көрерменге, жас ұрпаққа не беретінін ұйым­дастырушылардың ойланбауы қынжылтады
Қазақ етінің дайындалуы туралы пікір айтып, баға беретін жас артистердің білетіні қанша еді?! Расын айтсақ, бүгінгі телевидение ас үйден алыс аттай алмай,  көбіне тек тамаққа қатысты бағдарламалар ұсынып жатқаны таңдандырмай қоймайды
Дәстүр-салтты дәріптеуде қазақ етін насихаттаулары дұрыс
Алайда дәмнің атын бұрмалағандары қалай? Бұл кешірілмейтін жайт
Оның есесіне еліміздің әр облы­сын аралап, олардың қонақ күту, етті дайындау ерекшелігін көрсетіп жатса, қандай ғанибет
Осыны неге ескермейміз?!
Жалпы, ойын-сауық, шоу бағдарламалардың барлығы дерлік қазақы ұғым-түсініктің сүзгісінен өтуі тиіс
Бұл бір жағынан біздің телеарналарымыздағы бағдарламалардың ұлттық кел­бетін қалыптастырса, екін­шіден, өзге жұрттар алдында қазақы нақышқа ие пішіндегі бағдарламалардың көбеюіне жол аша түсері сөзсіз
Бізге бүгінгі таңда өзіміздің төл жобаларымызды қолға алғанымыз керек-ақ
Бірақ соның өзінде ол жоғары мәдениеттілік дәрежесімен, өзіндік пайым-парасатымен көрініс тапса құба-құп
Кей-кейде телеарналардан көрсетіліп жатқан бағдарламалардың кәсібилік деңгейінің төмендігіне, жүргізушілердің сөз мәдениетінен жұрдайлығына қарап қарның ашады
Ақпараттық салада, әсіресе телеарналар саласында жаңа ой, тың идея табуы қиынның қиыны
Дегенмен, қай бағдарлама болса да, ол ең алдымен ұлттық ерекшелігімізді өзге елдерге танытып, танытқанның өзінде барынша жоғары дәрежеде, мәдениеттілік, салт-дәстүр, болмыс ұғымдарына сай жасалса дейсің
Әйтпесе, құрғақ сөз, орынсыз күлкі-әжуа, т.б
жат әдет-қылықтарға бой алдырып жүрген шоу-бағдарламалар көбейіп кетуі әбден мүмкін
Біз бұған жол бермеуіміз керек
Себебі ол біздің дүниетанымымызға жат деп білемін.
     
 Мұса САЛЫҚБЕК, 
зейнеткер
