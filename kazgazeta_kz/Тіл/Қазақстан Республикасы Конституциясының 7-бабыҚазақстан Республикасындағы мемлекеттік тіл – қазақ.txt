Биыл Қазақстан Республикасының Конституциясына 20 жыл толғалы отыр
Бұл мерекенің маңызы ерекше

Ғасырлар тоғысында өмірге келген Ата Заң жарқын істеріміздің қайнар бастауы
Бұл қастерлі де қадірлі, қасиетті құжат

Туған еліміз – Қазақстан Конституцияның қағидалары мен талаптарына сүйене отырып зор табысқа қол жеткізді
Іргетасымызды бекітіп, дамудың даңғыл жолына түстік
Жүрер жолымыз, бағыт-бағдарымыз айқын

Ата Заңымыздың басты нысаны – адам өмірі және адам құқықтары
Мемлекетіміздің басты байлығы – адам

Қазақстан Конституциясында ана тіліміз – қазақ тілінің мәртебесі айрықша айшықталған
«Қазақ тілі – мемлекеттік тіл» деп тайға таңба басқандай көрсетіліп тұр
Біздің мақсатымыз – қазақ тілінің осы жоғары деңгейге сай қызмет етіп, өмір сүруіне үлес қосу

Тәуелсіздігіміздің тірегі, құқықтық негізі Ата Заңымыздың ғұмыры ұзақ болсын!
