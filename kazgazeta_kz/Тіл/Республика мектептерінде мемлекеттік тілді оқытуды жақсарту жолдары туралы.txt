ҚАЗАҚСТАН РЕСПУБЛИКАСЫНЫҢ ПРЕМЬЕР-МИНИСТРІ С.Н.АХМЕТОВКЕ
Құрметті Серік Нығметұлы!
Елбасымыз Н.Ә.Назарбаев 2025 жылға қарай қазақстандықтардың 95% қазақ тілін білуге тиіс деген міндет қойды.
Мемлекеттік тілді оқып, үйрену балабақша мен мектептерден басталады
Бұл бағытта республикада бірқатар жұмыстар атқарылуда
Мектеп оқушыларының 63%-дан астамы қазақ тілінде оқытылады
30 мыңнан астам басқа ұлт өкілдері қазақ сыныптарында оқиды.
Биылғы оқу жылынан бастап барлық мектептерде қазақ тілінде жүргізілетін «Өлкетану», «Алаштану», «Абайтану» курстары енгізілді
Бұл курстар қазақ тілінің қолдану аясын кеңейтумен қатар оқушылардың ұлттық, отаншылдық сана-сезімін дамытуға оң ықпал етеді.
Алайда, тіл мәселесін шешудің басты, негізгі тетігі іске қосылмай келеді
Ол мемлекеттік тілге деген ынта, қажеттілік
Бүгінде Үкіметтен бастап, билік тізгінін ұстап отырған басшылар, мемлекеттік қызметшілер міндетті түрде мемлекеттік тілді білуі керек деген қағида басшылыққа алынбайды
Қазақ тілі мемлекеттік тіл мәртебесін алғанымен мемлекеттік органдардың есігінен сығалап, кіре алмай, кірсе де төрге шыға алмай жүр
Мемлекеттік тіл мемлекеттік дәрежеде талап етілмегендіктен көп азаматтар қазақстандағы қазақ тілінің болашағына сеніңкіремей­ді
Сондықтан да, оны үйренуге ынта­ланбайды, балаларын орыс тілді мектептерде оқытады
Бүгінде қазақ балаларының 37% орыс мек­теп­терінде оқуы соның айғағы.
Қазақ тілінде оқитын мектептер саны қалаларда аз, олар небары 15% құрайды
Еліміздің кейбір өңірлерінде қазақ тілінде оқитын мектептердің жоқтығынан 161 бала өзбек тілінде, 101 бала ұйғыр тілінде оқуға мәжбүр
Өз елінде тұрып, өзінің ана тілінде оқуға мүмкіншілігінің болмауын қалай түсінуге болады.
Қазақ балаларының қазақша оқуын қамтамасыз ету мәселесімен Үкіметтен бастап жергілікті атқарушы органдар тиянақты айналысып, ата-аналар арасында түсіндіру жұмыстарын жүргізіп, қазақ мектептерінің мәртебесі мен әлеуетін көтеру, материалдық-техникалық базасын нығайту, мұғалімдер біліктілігін арттыру бағыттарында қосымша шаралар атқарулары тиіс.
Еліміздегі 10 мыңға жуық балалар тәрбиеленетін балалар үйлерінде тәрбиешілердің көпшілігі орыс тілді азаматтар болғандықтан және оқу процессі орыс тілінде жүргізілгендіктен балалардың көпшілігі мемлекеттік тілді білмейді
Сондықтан, бұл үйлерде оқу үдерісін қазақ тілінде жүргізіп, мемлекеттік тілді білетін тәрбиешілер жұмыс істеулері керек
Балалар үйлерінде тәрбиеленетін бүлдіршіндер мемлекеттік тілді толық меңгерген, еліміздің нағыз патриоты болып шығуы тиіс.
Орыс тілді мектептерде қазақ тілінен дәріс беретін ұстаздар жетіспейді
Олардың сапасы тө­мен
Бұл аздай, Білім және ғы­лым министрлігінің 2012 жылғы 8 қа­рашасындағы №500 бұйрығымен бекітілген жаңа оқу жоспарында қазақ тілді емес мекептердегі қазақ тілінің апталық оқу жүктемелері азайтылып, қазақ тілі пәнінің сағаты бастауыш сыныптарда 133 сағатқа немесе 28%, ал жоғары сыныптарда 340 сағатқа немесе 40%-ға қысқартылған
Бұл тіптен түсініксіз.
Өзге тілді мектептерде мемле­кеттік тілді толық меңгеріп шығудың ең пәрменді тетігі, бірден-бір жолы қазақ тілінен тест тапсыру қорытындысын жоғары оқу орындарына түсу кезінде міндетті түрде есепке алу екендігі айдан анық болса да, бұл мәселе көптен бері шешімін таппай келеді.
Мемлекеттік тілді меңгеру мақсатында, орыс тілді мектептерде «Қазақстан тарихы», «География», «Өлкетану» пәндерін қазақ тілінде оқытуды ендіру қажет
Бұл тәжірибе қазір Назарбаев Зияткерлік мектептерінде, Қазақ-Түрік лицейлерінде бар
Бұл курстар қазақ тілінің қолдану аясын кеңейтіп, өзге ұлт балаларының халқымыздың мәдениеті мен тарихына қызығушылығын арттырып, әлеуметтік-экономикалық фактілер мен құбылыстарды қазақ тілінде танып-білу, талдап-қорыту қабілеттерін дамытуға мүмкіндік береді.
Құрметті Серік Нығметұлы!
Жоғарыда айтылған мәселелер мемлекеттік тілдің мәртебесін арттырады, қазақ тілін оқып үйренуге, меңгеруге жағдай жасайды, Елбасымыз Н.Ә
Назарбаевтың мемлекеттік тіл туралы қойған міндеттерін орындауға үлкен үлес қосады деп ойлаймын
Сондықтан, осы мәселелер бойын­ша тиісті шешім қабылдап, тапсырма беруіңізді өтінемін.
Құрметпен 
Қ.АЙТАХАНОВ,
Қазақстан Республикасы
Парламенті Сенатының депутаты
