 «Қазақстан жолы – 2050: бір мақсат, бір мүдде, бір болашақ» атты қазақстандықтарға арнаған Жолдауында Елбасы Н.Ә.Назарбаев «Қазақ тілі бүгінде ғылым мен білімнің, интернеттің тіліне айналды
Енді ешкім өзгерте алмайтын бір ақиқат бар
Ана тіліміз Мәңгілік Елімізбен бірге Мәңгілік тіл болды!» деген болатын
Бұл жетістігімізді қазақ тілінің қоғамдағы рөлі мен маңызын арттыру, қолданыс аясын кеңейту, осы мәселеге жұртшылықтың назарын аудару бағытында бірлесе жүргізген жүйелі жұмыстарымыздың жемісі деп ұғынған жөн.
Ғасырлар тоғысында өрке­ниетке қол созып, экономикасы қарыштап дамыған, қазағы қалың Атырау қаласы ежелден ұлт тілінің ұя салған жері
Бүгінде 282 мыңға жуық қала халқы да ұлт мерейін көтерудің бірінші тетігі тіл екенін жете сезінуде
Қала халқының 14 пайызын құрайтын өзге ұлт өкілдері мен 28 пайызға жуық жас­тары ел болашағы – қазақ тілінде деп түсінеді.
Өйткені қазақ тілі – адам жан-жүрегінің қатпар-қатпар қазынасы мен қат-қабат құпиясы өжеттесе өріліп, кісі болмысының тазалығы мен тереңдігі, әлеуеті мен әдемілігі, мәрттігі мен қайраты шарға салғандай шарпысқан, сөйтіп қорғасындай құйыла қаланып, тұтас бір тарихтың идеялық-көркемдік бет-бейнесін қалтқысыз танытқан басты рухани ризығымыз.
Бүгінгі таңда тіл тазалығы үшін, тіл өткірлігі үшін күрес – ең алдымен, мәдениет құралы үшін күрес
Бұл құрал неғұрлым өткір болса, ол соғұрлым нысанаға дәл тиіп, жеңімпаз болмақ
Елбасы Н.Ә.Назарбаев «Ана тіліне мән бермеушіліктің, оны құрметтемеудің орны толмас олқылықтарға соқтыратыны сөзсіз» десе, немістің белгілі жазушысы, драматург Генрих Лаубе «Халықтың тіліне қиянат жасау – оның жүрегін жаралау» деген қорытынды жасайды.
Өңіріміздегі мектептерде қазақ тілі мен әдебиетін оқыту жалпы білім берудің мемлекеттік стандартына, базистік оқу жоспарына сәй­кес жүргізіліп, «Сөз мәдениеті», «Шешендік өнер», «Абайтану», «Мұхтартану» курстары өткізілуде
Қаладағы 56 мектепте білім алатын 44 315 оқушының қазақ тілі бойын­ша оқу сапасы – 64 пайызды, мемлекеттік тіл бойынша 66 пайыз болып отыр.
Сонымен қатар Білім және ғылым министрінің 2012 жылғы 8-қарашадағы №500 бұйры­ғына cәйкес «Абайтану» курсы енгізілді
Қазақ тілінен басқа тілде оқытатын мектептерде 3 сағат қазақ тілі, 1 сағат қазақ әдебиеті оқытылуда
Қалалық білім бөлімі Білім және ғылым министрінің 2013 жылғы 27-қарашадағы №471 бұйрығы негізінде базистік оқу жоспарының жылжымалы бөлігін­дегі сағаттар есебінен 3-11 сыныптарға тағы бір сағаттан қосылып отыр
Жалпы, орыс мектеп­теріндегі және қазақ сынып­та­рындағы қазақ тілі пәнінен оқушылардың білім сапасы жақсы деңгейде.
Өңірде 2011-2020 жылдары тілдерді қолдану мен дамытудың мемлекеттік бағдарламасын іске асыруға арналған іс-шаралар жос­пары қабылданып, сәтті жүзеге асырылуда
Ең басты жетістігіміз, жалпы басқару жүйесі толықтай мемлекеттік тілге көшті
Білім беру, мәдениет салаларында қазақ тілі кең қанат жайды
Бүгінде мемлекеттік органдарда іс жүргізудің 99 пайызы мемлекеттік тілде
Бұл орайда Ұлт Көшбасшысы Н.Ә.Назарбаевтың «Әсіресе мемлекеттік қызметке қабылданған қазақ қазақша сөйлеуі керек
Болмаса басқа ұлттың өкі­ліне қалайша мұндай талап қоя ала­мыз?» деп айтуында ерекше мән бар.
Реті келген кезде айта кетейін, қазақ тілін білуге міндеттеу ешкімнің құқығын кемсіту емес
Егер де белгілі бір ойды ана тілімізде дәл айтып жеткізе алмасақ, оны тіліміздің қадіріне жетпей жүрген, өзіміздің дәрменсіздігімізден деп білу керек
Демек, мемлекеттік тілді білу – ол талап.
Ономастика саласында елді мекендер негізінен қазақи, ел тарихынан сыр шертетін атауларды, ұлы тұлғалардың есімдерін иемденді
Қала көшелеріне Керей хан, Есім хан, Тәуке хан, Тәуекел хан, Жәңгір хан, Жәнібек хан және қазақтың Қабанбай, Бөгенбай, Ағатай сияқты тағы басқа көптеген билер мен батырлардың, шешендердің есімдері берілді
Қалада Бейбарыс сұлтан, Әбілхайыр хан даңғылдары өмірге келді
Атырау қалалық ономастикалық нысандардың тарихи және дәстүрлі атауларын қалпына келтіру бойын­ша ұсыныстарды зерделеу және пысықтау үшін арнайы жұмыс тобы қаладағы әкімшілік-аумақтық бірліктердің, олардың құрамдас бөліктері атауларының транскрипциясын мемлекеттік тілдің нормаларына сәйкестендіру бойынша енгізілген ұсыныстарды үнемі зерделеп отырады.
Бүгінде Атырау қаласы ар­хи­тектуралық келбеті жағынан шырайлы шаһарға айналып, өңірімізде жаңа құрылыс нысандары бой көтеруде
Сонымен қатар инвестициялық тартымды аймақ ретінде көптеген ірі отандық және шетелдік бірлескен кәсіпорындары бар
Қазақ тілін насихаттау мақсатында аталған кәсіпорындардың демеушілік көмегімен қазақ тіліндегі кітап­тарды тарату шаралары, түрлі деңгейдегі байқаулар үзбей ұйымдастырылып келеді
Бұл тілдік ахуалға оң әсерін тигізетіні сөзсіз.
Биылғы жылы қала көшелеріне әлеуметтік жарнамалар, денсау­лық, салауатты өмір салтын, тарих, мәдениет, дәстүр, ұлттық құндылықтарды насихаттайтын көрнекіліктер саны көбейді.
Көңіл бөлетін жайттың бірі – көшелердегі үлкенді-кішілі жарнамалар
Қала көлемінде орналасқан мекеме мен кәсіпорындардағы, халыққа қызмет көрсететін орындардағы көрнекі ақпараттың жағдайын назарда ұстау мақ­сатында, жыл сайын «Нұр Отан» партиясы Атырау қалалық филиалымен, «Қазақ тілі» қоғамымен бірлесіп ірі сауда орындарындағы көрнекі ақпаратта «Тіл туралы» Заңының орындалуы бойынша шаралар өткізілді
Бұл тілдік ахуалды ұдайы зерделеп отыруға өз септігін тигізеді
Халықтың қазақ тілін қолдану мәдениетін көтеру, әдеби шығармаларға деген сұранысын арттыруға ықпал ету мақсатында, көрнекі ақпарат мәтінінің сауатты жазылуы қадағаланады
Бұл жұмыстар алдағы уақытта да өз жалғасын таба бермек.
Көп тіл білу – өмірдің қа­жеттілігі
Үш тілді қатар меңгеру бәсекеге қабілетті ел азаматының міндеті
Бұл тұрғыда қаладағы №34 мектеп-гимназияда ағылшын, араб, неміс, француз тілдері оқытылып, №30 мектеп-гимназияда үштілділік сынақ-тәжірибесі, М.Ломоносов атындағы орта мектепте ағылшын тілін оқыту тәжірибесі сәтті жүзеге асырылуда
Жыл сайын дәстүрлі түрде «Жарқын болашақ» қазақ тілі олимпиадасы, ясауитану, Махамбет, Абай-Шәкәрім, Мағжан, Мұқағали, Жұмекен оқулары өткізіледі.
Жастардың тілдерді меңгеру деңгейін көтеру мақсатында Атырау облысы әкімі аппаратының мемлекеттік қызметшілердің біліктілігін арттыру, қайта даярлау және тілдерді оқыту орталығында мемлекеттік тілді оқыту курстары жұмыс істейді.
Жыл сайын «Тіл – достықтың алтын көпірі» атты қалалық фес­тивальге Олеся Авдеева, Жан Мурадова, Гүлзина Боранова, Юлиана Литвинова сынды өзге ұлт өкілдерінің жастары белсенді қатысуда
Бұл өз кезегінде қазақ тілінің қолданыс аясын кеңейтуге оң ықпал етуде.
Қазақ тілінің әлемдік тіл кеңістігіндегі орны туралы ұлт көшбасшысы Н.Ә.Назарбаев «Әр елдегі қазақ әр елдің тілін мықтап игерсе, ол — білім
Ол шетел тілінде сөйлесе, тіпті жақсы
Бірақ он шетел тіліне орап, ана тілін тұншықтырып, көміп тастаса — ол кешірілмес күнә» деген болатын
Сондықтан да, біздер мемлекеттік тілді насихаттау­да жүйелі жұмыстарды қолға алуға тиіспіз
Бұл едәуір күш-жігерді талап етеді
Бүгінде ұлттық ана тілімізді сақтап, сол арқылы елдігімізді нығайту мәселесі басты мақсат ретінде қойылып отыр.
Ел Тәуелсіздігінің негізгі тірегінің бірі саналатын тіл мәселесін ұсақ-түйек деп қарауға, орын алған кемшіліктерді түзетуді кейінге қалдыруға болмайтынын қаперден шығармағанымыз абзал
Тоқсан ауыз сөздің тобықтай түйіні, кеудесінде жүрегі «Мен қазақпын!» деп соғатын әрбір азамат өзінің ана тілін шексіз сүйіп, оны қастерлеп, келешек ұрпаққа аманат етіп қалдыруы үшін аянбай тер төгіп қызмет етуі керек
Сонда ғана біздің қазақ тілінің болашағы жарқын, келешегі кемел болары ақиқат!
Атырау облысы
