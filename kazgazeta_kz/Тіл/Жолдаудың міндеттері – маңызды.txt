Елбасы «Қазақстанның үшінші жаңғыруы: жаһандық бәсекеге қабілеттілік» атты биылғы Жол­дауында еліміздің әлеуметтік-эко­номи­калық, инновациялық жаңғырту үдеріс­терімен қатар ғылым мен білім сала­ла­ры­ның алдына да маңызды міндеттер қойғаны белгілі.
Президент өз сөзінде: «Біз жоғары оқу орындары, Назарбаев Университеті және «Алатау» инновациялық технологиялар паркі базасында өзіміздің ғылыми және инновациялық әлеуетімізді дамытуымыз керек» деп нақты айтты
Ал Жолдау­дың тағы бір маңызды міндеті ретінде жаңа индустриялар құрумен қатар дәстүрлі базалық салаларды дамытуға серпін беруіміз керектігін тілге тиек етті
Осы мәселелер тұрғысынан келгенде А.Бектұров атындағы Химия ғылыми-зерттеу институтында нәтижелі істердің қолға алынғанын айта кеткеніміз жөн
Өткен жылдың қыркүйек айында институттың бас директоры, академик, химия ғылымының докторы Е.Ерғожин, жоспарлау бөлімінің меңгерушісі М.Әбуғалиев және осы жолдардың авторы Маңғыстау облысындағы АҚ «Өзенмұнайгазға» қарасты Мұнай және газ өндіру басқармасының өндірістік аумағында болып, жұмыстарымен танысқан едік
Мұнда келудегі негізгі мақсатымыз өндіріс қалдықтарын химиялық қоспалар арқылы өңдеудің тиімді жолдарымен танысу болды
Таныса отырып, бірқатар мәселелерді ой елегінен өткізіп, сараптадық
Мамандармен пікір алмастық
Ғылымдағы жаңа технологиялар, өндірістегі өміршең бастамалар – осының бәрі Жолдаудың мақсат-міндетімен үйлесім тауып келеді.
Өмірзақ ЖҮСІПБЕКОВ, 
химия ғылымының докторы, профессор
