Халықаралық «Қазақ тілі» қоғамының Қызылорда облыстық филиалы ана тілімізді төрге шығару жолында белсенді қызметімен басқа өңірлерге үлгі боларлық іс атқарып: «Тіл сақшысы» газетін шығарып, рейд жүргізіп, тағы басқа іс-шаралар өткізіп келеді
Облыстық филиал тиісті мемлекеттік органдармен, қоғамдық ұйымдармен, сондай-ақ қалың көпшілікпен тығыз қарым-қатынас орнатып, олармен бірлесе жұмыс жасауды бірінші кезекке қойған
Оның үстіне басқа облыстардағы өз әріптестерінің көп жылғы тәжірибелерімен танысу үшін 2012 жылдың сәуірінде Қызылордада республикалық семинар өткізуді қолға алған да осы қызылордалықтар болатын.
Қоғамдық ұйымның өміршеңдігі оның көпшілікпен тығыз байланыста жұмыс істеуі болатындығын ескеріп, облыстық ұйым барлық мекемелерде қоғамның бастауыш ұйы­мын құруды қолға алады
Олардың мү­шелерінен өз ана тіліне қолдау көрсететінің дәлелі есебінде жарнапұл жинауды бастайды
«Көп түкірсе – көл деген» соның арқасында ешкімге тәуелді болмай, ешкімге жалынбай, көптеген шараларды өткізіп, айтатын сөзін тиісті мінберден мақалаларын өздері шығарған газетінде жазып жүр.
Мемлекеттік тіл мәселесіне қалың көпшілікті жұмылдырудың мықты құралы – газет-журналдар, теледидар мен радионы тиімді пайдаланып келеді
Облыстың ресми басылымы «Сыр бойы», «Кзыл-Ординские вести» газеттері, аудандық газеттер, сондай-ақ басқа да басылымдар ана тілінің өзекті мәселелері жайлы мақалалар жарияланып тұрады.
«Қазақстан-Қызылорда», «Қоғам» телеарналарында дөңгелек үстел оты­рыс­тарын ұйымдастырып, онда көтеріл­ген мәселелерге баспасөз бетінде талдау жасалады.
Әрине, жұмыстың жүруінің бір кепілі – жергілікті атқарушы органдармен тығыз қарым-қатынаста болу
Соңғы жылдары облыстық әкімшілік, филиал және 5 мұнай компанияларымен меморандумға қол қойылды
Филиал жетекшісінің бастамашылығымен Қызылорда қалалық әкімшілігі, облыстық «Қазақ тілі» қоғамы және «Қызылорда автобус паркі» ЖШС-і арасында меморандумға қол қойылып, аялдамалардың атын қазақшаландыру, автобустағы хабарламаны қазақшалау және радио арқылы қазақша ән беру, басқа да қазақша іс-шаралар бекітілмекші
Бұл жерде қоғамдық ұйымға артылатын міндеттер де жеткілікті, ең бастысы атқарушы билік органдары «Қазақ тілі» қоғамымен бірлесіп жұмыс істеуді қолға алды.
«Қазақ тілі» қоғамы тек қана мүше­лік жарнаға сүйеніп отырған жоқ, сондықтан мемлекеттік сатып алу, басқа да жұмыстарға қатысу арқылы тіл саясатын дамытудың түрлі жолы қарастырылуда
Бұл тәжірибенің басталғанына 3 жыл болды
Биыл Қызылорда облыстық ішкі саясат басқармасы «Қызылорда облысының Азаматтық Альянсы» қауымдастығы арқылы 20-дан аса жұмысты үкіметтік емес ұйымдар арасында конкурсқа салып, Облыстық «Қазақ тілі» қоғамы үш шарадан тұратын «Қазақ тілінің дамуы – ұлттық бірлік пен қоғамның рухани ауызбіршілігін сақтаудың негізі» жобасын жеңіп алды.
«Тіл – ұлт байлығы, мемлекет тірегі» атты көпшілік шараға жастар мен студенттер, оқу орындары оқытушылары мен мектеп мұғалімдері, аға ұрпақ өкілдері қатысып, 2025 жылға дейін бүкіл қазақстандықтар мемлекеттік тілді меңгеруі үшін қандай жұмыстар жасалуы керек екені талқыланды
Шара аясында арнайы шығарылған кітапша, буклет, күнтізбе таратылды
Оларға белгілі адамдардың ана тілі туралы ойлары, түрлі деректер жазылды.
Мемлекеттік тілді меңгерген басқа ұлт өкілдерін құрметтеп, осы арқылы игілікті іске көпшілікті тарту мақсатында Қызылорда облысында тұратын түрлі ұлт өкілдерінің 4-11 сыныптарда оқитын балаларының қатысуымен «Тілге құрмет – елге құрмет» атты қазақ ақындарының ана тілі жайлы өлеңдерін мәнерлеп оқудан байқау өткізілді
Оған қала мен аудандардан 30-ға тарта талапкер қатысып, бірінші топта 4-7, екінші топта 8-11 сынып оқушылары сынға түсті
Жеңімпаздарға бағалы сыйлықтар (планшет, ұялы телефондар), орысша-қазақша сөздіктер, тілді үйренуге қатысты оқу құралдары беріліп, сайысқа қатысушылардың бәріне дерлік марапат жасалды.
Филиал келешекте атқарылатын міндеттерді белгілеп отыр
2016 жылы 4 ауданда облыстық семинар өткізіп, аудандар мен Қызылорда қаласында қоғамның бастауыш ұйымдарымен түрлі іс-шараларды, өткізуді жоспарлап отыр
Атқарушы билік органдарымен байланыса отырып өңірдің қоғамдық өміріне белсене араласу
Мемлекеттік тіл мәселесін көтеретін билборд, баннер, плакаттар, күнтізбе, кітапшалар шығару
Халықаралық «Қазақ тілі» ҚБ «Қызылорда облыстық филиалы» уақыт, қоғам, заман талабына орай өз жұмысын жетілдіре бермекші.
Облыстық филиалдың осы игі жұмысы оның жетекшісінің белсенділі­гімен атқарылып жатқандығы ескерілген болуы керек,2015 жылдың соңында ұйым төрағасы Сәдуақас ­Әбдіқа­дырұлы Аңсат ұлт бірлігінің ұйытқысы – қазақ тілінің төрге шығуы жолында ат­қарған жемісті еңбегі үшін Елбасының Жарлығымен «Қазақстан халқы Ассамблеясына 20 жыл» мерекелік медалімен марапатталып, оған қоса бұрынғы еңбектері еленіп, Қызылорда қаласы мен Қармақшы ауданының «Құрметті азаматы» атағы беріл­ді.
Қандай да құрметке лайық Сәдуақас Әбдіқадырұлына халқыңыз қолдап, атқарушы билік бағалап отырған марапаттарыңыз құтты болсын дейміз.
Өмірзақ АЙТБАЙҰЛЫ,
Халықаралық «Қазақ тілі» қоғамының президенті, академик
