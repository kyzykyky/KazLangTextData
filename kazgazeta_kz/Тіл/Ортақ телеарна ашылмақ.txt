Түркістанда Оңтүстік Қазақстан облысының әкімдігі мен Халықаралық Түркі академиясының ұйымдастыруымен «Түркі әлемі және ақпараттық кеңістік» атты халықаралық журналистер форумы өтті.
Түркі әлемінің ортақ ақпараттық кеңістігін қалыптастырып, мемлекеттердің өзара ынтымақтастығын нығайту мақсатында ұйымдастырылған форумға Қазақстан, Әзербайжан, Башқұртстан, Бельгия, Қырғызстан, Өзбекстан, Татарстан мен Түркия мемлекеттерінің бұқаралық ақпарат құралдарының басшылары мен журналистері қатысты.
Түркі тілдес елдердің журналистері бас қосқан жиынның ашылу салтанатында облыс әкімі Жансейіт Түймебаев бүгінгі форум «Түркістан – Түркі әлемінің мәдени астанасы» аясында өткізілетін іс-шаралардың ішіндегі маңызды жиынның бірі екендігіне тоқталып өтті.
– Түркi әлемiнiң рухани астанасында тағы бiр ынтымақты iс-шарада қауышып отырғанымызға қуаныштымын
Ақпараттық кеңiстiк құрудағы басты мақсатымыз – Қазақстан, Түркия, Әзербайжан, Түркiменстан, Қырғызстан, Өзбекстан, Татарстан сияқты түркi елдерiмен қатар жер шарындағы түркi қауымдастықтарымен ақпарат саласында ынтымақтастық орната отырып, жедел ақпарат алмасу, баспасөзде серiктестiк құру, түбi бiр түркi халықтарына ортақ тарих, мәдениет, бiлiм, өнер, рухани құндылықтарды бiрге насихаттау болмақ
Яғни ол бiздiң бiрлiгiмiзге, рухани, саяси және экономикалық байланыстарымыздың нығаюына жұмыс iстейтiн үлкен дүние болады деген сенiмдемiн
Ортақ тарихты зерттеп, ұғынуға, бiр-бiрiмiздi танып, мәдениетiмiздiң жақындасуына ортақ телеарнаның ашылуы үлкен үлес қосады, – деді Ж.Түймебаев.
Алқалы жиында ұлт көшбасшысы Нұрсұлтан Назарбаевтың «Түркі бірлігі» идеясын насихаттау жолында еңбек етіп келе жатқан белгілі ғалым, Түркi Академиясының президентi және «Егемен Қазақстан» республикалық газеті АҚ басқармасының төрағасы Дархан Қыдырәліге өңір басшысы «Облысқа сiңiрген еңбегi үшiн» медалiн салтанатты түрде табыс еттi.
Форумда Әлем журналистерi ұйымы атынан облыс әкiмi Жансейiт Түймебаевқа «2016 жылдың үздiк дипломат-елшiсi» сыйлығы тапсырылды
ТҮРКСОЙ халықаралық ұйымының бас хатшысы Дүйсен Қасейiнов түркi халықтарының мәдени және рухани байланысының берiк болуына БАҚ-тың әсерi мол екенiн жеткiздi
Түркi Академиясының президентi Дархан Қыдырәлi жиналғандарға ҚР Ақпарат және коммуникациялар министрi Дәурен Абаевтың арнайы құттықтау хатын оқып бердi
Сондай-ақ Түркiстан төрiнде Түркi әлемiн насихаттау жолында еңбек етiп жүрген бiр топ журна­лиске Исмайыл Гаспыралы атын­дағы халықаралық сыйлық тапсырылды.
Форум секция жұмысымен жалғасты
Онда түркi әлемiнiң беделдi журналистерi келелi мәселелердi талқылады
Әсiресе Қазақстан Республикасының Президентi Нұрсұлтан Назарбаевтың 2014 жылы Бодрум саммитiнде ұсынған түркi дүниесiнiң ортақ телеарнасын құру идеясы туралы жақсы ұсыныстар айтылды
Жаңадан ашылатын телеарна арқылы Түркі әлеміне ортақ құндылықтар мен тұлғаларды ­насихаттау арқылы үлес қосуға болатындығын тілге тиек етті.
Сонымен қатар Түркі әлемі баспасөзін бір арнаға тоғыстыру жайы да айтылды
Бұл туралы «Егемен Қазақстан» газетінің басшысы Дархан Қыдырәлі алдағы уақытта бауырлас түркі дүниесі елдерінің беделді басылымдарымен келісімге келе отырып, өз ақпарат кеңістігіндегі тұшымды дүниелерді ондағы оқырмандарға ұсыну жайлы ақжолтай жаңалығымен бөлісті.
Форум жұмысына қатысқан түркі тілдес журналистер мемлекеттер арасында ақпарат алмасудың тиімділігін арттыру жайын сөз етіп, алдағы уақытта тығыз қарым-қатынаста жұмыс жасасу туралы келісімге келді
Бауырлас халықтардың БАҚ өкiлдерi жиi кездесiп, өзара ынтымақта жұмыс iстеуге, тәжiрибе алмасып тұруға уағдаласты.
Жиын барысында ТҮРКСОЙ халықаралық ұйымына мүше елдердiң ақын-жазушыларының жиыны мен кiтап көрмесi де ұйымдастырылды
Түркiстан қаласындағы тарихи-мәдени этнографиялық орталықта өткiзiлген жиынға облыс әкiмi арнайы қатысып, зиялы қауым өкiлдерiмен жүздестi
Кiтап көрмесiнiң ашылу салтанатынан кейiн Елбасының «Болашаққа бағдар: рухани жаңғыру» атты мақаласын талқылауға арналған мәжiлiс өттi
Оған түркi тiлдес елдердiң маңдайалды ақын-жазушылары қатысты
Елiмiзден Мұхтар Шаханов, Смағұл Елубай, Дулат Исабеков, Исрайыл ­Сапарбай, Ғалым Жайлыбай және өзге де ақын-жазушылар сөз сөйлеп, латын әлiпбиiне көшу, бауырлас халықтардың ортақ тарихы мен мәдениетiн сақтау және насихаттау, жаһанданудың жағымсыз тұстарына бiрiгiп қарсы тұру мәселелерiн талқылады.
Нұрбақ ЕДІГЕ
Оңтүстік Қазақстан облысы
