Елбасының Қазақстан халқына арнаған «Нұрлы жол – болашаққа бастар жол» атты биылғы Жолдауында ел экономикасындағы құрылымдық реформаларды жалғастырудың негізгі басты бағыттары атап көрсетілгені белгілі
Халықтың игілігі үшін табысты жұмыс істеу көзі жан-жақты зерделеніп, бірқатар министрліктер, мемлекеттік органдар, мекемелер қайта құрылып, қызметтік функциялары жүйеленді.
Осы орайда Алматы қаласы санитариялық-эпидемиологиялық сараптама орталығы Қазақстан Республикасы Ұлттық экономика министрлігі тұтынушылардың құқықтарын қорғау комитетінің құзырына өтті
Орталық сани­та­риялық-эпидемиологиялық салауат­тылықты нығайтуда Кедендік Одақ талабына және халықаралық талаптарға сәйкес жұмыстарды атқаруда
Бүкіләлемдік Сауда Ұйымы мен Халықаралық стандарттар бойынша тағам өнімдерінің қауіпсіздігіне зертханалық зерттеу түрлерін жетілдіру бағытында да көптеген іс-шаралар атқарылуда
Мәселен, Орталықта жалпы халық тұтынатын тауарлар мен тағамдық өнімдер сапасын жан-жақты талдау жүргізетін және аурулар түрінің барынша кең спектрін диагностикалайтын бірнеше зертханалар жұмыс істейді.
Сонымен қатар биыл Қазақ­стан халқы Ассамблеясының 20 жылдығы екені баршамызға аян
«Нұрлы Жол» Жолдауында нақты атап көрсетілген атаулы мерекелік күндер бойынша және бұл мерейлі мерекеге орай өзге ұлт өкілдері арасында фестиваль-байқау өткізуді жоспарлап отырмыз
Ерекше атап өтерлік маңызды жайт, ұжымымызда еңбек ететін бірнеше жыл еңбек өтілі бар әртүрлі ұлт өкілдері өзара ынтымақта ауызбіршілік танытып жұмыс істеуде
9-мамыр қарсаңында Ұлы Жеңістің 70 жылдық мерекесіне орай ардагерлердің құрметіне Орталықта «Желбіре, Жеңіс ­жалауы» атты кеш өткізілгенін де атап өткеніміз жөн.
Орталықта мемлекеттік тілді оқыту курстарына қатысқан өзге ұлт өкілдерінің бірқатар азаматтары бүгінде қазақ тілін меңгеруде жақсы нәтижелерге қол жеткізді
Орталықтың іс-шаралар жос­пары аясында Ұлттық тарихымызды ұлықтау, бүгінгі шыққан биіктерімізді бағалау және Отанға деген патриоттық сезімді ұрпақ жадына сіңіру мақсатында «Қазақ хандығының құрылғанына 550 жыл» және Қазақстан Респуб­ликасы Конституциясының 20 жылдығына байланысты шаралар өткізілмек.
 
Рахима АЛХАМҚЫЗЫ,
Алматы қаласы санитариялық-эпидемиологиялық сараптама 
орталығының директоры
