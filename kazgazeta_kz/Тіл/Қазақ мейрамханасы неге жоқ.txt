Осындай тақырыппен газетіміздің №30 (1288) санында журналист Д.Төлебаевтың мақаласы жарық көрген болатын
Осы мақалаға орай редакциямызға оқырмандар тарапынан көптеген пікірлер келіп түсті
Солардың бірқатарын назарларыңызға ұсынып отырмыз. 
Бүгінгі талапқа сай болса…
Меніңше, мәселе өте дұрыс көтерілген
Өйткені өзіміздің дәстүрімізге сай ғасырлар бойы қалыптасқан ұлттық тағамдарымызды мейрамханалардан, кафелерден көп кездестіре бермейміз
Мақалада атап көрсетілген тағамдар тізімін көргенде біздің ұлттық тағамдарымыздың соншалықты көп екеніне қайран қалдым
Өзіміз қазақ болсақ та, соларды білмеуіміздің себебі ұлттық бағытта жұмыс жасайтын мейрамханаларымыздың болмауынан дер едім
Заманауи үлгідегі қазақ мейрамханалары ашылса, міндетті түрде баратын едік
Кейде ұлттық деген мейрамханалардың өзінде қазақтың барлық тағам түрлерін таба алмайсың, себебі атаулары шектеулі ғана
Мәзірлері де көбінесе орыс тілінде
Мұның барлығы тиісті дәрежеде көңіл бөліп, назар аудармай отырғанымыздан деп ойлаймын
Әйтпесе, мүмкіндік жоқ емес, бар ғой.
Қуаныш Өмірбек, 
суретші-дизайнер
Астана
Өзіміздің ұлттық тағамымызға не жетеді!
Мен қазақтың этнографиялық құнды­лықтарын зерттеп келемін
Сонда көз жеткізгенім, ол біздің ұлттық тағам­дарымыздың әлем халықтарының тағамдарынан еш кем түспейтіндігі
Қазы-қарта, жал-жая, ет, сорпа, айран мен шұбат, қымыздың түр-түрі шын мәнінде бірегей нәрселер
«Қазақ мейрамханасы неге жоқ?» деген мәселе өте орынды қозғалып отыр деп ойлаймын
Біз күнделікті өмірде өзіміздің ұлттық тағамдарымыздың, ас-суларымызды пайдалануға дағдылануымыз керек
Себебі оның бойымызға берер күш-қуаты, нәрі бөлек
Ұлттық тағамда­ры­мыздың пайдасы туралы көптеген ғы­лыми еңбектерді оқыдым, ой елегінен өткіз­дім
Қарап тұрсаң, бәрі де табиғи, эколо­гия­лық тұрғыдан алғанда таза
Жасанды химия­лық қоспалары жоқ
Демек, ұлттық тағам­дарымыздың пайдасын көре, біле тұра, соған мән бермей отырғанымыз өкінішті
Жиын-тойларда, басқосуларда, мереке-думандарда қазақтың барлық тағам түрлері тұрса қандай ғанибет болар еді.
Тілеуберді Азамат, 
педагогика ғылымының кандидаты
Павлодар

Мені де   толғандырып жүрген…
Мен қызметіме байланысты ше­тел­­дерде көп боламын
Сонда кө­ре­ті­нім олар өздерінің ұлттық асхана­ла­рын өте жақсы бағалап, қадірлейді
Мақтаныш көреді
Ас-тағамда­рының небір түрлерін алдыңа алып келіп, тарихын айтады, тамсанып әңгімелейді
Өздерінің ұлттық мейрам­ханаларына апарып, дәм таттырады
Қарап тұрсаң, бәрі де керемет, жарасымды
Әр ұлттың өз мейрамханасы, мақтан етер асханасы бар
Сонда мен: «Өзіміздің ұлттық мейрамханамыз неге жоқ» деп ойлап жүруші едім
Бұл тақырыптың республикалық «Ана тілі» газетінде көтеріліп отырғанын көріп шынымды айтсам қуанып қалдым
Неге? Өйткені бұл мәселе мені де көптен бері мазалап, толғандырып жүретін еді
Аталған мақаланы оқып отырып, соның бәріне жауап алғандай болдым
Ортаға салынған ұсыныс-пікірлер қолдауға тұрарлық, өміршең деп айтар едім
Жоғарыда атап өткенімдей, шетелдік сапарлардан оралған соң өзіңнің ұлттық мейрамханаларыңды іздейсің, таба алмайсың
Неге жоқ деп ойлайсың
Ұлттық тағам түрлерін дайындайтын жерлер, әрине, бар
Бірақ ол көп жағдайда көңіліңнен шыға бермейді
Қызмет көрсетуден бастап, қарапайым ас мәзірлеріне дейін, дәмхана ішінің жабдықталуы да қазақы нақышта жасалмағандықтан ұлттық деп айту қиын.
Дәулет Серікұлы,
бағдарламашы
Алматы


Мені де   толғандырып жүрген…
Мен қызметіме байланысты ше­тел­­дерде көп боламын
Сонда кө­ре­ті­нім олар өздерінің ұлттық асхана­ла­рын өте жақсы бағалап, қадірлейді
Мақтаныш көреді
Ас-тағамда­рының небір түрлерін алдыңа алып келіп, тарихын айтады, тамсанып әңгімелейді
Өздерінің ұлттық мейрам­ханаларына апарып, дәм таттырады
Қарап тұрсаң, бәрі де керемет, жарасымды
Әр ұлттың өз мейрамханасы, мақтан етер асханасы бар
Сонда мен: «Өзіміздің ұлттық мейрамханамыз неге жоқ» деп ойлап жүруші едім
Бұл тақырыптың республикалық «Ана тілі» газетінде көтеріліп отырғанын көріп шынымды айтсам қуанып қалдым
Неге? Өйткені бұл мәселе мені де көптен бері мазалап, толғандырып жүретін еді
Аталған мақаланы оқып отырып, соның бәріне жауап алғандай болдым
Ортаға салынған ұсыныс-пікірлер қолдауға тұрарлық, өміршең деп айтар едім
Жоғарыда атап өткенімдей, шетелдік сапарлардан оралған соң өзіңнің ұлттық мейрамханаларыңды іздейсің, таба алмайсың
Неге жоқ деп ойлайсың
Ұлттық тағам түрлерін дайындайтын жерлер, әрине, бар
Бірақ ол көп жағдайда көңіліңнен шыға бермейді
Қызмет көрсетуден бастап, қарапайым ас мәзірлеріне дейін, дәмхана ішінің жабдықталуы да қазақы нақышта жасалмағандықтан ұлттық деп айту қиын.
Дәулет Серікұлы,
бағдарламашы
Алматы
