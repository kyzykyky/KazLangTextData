Қазақтың біртуар азаматы Мұхтар Мағауин бір еңбегінде былай жазған еді: «Мұндай қоңыр көз, қыр мұрын, шықшытты сары қазақтар қай ауылда болмасын ұшырасып қалар еді
Әйтсе де, негізгі белгі – тіл
Менің байқауымша, күнделікті қолданыстағы әдепті, негізгі тіл адамның ұлттық кейпіне тікелей әсер етпек
Өзіндік артикуляция – бет-ауыздық сөз, дыбыс ерекшеліктеріне қарайлас қозғалысы – кісінің түр әлпетін қалыптайтын сипаттардың бірі
Сондықтан да мен тұрмыстағы тілінен мүлдем мақрұм, тек орысша ғана сөйлейтін қазақтарды көбіне-көп сырттай, бір қарағаннан-ақ танитын едім
Олардың қалған қазақтан басқашарақ бітімі қапысыз анықталған».Есімі әлемге мәшһүр жазушының осы айтқандарына сенуге бола ма? Әрине, бұл – әркімнің өз мәселесі
Дегенмен өмірдің өзінен алынған, жалпылама болса да деректі, өзге емес, өзім жүректен өткізген осындай бір-екі мысалды келтіре кетейін
Саналы тіршілігінің ширек ғасырын бала тәрбиесіне арнаған бір ата сақалы аузындағы педагогтың бірде «мен қазақша сөйлемейтін қазақты бірден ажыратамын» дегені бар-ды
Осыған ұқсас тағы бір дәйекті базарда сауда жасайтын келіншектен естіп едім
Ол да «менің алдыма бірдей киімде, бірдей жаста келсе де, қысқасы, сауда жасауға келген кісінің қазақша білетін не білмейтінін бірден білемін
Содан солар білетін тілде сөйлесіп, саудамды жасаймын» деген болатын
 Сонда сол кісілерден ізінше «сіздер оның қазақша білмейтінін қалай білдіңіздер?» дегенімде, «Біз оны толық негізде түсіндіре алмаймыз
Бірақ қазақша білмейтін қазақтың бет-бейнесінен, көзінен, қысқасы, түсіндіре алмайтын бір сырмен оны толық ажырата аламыз», – дескен.
Қазақта «Нұрлы жүзді», «Иман жүзді» деген тіркестер,  керек десең,   «Түсі жылыдан түңілме» деген тәмсіл де бар
Бұл дегеніңіз – білімді, білікті, парасатты, иманды, адамгершілігі мол адамның осы ізгі қасиеті оның бет-жүзінен білініп тұрады деген сөз
Яғни оның ішкі жан дүниесі сыртқа теуіп, тысқарыға білінеді
Тек соны аңдай, байқай алсаңыз болғаны
Мұны ғылым «ішкі энергияның сыртқа тебуі, сыртқа шығуы» дейтін көрінеді
Меніңше, дәл сол сияқты өзінің ана тілін білмейтіндердің де бет-пішінінен олардың ұлттық бөлектігі аңғарылып тұрады
Қала берді, сіздің қабағыңыздан, бет-бейнеңізден кейіген-кейімегеніңіз, қуанған-қуанбағаныңыз байқалып тұрады емес пе? Ал енді тұтас ұлттың мың сан қазынасынан (ұлттық болмыс бітімінен, ұлттық ерекшеліктерінен, ұлттық мәдениетінен, ұлттық өнерінен, ұлттық тарихынан, ұлттық танымынан, ұлттық сана-сезімінен, ұлттық рухынан, ұлттық құндылықтарынан, ұлттық менталитетінен, т.б.) қол үзген және одан мақрұм қалған адамның бет-пішінінен мұның барлығы неге білінбеуі тиіс? Білініп тұрады
Білінгенде қандай! Әсіресе, мұны сол ұлттың өкілі бірден байқайды
Ішкі түйсік арқылы жоғарыдағы Мұхтар Мағауин де, педагог пен сатушы келіншек те қазақша білмейтіндерді  бірден сезіп, біліп айтып отыр
Мұндай құбылысты орыс философы Павел Флоренский «Белгілі ұлттың мың-мың жылдар бойы тырнақтап жинаған, жетілдіріп қалыптастырған ұшан-теңіз ұлттық құндылықтары сол ұлт өкілінің бойына қалай сіңеді және не арқылы сіңеді? Тек тіл арқылы
Тек ұлттық тіл арқылы ғана, демек, ұлттық тіл – энтелехияның қайнар көзі» деп түсіндіреді.
«Энтелехия» деген терминді ең алғаш рет Аристотель қолданған
П.Флоренский ішкі биологиялық энергияның бірнеше салаға бөлінетінін, соның бір саласы ішкі көрінбейтін дүниеде пайда болған, энергия – энтелехияның сыртқа көрінетін дүниеге шығуын жан-жақты түсіндірген.
Олай болса, ішкі энтелехиялық энергия көрінбейтін, адамның ішкі дүниесінен бас­тау алады екен
Ал енді біз сөз еткен, қазақ тілін білмейтін қазақтың ішкі дүниесінің сыртқа тебуі өзінен-өзі түсінікті
Одан қалса, әрбір ұлт өз ана тілінде сөйлегенде, тіл ерекшелігіне сәйкес беттің бұлшық еттері қимыл жасайды
Әлгі дене тәрбиесімен айналысқан секілді
Әрбір дыбыстың фонетикасына сай бет гимнастикасы болады
Соған сай бет-бейне қалыптасады
Ендеше, сөзіміз дәйекті бола түсу үшін, қазақ тілінің дыбыстық жүйесіне үңілеміз.
Фонетикада әріптер дыбыстың дыбыс­талу жүйелеріне қарай бөлінеді, онымен әрбір қазақ кішкентайынан қазақ тілі пәні арқылы таныс, яки дауысты, дауыссыз деген  топтар бар.
І – дауысты дыбыстардың бет бұлшық еттері арқылы дыбыстың орындалуы:
1
Еріннің қатысына қарай: а) езулік; б) еріндік.
2
Тілдің қатысына қарай: а) жуан (тіл арты); б) жіңішке (тіл алды).
3
Көмекшілік бөлінісі ашық, қысаң болып бөлінеді.
ІІ – дауыссыз дыбыстар да бет бұлшық еттерінің қатысуымен бес топқа бөлінеді
Және үш топтың қатаң, ұяң, үнді деген түрлері бар.
1
Шұғыл
Ызың
Діріл
Мұрын жолды
Ауыз жолды.
Міне, осы топтардың жеке-жеке әріптік бөлінісі бар.
ІІІ – дауыссыздар жасалынуына қарай сегіз топқа бөлінеді.
1
Ерін
Тіс
Тіс пен ерін
Тіл алды
Тіл арты
Тіл ортасы
Тіл мен тіс
Көмей.
Міне, осыдан байқайтынымыз, беттегі бұлшық еттердің дыбыс шығару үрдісіне қатыспайтыны қалмайды екен
Бұл – фонетикалық (дыбыстық-әріптік) жүйе
Ал осы әріптер жиналып, сөз құрайды
Ол сөздер буыннан тұрады:  Ашық
Тұйық
Бітеу.
Осылай құралған сөздің мағынасына қарай көздің ойнауы, реңнің құбылуы, қысқасы, дыбыс үндестігіне сай бет мақұлдауы да болып отырады.
Осы құбылыстар әр ұлттың өзіне тән ұлттық тіліне сай, олардың жасайтын қозғалыс қимылы бөлек
Бұл дегеніміз, осы қимылдардың әсерінен бет бұлшық еттері ұрпақтан ұрпаққа жалғасып, гендік жүйеде қалыптасады
Әр ұлттың өзіне тән ұлттық бейнесін қалыптастырады
Бұл бір ұрпақтық сатыда ажырамағанымен, бірнеше ұрпақ  сатыларында толық рең қалыптасады дегенді білдірсе керек
Осы реңк қалыптасуының нәтижесінде өзгеден сұрамай-ақ, қайсы кісіні болмасын, қай ұлт өкілі екенін жазбай танып тұрамыз
Бірнеше ұрпақ сабақтастығынан сол ұлт өкілдерінің ортақ реңі қалыптасады.
Демек, ұлтты қалыптайтын, сомдай­тын, қалыптастыратын тіл құдіреті деген – осы!
Сонымен мұның соңғы бір айғағын келтіре кеткен жөн
Бұл да – өз жеке тәжірибемнен алынған мысал.
Көрші Өзбекстанды алайық
Өзбек­станда, негізінен, екі өзбектік тармақ бар
Бірі – руы бар өзбек, екіншісі – руы жоқ өзбек
Соның бірінші тобы, яғни руы бар өзбектердің түп асылы – қазақтар, ал таза өзбекте ру жоқ
Ру дегеніміз: руластар бірі­нің қызын бірі алмайды
Ондай үрдіс екі-ақ ұлтта бар: бірі – қазақ, екіншісі – кәріс
Кәрістер руын, керек десең, жеке куәлігіне жазады
Біз білетін Ким, Пак, Югай, т.б
тектік атаулар  – олардың тайпалық сәйкестілігі
 Пак пен Пак қыз алыспайды
Осы секілді қазақ та – сондай дегдар
Соның ішінде өзбек халқы құрамына кіретін руы бар өзбектер,  сұрастырып зерттесең, түбі қазақ болып шығады
Бұларда да руластар үйленбейді
Ал реңіне қарасаң, сол тұрғылықты өзбектердің реңіне ұқсайды
Өйткені олардың ұлттық (қазақ) тілін ұмытқаны қашан? Сондықтан, жоғарыда айтқандай, үш-төрт атадан кейін таза ұлттық рең пайда болып қалыптасқан.
Осыдан шығатын түйін: шетелдегі қазақтар, Қазақстанда жүрген күрд, неміс,  т.б
ұлт өкілдері мүмкіндігі болса өздерінің ұлттық тілін ұмытпауға тырысады
Өйткені ұлттық кейіп ретінде жойылып кететінін біледі
Ал біздегі шала қазақтар әлі күнге осыны түсінбей жүр
Бәрінен сол өкінішті
Құдайым бетін әрмен, енді бір жүз жыл тағы осы тілдік дуализмде өмір кешетін болсақ, бірнеше ұрпақ ауысып, халқымыз таза қазақтық кейпін жоғалтып алуы кәдік
Сол үшін де тілдік майданда өзгелерден бұрын ана тілін білмейтін өз қандастарымызбен ымырасыз күрес жүргізе беруіміз керек.
Бекбатыр Айменов
Оңтүстік Қазақстан облысы
