Жоғарыдағыдай тақырыппен жарияланған мақала («Ана тілі», №2 (1156) 10-16 қаңтар 2013 ж.) бойынша мынаны хабарлаймыз.
Қазақстан Республикасының «Халықты жұмыспен қамту туралы» Заңына сәйкес жұмыс іздеген адамдар уәкілетті органға өтініш білдірген жағдайда, оларға жұмысқа орналасуларына көмек көрсетіледі
Басқарманың аудандық бөлімдерінде жұмыспен қамту көмегін жұмыссыздардың тұрғылықты мекенжайы бойынша көрсетеді
Уәкілетті органда тіркелген жұмыссыздарға келесі әлеуметтік көмектер көрсетіледі:
жұмыспен қамту;
қоғамдык жұмыстарға жіберу;
әлеуметтік жұмыс орындарына жіберу;
кәсіби даярлау курстарына жіберу.
Алматы қалалық Жұмыспен қамту және әлеуметтік бағдарламалар басқармасының стратегиялық жоспарына сәйкес 2012 жылы қоғамдық жұмыстарға 3000, кәсіби білім алу курстарына 1224, тұрақты жұмыс орындарына 3000, әлеуметтік жұмыс орындарына 500 жұмыссыз адамды жіберу жоспарланған.
2012 жылы қоғамдық жұмыстарға 3496 жұмыссыз азамат жіберілді
Жұмыссыздар экологияны сауықтыру, көгалдандыру, көріктендіруге қатысып, аймақтық қоғамдық серіктестіктерді ұйымдастыруда көмек беріп, сондай-ақ қарттарға, мүгедектерге және балаларға әлеуметтік қызмет көрсетуде
Қоғамдық жұмыстарда істейтін жұмыссыздарға еңбекақы Қазақстан Республикасы бекітілген екі ең аз айлық төлемінің көлемінде бюджеттік қаражаттан төленеді.
Жұмыссыздарды оқыту еңбек нарығында сұранысқа ие 29 мамандық бойынша жүргізіледі
2012 жылы 1223 адам кәсіби білім алу курстарына жіберілді
Кәсіби білім алу курстарына жіберілген жұмыссыздардың оқу орнына бару жолақысына, сондай-ақ қажет ететін мамандықтар бойын­ша медициналық куәландыруға өтемақы қарастырылған.
Қазақстан Республикасының «Халықты жұмыспен қамту туралы» Заңына сәйкес ұйымдастырылған әлеуметтік жұмыс орындарына жыл басынан нысаналы топтан 539 жұмыссыз адам жұмысқа орналастырылды
Әлеуметтік жұмыс орындарына орналастырылған жұмыссыздар мұқтаж адамдарға әлеуметтік қызмет көрсетіп, басқа да арнайы дайындықты талап етпейтін жұмыстарды атқарады
Осындай жұмыс түрлерінде еңбекақы екі ең аз айлық төлемінің көлемінде жергілікті бюджеттің қаражатынан төленеді
Одан бөлек әлеуметтік жұмыс орындарында істейтіндерге жұмыс беруші өзінің жеке қаражатынан қосымша төлем жүргізеді.
Тұрақты жұмыс орындарына 2519 адам орналастырылды.
С.Сейфуллин даңғылында жұмыс іздеп тұрған азаматтардың басым көпшілігі Алматы қаласында тұрақты мекенжайлары жоқ және басқа аймақтардан келген азаматтарды құрайды және олар тұрақты мекенжайлары бойынша «Жұмыспен қамту-2020» бағдарламасына қатысуларына болады
Егер осы азаматтардың Алматы қаласында тұрақты мекенжайлары болса, біздің басқарманың аудандық бөлімдеріне хабарласқандары жөн.
А.ҚАЛЫҚОВА,
Алматы қалалық Жұмыспен 
қамту және әлеуметтік бағдарламалар 
басқармасы бастығының орынбасары
