Қазақстан Республикасының Ұлттық кітапханасында 30 томдық «Қазақша-орысша, орысша-қазақша терминологиялық сөздік» топтамасының тұсаукесері өтті. Тұсаукесер рәсіміне аталған сөздіктер топтамасын дайындауға қатысқан ғалымдар, терминолог мамандар қатысты

Шараны Қазақстан Республикасы Мәдениет және спорт министрлігі Тілдерді дамыту комитеті төрағасының орынбасары Серік Сәлемов кіріспе сөзімен ашып, сөздіктер топтамасының «ҚР Тілдерді дамыту мен қолдаудың 2011-2020 жылдарға арналған мемлекеттік бағдарламасы» аясында дайындалғанын атап өтті
Министрлік өкілі осы жұмысты атқару Елбасының қазақ тілінің терминологиялық қорын жасау жөніндегі тапсырмасы аясында орындалғанын жеткізді
Күрделі жұмысты абыроймен атқара білген терминолог мамандарға, сүбелі үлес қосқан әр саланың мамандарына қажырлы еңбектері үшін алғысын білдірді.
Тұсаукесер рәсімінде сөз алған Қазақстан Педагогикалық ғылымдар академия­сының президенті, педагогика ғылымының докторы, профессор,  жобаның ғылыми жетекшісі Асқарбек Құсайынов 30 томдық сөздікті дайындау жұмыстары Комитетпен жасалған шарт негізінде 2012-2014 жылдары аралығында жүргізілгенін тілге тиек етті
А.Құсайынов бұл  ауқымды жұмысты атқаруға еліміздің жоғары оқу орындары  мен ғылыми-зерттеу институттарының, академиялар мен министрліктердің, салалық мекемелерде қызмет атқаратын 144 ғылым докторы, 120 ғылым кандидаты, жалпы 350-дей адам атсалысқанын, 30 томдыққа енген терминдер үш жыл бойы  «Ана тілі» газетінің «Оқырманмен ойласу», «Терминжасам: Ұсыныс
Пікір» айдарлары бойынша халықтың талқысына тұрақты түрде ұсынылғанын атап өтті
Өз тарапынан сөздікке еселі еңбек сіңірген азаматтарға алғыс айтты.
А.Байтұрсынов атындағы Тіл білімі институтының бас ғылыми қызметкері, филология ғылымының докторы Әлімхан Жүнісбек 30 томдық сөздіктерге енген терминдер алдағы уақытта ғалымдардың оқулықтарында, ғылыми еңбектерде кеңінен қолданыс табатынына сенім білдірді
Осы орайда түзілген терминдер, аударылған жаңа терминдердің жаңадан басылып шығатын кітаптарда пайдаланғанымыз абзал екенін жеткізді.
Жиында Л.Гумилев атындағы Еуразия Ұлттық университетінің профессоры, техника ғылымының докторы Алтынбек Шәріпбаев, ҚР Ұлттық Ғылым академиясының академигі, техника ғылымының докторы Бірлесбек Алияров, филология ғылымының докторы, профессор Дандай Ысқақұлы және т.б
ғалымдар ой-пікірлерімен бөлісті.
Сөздіктерді жарыққа шығарған «ҚАЗақпарат» корпорациясының прези­денті Қонысбек Ботбай баспа қызмет­керле­рінің Академия қызметкерлерімен бірлесе жемісті еңбек еткеніне тоқталып, ғалымдарға, сала мамандарына шығарма­шы­лық табыс тіледі.
С.Қажыкен
