Қазақстан Республикасы Мәдениет министрлігі Тіл комитетінің тапсырысы негізінде Педагогикалық ғылымдар академиясы 30 томдық салалық қазақша-орысша, орысша-қазақша терминологиялық сөздіктер топтамасын дайындау үстінде
«Ана тілі» газеті «Оқырманмен ойласу» айдарымен сөздікке енетін терминдерді талқылау үшін жұртшылық назарына ұсынып  келеді
Осы орайда аталған газет бетінде жарияланған терминдерге қатысты өз ойыммен бөлісуді құп көрдім
Бұл іске мамандарды көп тарту керек деп ойлаймын
 
        №24 (1230) 19-25 маусым
2014 жыл
1
взаимодействие – әрекеттестік деген жеткілікті, өйткені – с ортақ етісінде өзаралық, ортақтық мағына болады;
27
кредит – несие болып аударылып кетті, «кредитке» қайтып орал­маған жөн;
46
ерікті деген сын есім мен жою етістігінің валенттілігі жоқ, сондықтан «көшірме» болмай қазақша болу үшін «еркімен жою» деп алған жөн сияқты;
47 – 54
«келісімшарт» қазіргі құжаттарда «контракт» сөзінің баламасы ретінде қолданылып жүр, кеңес дәуірінің өзінде-ақ «договор» «шарт» болып аударылғанын ескеру керек;
58
допуск – «шек» кейбір контекс­те болмаса толыққанды баламасы бола алмайды;
67
жалпы «деятельность» сөзіне балама «қарекет» болса екен деймін, әрекет пен қарекеттің айырмасын Абайды оқығандар біледі.
103
землеустройство – орыстың әдеби тілінің нормасына «землеустрой, землестрой» деген келмейді, сондықтан осы қалпында (землеустройство) қолданады, сондықтан оны калькалап «жергеорналастырушылық» деп алу артық, «жерге орналастыру» деген жетіп жатыр.
№26 (1232) 3-9 шілде 2014 жыл
46
население бұл туралы төменде айтылады.
59
неисправность – кейбір арнайы контексте ғана «бұзылу» болады, мұның баламасы – «жарамсыздық»;
101
опрос – «сұрау салу» емес, сұрау салу «іздеу» деген мағынада, орыс­тың «запрос» дегеніне келеді, ал «опрос» «сауалдау», «сауалнам»а болып аударылған еді.
№27 (1233) 10-16 шілде 2014 жыл
Мұнда жолдардың орындары ауысып кеткен тұстар бар.
50
«кепілгерлік» деп қазақ айтпайды, бұл сөздің орнына «кепіл», «кепілдік» сөздерін қолданған абзал.
№28 (1234) 17-23 шілде 2014 жыл
16
перераспределение сөзінің баламасы – «қайта бөлу»;
18
перестановка сөзінің баламасы – «орын ауыстыру» (орын алмастыру);
26
баланс – «теңгерім» болып аударылған еді;
31, 32
погрешность – «кінәрат», өйткені бұл сөздің түбірі – «грех» – күнә, кінә;
77
«қағидастық» деген – қазақ тілі заңына томпақ;
79
«салғастырымдылық қағидасы» болу керек, өйткені салыстыру – «сравнение» дегенге де балама болады, ал «сопоставление» – салғастыру;
88
«программа» деген сөзге байланысты ерекше ұсыныс бар: ол «бағдарлама» болып аударылғаны белгілі, ал бағдарлама сөзінің орысшасы «ориентация, ориентирование» екені тіл түйсігі бар адамдарға айқын, сондықтан қазақта жиі қолданыла бермейтін, көбінесе жөн-жосық деген қос сөзде қолданылатын, жеке қолданыстарда кездесіп жүрген (мынауыңның жосығы бөлек екен) «жосық» сөзі «программа» сөзіне кез келген контексте балама бола алады.
№29 (1235) 24-30 шілде 2014 жыл
16
мобилизация – «жұмылдыру» деген бір балама жетеді;
17
модернизация – «жаңғырту» емес «заманауиландыру», өйткені «модерн» деген сөз орысша «современный» болады, ал жаңғырту «реставрация, обновление» деген сөздерге келеді;
31
надбавка – «үстелімнен» гөрі «үс­теме» орамды болады, өйткені үсте­лім орынсыз омофон туғызуы мүмкін;
45
население – халықтан гөрі «жұрт» үйлесімді, қоныстанған елді «жұрт» деу қазақ дәстүрінде бар, ал халықтың анық баламасы – «народ»;
48
начальник – «басшы» көптеген контекстерде «руководитель» сөзінің орнына жүреді, сондықтан бұрынғы дәстүр бойынша «начальник» дегенді  бастық дегеннің әбестігі жоқ;
93
описание – «сипаттау»
Кей контексте «сипаттама» да болады, сондықтан балама қатарына «сипаттаманы» да қосқан артық болмайды.
