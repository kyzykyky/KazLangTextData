Шара МАЖИТАева, Е.Бөкетов атындағы Қарағанды мемлекеттік университеті, қазақ тіл білімі кафедрасының меңгерушісі,филология ғылымдарының докторы, профессор:
Қазақстан Республикасы Мәдениет министрлігі Тіл комитетінің  тапсырысы негізінде Педагогикалық ғылымдар академиясы 30 томдық салалық қазақша-орысша, орысша-қазақша терминологиялық сөздіктер топтамасын дайындап жатқанынан хабардармын
Осы орайда «Ана тілі» газетінің «Оқырманмен ойласу» айдарымен сөздікке енетін терминдерді жалпы жұрттың танысып, талқылауы үшін беріп отырғаны дұрыс деп санаймын
Кейбір сөздер орыс тілінен тікелей сөзбе-сөз аударылып жатады.  Міне, осындай олқылықтарды болдырмас үшін, тіл мамандары бұл іске жауапкершілікпен қарап, атсалысқандары дұрыс
Себебі ертеңгі күні кітап бетінен түсініксіз аудармалар кездестіріп жатсақ, бұл бізге, яғни мамандарға үлкен сын болады
Газеттің өткен нөмірінде терминжасам жайлы  тіл маманының пікірін оқып, мен де газеттің соңғы нөмірлерін  қарап шығып, өз ойыммен бөлісуді жөн санадым.
№27  (1233)
10-16 шілде 2014 жыл
31
Погрешность – «қателік» деп аударылыпты
Егер бұл экономи­калық, бухгалтерлік қателік болса, аудармасы дұрыс
Бірақ басқа контекстіде «кінәрат» деген баламасы келетін сияқты.
53
Последствие – «салдар» болып аударылған екен
Меніңше, балама ретінде «зардап» сөзін қолдануға болады
Мысалы, «последствие болезни» дегенді «аурудың зардабы» деп аударған дұрыс.
47
Поощрение – «көтермелеу» деп аударылыпты.  Бұнда «мадақтау» сөзін балама ретінде қолданған абзал.
73
Преобразование  сөзін «тү­рен­діру тарту» деп аудару дұрыс емес
«Қайта құру», «түбегейлі өз­герту» сияқты баламалармен аударса болады.
№29 (1236)
24-30 шілде 2014 жыл
23.Мотив – «уәж» деп ауда­рылған екен
Меңінше, бұл сөздің бірнеше баламасы болуы керек
Мәселен, «мотивы преступления» деген «қылмыс дәлелі» болса, «мотив песни»  – «ән әуені», «основной мотив повести» –«повестің негізгі сарыны» болып қолданылу керек.
139
Партнер – «партнер» бо­лып қалыпты
Меніңше, «се­рік­тестік», кей жағдайларда «әріп­тестік» деген баламалар қолданылған жөн.
58
Неисправность – «бұзылу» деп аударылыпты
Бұған қоса «ақау» деген сөзді де балама ретінде қосу керек.
88
Однородность – «біртек­тілік» деп қана аударылған
Бұған балама ретінде «біркелкілік» сөзі қолданылса құба-құп.
119
Отклонение – «ауытқу» деп аударылған
Меніңше, «отклонение предложения» деген контекстіде «ұсы­нысты қа­был алмау» болып аударылады
Сондықтан «қабыл алмау», «қай­тарып тастау» деген баламалар қажет.
№31(1237)
7-13 тамыз 2014 жыл
5.Реабилитация – «ақтау» болып аударылыпты
Меніңше, оның «бейімдеу», «оңалту» деген баламалары да қолданылған дұрыс.
6.Реализация – «жүзеге асыру» деп бір мағынасында ғана аударылыпты
Тауарға қатысты айтқанда оның аудармасы «сату» болуы керек
Бұл сөзді де балама ретінде қосқан жөн.
25.Рекультивация земель  сөзі «жерді жаңарту» деп қана ауда­рылған
Бұл сөз мағынасын толық ашпайды
Бұдан гөрі «жерді қалпына келтіру», «жерді өңдеу» тіркестері орынды болады.
36
Розничная цена – «бөлшек баға» деп қана сөзбе-сөз аударылған екен
Бұндай тікелей аудармалардан қашқан жөн
Сондықтан «бөлшек сауда бағасы» тіркесі қолданылғаны дұрыс.
44.Рыночный механизм – «нарық­тық механизм» деп ауда­рылған екен
Меніңше, «механизм» сөзінің орнына «тетік» дегенді де пайдаланған абзал.
45
Садоводство сөзі «бақша егу» деп аударылыпты
Бұл сөз мағынасын ашу үшін «бау-бақшамен айналысу» сөзін қолдануға болады.
