Белгілі қаламгер, филология ғылымдарының кандидаты, ұзақ жылдар бойы «Мектеп» баспасында қызмет атқарған, елімізде халықтар достығын, мемлекеттік тілді   дәріптеп, насихаттап жүрген Рабик Исмайиловты білмейтіндер кемде-кем
9-11 сынып оқушыларына арналған «Ұйғыр әдебиеті» оқулығының, 4 монография, 2 жинақ пен ұйғыр мәдениеті мен қазіргі дәуірдің өзекті мәселелері сөз етілген 400-ге жуық мақалалар авторы биыл 80 жасқа толғалы отыр
Таяуда қаламгер «Бәрінен де отан қымбат» (Шығыс түркістан жөнінде ұйғыр ақындарының өлеңдері), «Қаламын өз халқына арнағандар» (дүниеден өткен ұйғыр жазушылары жайлы эсселер мен очерктер), «Есімдері ұмытылмайтындар» (белгілі ұйғыр қайраткерлері туралы эсселер) атты үш жинағының тұсауын кескелі отыр
Бүгінгі ұрпақ үшін берер тағылымы мол ардагер ағамызбен кездесіп, әңгіме өрбітудің де сәті түсті.
– Сөз басында өзіңіздің еңбек жолыңыз қалай басталғаны туралы айтып өтсеңіз…
– Мен қазіргі Алматы облысы, Еңбек­шіқазақ ауданындағы Шелек елді ­мекенінде дүниеге келдім
Менің әкем де, атам да осында туған
Сондықтан мен қайда жүрсем де, Қазақстан – менің Отаным екенін бір сәт те есімнен шығармадым
Ауылдағы қазақ балаларымен етене жақын араласып, қазақ тілінде еркін сөйлеп, қазақтың салт-дәстүрлерін де жақсы біліп-өстік
Мектеп бітірген соң, 1953 жылы Алматыдағы іргелі оқу ордасы ҚазМУ-дың философия және экономика факультетіне оқуға түстім
Алғашқы семестр аяқталған соң, ауылға демалысқа барғанымда Ташкенттен келген Орталық Азия мемлекеттік университеті шығыстану факультетінің  ұйғыр бөлімінде оқитын жігіттермен таныстым.  Олардың ұйғыр мәдениетін дамыту керекпіз, бүгінгі таңда ұйғыр тілінің мамандары жетіспей жатыр деген ойлары мені қатты толғандырды
Содан мен оқуымды тастап, сол жігіттермен Ташкентке бет алдым
Ташкентте туысқандарым тұратын
Дайындығым аз болған соң, алғашқы жылы оқуға түсе алмай, 1955 жылы бірақ түсіп, оны ойдағыдай аяқтадым
Менің бақытыма орай, бітірген жылы Алматыдағы Тіл және әдебиет инс­титуты  үздік студенттерді жұмысқа шақырды
Міне, солардың қатарында мен болдым
Сөйтіп, мен Алматыға оралып, сол институтқа жұмысқа орналастым
Тағдыр деген осы шығар
Алғаш жұмысқа орналасқанымда, академик Ісмет Кеңесбаевтың кабинетінде мен болашақ жарым Патигуль Сабитовамен таныстым
Сол кездері ол ҚазПИ-ді бітірген жас қыз еді
Бүгін бір ұл, бір қызымыздан  немерелер бар
Өкініштісі, жан жарымның өмірден өткеніне қазір бесінші жылға кетіп барады.
«Мектеп» баспасында алдымен корректор болдым
Кейін бас редактордың орынбасары, бас редактор болып істедім
1973 жылы Жазушылар одағына мүше болдым
1975 жылы «Ұйғыр драматургиясының дамуы мен қалыптасуы» тақырыбында кандидаттық диссертация қорғадым.  Сонымен бірге тарих, география, педагогика, философия, экономика саласындағы оқулықтарды ұйғыр тіліне аударумен айналыстым
Мұнан кейін «Ұйғыр әдебиетін үйренудің кейбір мәселелері», «Іздену жолында», «Заман және қаһарман» және «Уйгурская драматургия от «Анархана» до…» атты монографияларым жарыққа шықты
1992-1997 жылдары республикалық ұйғыр мәдениеті қоғамын басқардым
Қазақстан халықтары Ассамблеясының мүшесімін
2009 жылы Халықаралық ұйғыр ПЕН клубы кеңесінің мүшесі болдым
Қазақстан тәуелсіздігін алған жылдардан бері халықтар достығын дәріптеу мақсатында  қолдан келгеннің бәрін атқарып келемін.
– Бүгінгі күндері еліміздегі ұйғыр әдебиеті мен мәдениеті қалай дамып келеді?
–  Бүгінгі ұйғыр әдебиетінің жағдайын қазақ әдебиетінің жағдайымен салыстыруға болады
1950-1960 жылдары, сонымен қатар 1970-1980 жылдары елдегі қазақ әдебиетімен қатар орыс әдебиеті, ұйғыр әдебиеті, неміс әдебиеті, корей әдебиеті өсті
Сол жылдары жыл сайын баспадан 200 кітап шығатын еді
Жыл сайын бір-екі роман, көптеген жинақтар жарық көріп отырды
Сол себептен 1970-1980 жылдарды біз ұйғыр әдебиетінің алтын дәуірі деп айтуымызға болады
Қазір енді, біздің жағдайымыз ретке келіп жатыр, мәдениетіміз қайтадан көтеріле бастады
Осыған байланысты ұйғыр әдебиеті де қазақ әдебиеті сияқты қайта жандана бастады
Алайда  бір толғантарлық мәселе, қазір көп адам өз қаржысына кітап бастырып, жазушы атануда
Бұлар әдебиет емес, ол кітапсымақтарда көркемдік деңгей жоқ
Әдебиет деген ең алдымен оқырман қызығатын көркем сөз
Әдебиет халықты тәрбиелейді, өсіреді
Сондықтан әлгілер уақытша құбылыс деп санаймын.  Ұйғыр мәдениетінің дамуы туралы сөз етсек, көп жетістіктерді айтуға болады
1990 жылдардан бері қарай тоқырау кезеңі басталды
Сондықтан ұйғыр мәдениетін жандандыру ісін қолға алу қажет болды
Сол себепті халықтар достығын насихаттау арқылы  ұлтымыздың біртуар перзенттерін жас ұрпаққа таныту мақсаты тұрды
1993 жылдан бастап республика көлемінде репрессия құрбандарын еске алуға байланысты шаралар өткіздік
Осы шара аясында белгілі қайраткер Абдулла Розыбакиевтың 100 жылдығын ел көлемінде атап өттік
Панфилов ауданы, Ұйғыр ауданы, Еңбекшіқазақ ауданы, Жамбыл ауданының азаматтары қатысып, киіз үй тігіліп, Алматыда үлкен той өтті
Тағы бір айта кетерлігі, Жаңашар, Лауар, Ақсу, Қорам елді мекендерінде репрессия құрбандарына арналып ескерткіш қойылды
Сонымен бірге белгілі ұйғыр жазушыларымен мектеп оқушыларының кездесулерін жиі өткізіп тұрамыз.
– Сіздің қазақ тілін жетік меңгергеніңізді байқадық
Мемлекеттік тіл жөніндегі ойыңыз қандай?
–Қазақстанның барлық азаматтары мемлекеттік тілде еркін сөйлеуі тиіс
Себебі  бұл біздің Отанымыз – Қазақстанға деген құрметіміздің белгісі деп білемін.  Бізді, аға буын өкілдерін түрлі қоғамдық шараларға жиі шақырады
Міне, сондай шаралар барысында мен міндетті түрде мемлекеттік тілде сөз бастап, жастарды да мемлекеттік тілді құрметтеуге үгіттеймін
Мектептерді аралап жүріп, ұйғыр балаларына да айтар ақылым да сол
Ең әуелі қазақ тілін білулері керек екендерін айтып жатамын
Бір айтып өтерлігі, ұйғыр мектептеріндегі қазақ тілінің сағаты бүгінгі күні қазақ мектебіне тиесілі сағат санымен бірдей
Елбасымыз Н.Назарбаев бастамасымен алғаш қолға алынған Халық­тар достығы Ассамблеясының дер кезінде құрылғанын айта кету керек
Мемлекет басшысының Қазақстан халқы достығының нығайып, әр ұлт пен ұлыстың өз мәдениеті даму керектігі жайлы бастамасын толық құптаймын
Елбасына алғысымыз шексіз
Десек те, біз мемлекеттік тілдің мәртебесін өсіруді бір сәт те ұмытпаймыз
Мәселен, біздің ұйғыр мектептерінің оқушылары жыл сайын Абай, Мұқағали оқуларына қатысып келе жатқанын тілге тиек етуге болады.  Мектептерді аралап,  оқу бітіргелі отырған түлектерге, өзінің таңдаған мамандығы бойынша қажетті қазақша оқулықтарды тауып береміз
Баланың мектеп бітірген соң, жоғары оқу орнына тез бейімделуі үшін, таңдаған пәнін қазақша оқуын да өз қолымызға алдық.
–Бүгінгі жастарға қандай ақыл-кеңес айтар едіңіз?
–Қазір жастардың заманы
Сондықтан олар өмірінің бір минутын да бос өткізбегендері абзал
Дүниеде нені армандаса да, барлығы еңбек пен ынта-талаптың арқасында келеді
Мысалы, мен «Мектеп» баспасында алғаш корректор болып келгенімде, ұйғыр тілінен біраз қателер жіберіп алдым
Содан алдыма мақсат қойып, қалың-қалың ұйғыр романдарын оқудан бөлек, оларды көшіріп жазып отырдым
Күн-түн демей, романдарды дәптерге көшірудің өзінен сауаттылығымды арттырдым
Міне, осылай бір-екі ай ішінде редакторлық дәрежеге көтерілдім
Біздің уақытта жастардың әдебиетке келуіне барлық жағдай жасалынған еді
Алайда нағыз еңбекқор, таланттылары ғана көп арасынан суырылып шығып отыратын
Ал қазіргі жастардың талпынысы басқаша сияқ­ты
Мен біздің орнымызды басатын, келер ұрпаққа біздің жақсылығымызды жеткізетін жастар туралы көп ойлаймын
Сондықтан қолымнан келген­ше жастармен етене жақын араласып, оларды тол­ғандырып жүрген мәселелер жайлы әңгіме өрбітемін
Қазірдің өзінде үш жинақты баспаға тапсыр­дым
Бұл кітаптардың тұсауы кесілген кезде міндетті түрде мен оларды мектептерге, одан кейін жастарға таратамын.
Қазір егде жасқа келсек те, қоғаммен жақын болу­ға тырысамыз
Мәселен, мен 20 жылға жуық уақыт Тибет гимнастика­сымен айналысамын
Көп уақыт қала көшелерін аралап, жаяу жүргенді ұна­тамын
Ал қолым қалт етіп босай қалса, сөзжұмбақтар мен түрлі сканвордтарды шешуді ұнатамын
Бұл менің жас кезімнен қалыптасқан дағдым
Сондықтан жастарға айтарым, әрқайсыларың қандай да бір жақсы қасиеттер мен дағдыларды өз бойларыңда қалыптас­тырғыларың келсе, оны бүгіннен бастаңдар
Ең бастысы, еңбек етуден, әрдайым ізденуден жалықпаңдар.
– Әңгімеңізге рахмет!
Әңгімелескен 
Ақбота ИСЛӘМБЕК
