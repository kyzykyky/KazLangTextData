Кинорежиссер Ермек Тұрсыновтың «Шал» деген фильмін көріп ойға қаласың.Әуелгіде киноны қазақ режиссері түсірмеген, қазақтың табиғатын білмейтін біреу шығар дейсің
Кинодағы шал Қасым қарт туралы «өмірі аттың үстінде жүрген адам» дейді ауылдастары.Сөйткен адам боранды күні адасып,қайта-қайта бір жерге орала береді.
Әңгіме оның таныс жерге келіп тұрып, содан бағдар алмауында
Соны көріп отырып:«Е, мынау анандай адам болды ғой» деп топшылайсың
Мұндай адамдар борансыз-ақ, түнде жүрсе де, күндіз жүрсе де адасады.Ауылдан шыға адасатындар болады.Кинодағы шал сондай типтегі адамның кейпі
Жер жағдайына жетік кәнгі малшылар үшін бұл күлкілі.Бірақ біздің кейіпкеріміз ол қатардан емес.
Шалдың айтқан сөзі мен істеген ісіне қарап отырып, оның қазақы ұғымнан алыс қалғанын байқайсың
Мысалы ол адасып жүріп, қасқыр тартқан қойдың ішін жарып қозысын тірі алып қалады
Сода: «Босанатын күні де жақын еді» дейді
Мал босанбайды, мал төлдейді, «қой қоздайды, жылқы құлындайды» деген секілді
Мұны режиссер білмейді демейсің, ол біледі, бірақ ол үшін қоғамдағы осындай таным-түсініктің төмендігін жеткізу, көрсету қажет болған шығар.Тағы бір мысал шал адасып жүріп өліп қалған адамның бас киімін киіп алады.Тіпті сескенбейді де
Ол қарақшы емес, қарапайым ауыл адамы
Бұл жерде режиссер оның имансыздығын көрсетіп тұр
Ал анабір жаралы адамды тауып алуы,оны суға құлап кеткен жерінен құтқарып қалуы шалдың бойында кісіліктің ұшқыны барын байқатады
Шалдың әлгі құтқарып қалған адамы тегін адам емес, ақшасы көп бай адам, ол өз қаражатына мешіт салдырғанын айтып: «менің Құдаймен тіке сөйлесетін жекеменшік мешітім бар» дейді
Сонда шал: «Сен менен де өткен дүбәра екенсің ғой» деп анадан әлдеқайда иманды көрінеді
Шынында да, ол ана жаралы, дәулетті адамнан сәл қайырымды
Қалай дегенмен осының бәрі бүгінгі біз өмір сүріп отырған қоғамның көрінісіне саяды.Бұл да шындыққа жақын.Өлген-тірілгеніне қарамай ұшақпен аң аулау… бәрі бар ғой.
Дегенмен, «Шал» фильмі қазақ­тың болмысынан алыс, қазақы түсінікке онша қабыспай тұр
Тіпті қойларын кілең футболшылардың атымен атауы… Қазақтың ауылда өскен қай шалы солай жасаған болар еді? Егер жан-жақты ойлап қарасаңыз оған да сенгің келеді
Бізде мысалы үшін «қасқа сиыр», «көк сиыр» немесе «қызыл та­йынша» деген секілді мал атаулары бар ғой
Оның есесіне «марта», «алиса», деп сиырларын шақырады
Шал­дың қойларына «Марадона» деп, тағы басқа ат қоюы шындыққа ұқсайды-ау, деп топшылайсың
Өмірде не болмайды дейсің
Мал тұрмақ ұрпағымызға ат қоюға келгенде мазақ болатын жағдайға жеттік
Мұны кинодан немесе режиссердан көретіні жоқ, себебі біздің қоғамның сүрепеті жайы
Тілің дүбәра, иманың әлсіз болған соң салт-санаңа да селкеу түскен
Қасым қарт соншалықты жаман адам болмағанымен сөз жоқ, ол бүгінгі дүбәра қоғамның жемісі
Ұлттық мінез бен таным-түйсіктен, ажырай бастағанымыздың көрінісі секілді
Режиссер соны батыл көрсете білген
Жүрегіңді селт еткізер тұсы немересінің атасына деген кіршіксіз сенімі.Ендігі үміт – солар лайланбай өссе екен дейсің.
Жанболат БАШАР
Балқаш
