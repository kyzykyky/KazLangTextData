Еліміз егемендік алып қазақ тілі мем­лекеттік мәртебеге ие болғалы ана тілі­міздің мерейін асқақтату жолында ел үкіметі қолдауымен көптеген шаралар атқарылуда.
«Ел боламын десең, бесігіңді түзе» деп кемеңгер жазушымыз М.Әуезов айтқандай, жас бүлдіршіндерді ана тілімен ауыздандырып, халқымыздың ауыз әдебиетінің тамаша үлгілерімен, аға ұрпақ пен осы заманғы қаламгерлердің таңдаулы туындыларымен сусындату мақсатында «Эксклюзив КА» баспасынан жарыққа шыққан «Бәсіре» жинағы осы мақсаттың бір көрінісі десек те болады.
Түрлі-түсті безендірілген әдемі де көр­кем бұл жинақтан жұмбақ та, жаңылт­паш та, ертегі-аңыз да, тақпақ пен санамақтар да молынан табылады.
Балалар мен жас жеткіншектердің таным-түсінігіне, талап-талғамына сай еңбекті жасау оңай шаруа емес.
Бұл жинақты шығаруға баспа ұжы­мымен қатар балаларға арнап шығарма жазып жүрген белгілі ақындар мен жазушылар белсене ат салысқанын айта кету керек
Сонымен бірге осы кітаптың 2-топтамасында жарияланған «Тәкәппар піл» атты қысқа әңгіменің өзге авторға емес, белгілі қаламгер Толымбек Әбдірайымұлына тиесілі екендігін айта кеткеніміз жөн
Жазбагерден кешірім сұрай отырып, ұсақ техникалық кем­шілік «Бәсіре» жинағының құндылығын, маңыздылығын кеміте алмаса керек
Қысқасы, бұл кітап жас ұрпаққа керек кітап десек артық айтқанымыз емес.
А.НҰРҒАЛИЕВА
