Тіл мәселесі – қай кезде де өз тұғырынан түспеген, әлі де түспейтін толғақты тақырыптардың бірі
Өйткені тіл – ұлт ұғымын анықтайтын алғышарттың айырықшасы.
Мемлекеттік тілдің мәртебесін арттырып, мерейін өсіру әрбір қазақстандықтың азаматтық борышы деп білемін
Біз – тәуелсіз Қазақстанның бәсекеге қабілетті жастары бейбітшілігі мен татулығы жарасқан елімізде Елбасының «Тілдердің ұштұғырлығы» саясатын қолдай отырып қазақ тілін мемлекеттік тіл, орыс тілін ұлтаралық қатынас тілі, ағылшын тілін жаһандық экономикаға ойдағыдай кірігу тілі ретінде дамытуымыз керек.
Қазіргі күнге дейін мемлекеттік тілді көтеру мақсатында сан алуан еңбектер жазылып, әртүрлі іс-шаралар ұйымдастырылып, айтарлықтай жұмыс жасалуда
Елімізде «Мемлекеттік тілді дамыту» Президенттік қоры құрылып, қазірдің өзінде бірқатар жаңа жобалар жүзеге аса бастады
Сонымен қатар, мемлекеттік тілдің дамуы мен қалыптасуына елеулі үлес қосу мақсатында Алматы қаласында «Мемлекеттік тілді дамыту институты» құрылған болатын
Аталмыш институт 2008 жылдың 14 желтоқсанынан бастап қызмет етіп келеді
Осы аралық ішінде институт мемлекеттік және мемлекеттік емес мекемелерді оқытумен, аударма жұмыстарымен, мемлекеттік тілді оқытуға және дамытуға арналған оқу құралдарын, аудио-видео бағдарламалар, балаларға арналған әдебиеттерді шығарумен және іргелі ғылыми жұмыстар жүргізумен айналысып келеді.
Қазақ тілінің ғұмыры тікелей жас ұрпақпен байланысты екені белгілі
Осыған орай балалар әдебиетіне баса назар аудару көзделіп отыр
Бұрын балаларға арналған қазақ тілді кітаптар тапшы болатын
Кітап дүкендерінен орыс тілді кітаптарды жиі кездестіретінбіз
Ал бүгінде қазақ тілінде жазылған, әдемі бейнеленген, балалардың қызығушылығын арттыратын ертегі кітаптары жарық көріп, тіл жанашырларының көзайымына айналып отыр.
Қазақ халқының қажымас рухына қанат байлап, айбынын аспандату жастардың қолында екенін ұмытпайық.
Жазира ДАРХАНҚЫЗЫ
