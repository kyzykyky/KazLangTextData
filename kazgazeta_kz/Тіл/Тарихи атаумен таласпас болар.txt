«Ана тілі» газеті ай бұрын «Ұлы дала атаулары» айдарын ашып, жер-су атауларын бере бастаған еді
Алғашқы кезек жер жаннаты Жетісуға тиіп, Алматы облысына қарасты елді мекендер, жер-су атауларын тізбелеп бердік
Жер-су атауларын берерде «Жаңарған Жетісу атаулары»(«Арыс» баспасы, 2005 ж.) еңбегіне сүйеніп, сондай-ақ Алматы облысы аудандарының топографиялық картасына жүгінген кезде мына жайттарды көзіміз шалды
Картада Іле Алатауы «Хребет Заилийский Алатау» деген орысша нұсқасынан тікелей аударыла салған күйі беріліпті
Екіншіден, бір өзеннің атауы алып таудың айқындауыш сөзі бола алмайды ғой
Бұл сөзімізді Сабыржан Шүкірұлы да қуаттайды.
Оған қоса табиғатта симметрия деген ұғым бар
Бұл дегеніміз нысан қай жағынан қарасақ та бір ұғымға лайық әрі бір атауды білдіруі керек
Ал Алматы қаласы IX-XIII ғасырлардың өзінде қала екені анықталды
Алатаудың Алматыны айнала қоршап жатқаны да белгілі
Сондықтан Алматы Алатауы десек, анығырақ болады
Сондай-ақ «Жоңғар Алатау қақпасы» деген атау да дұрыс емес
Қақпа десек, Ебіден соққан жел Ақтоғайға, Балқашқа, Сайқанға жетпейді
Қақпа тұйық ұғымға жақындау
Дұрысы – Қаптағай (1887-1931 жылдары Қаптағай атанған)
Қаптағай – найманның ұраны
Сондықтан Қаптағай-Алакөл аңғары немесе аңқайы деп атаған дұрыс
Аңғар – тұйықсыз ұғым
Ебінұрдан тұрған жел Балқашқа, Сайқанға жетеді
Ал Жоңғар Алатау жотасын Алатау жотасы деп жүр
Жетісу Алатау жотасы Қаптағай-Алакөл аңғарына жетпей бітеді де, Сарышілде тауына дейін созылады
Сондай-ақ тағы бір қателік, Тұтас Қастек жотасының жалғасы Алматы Алатау жотасы карталарында қате көрсетіліпті
Ал Қастек жотасының жалғасы – Кекіліксеңгір тауына ұласады
Кекіліксеңгір тауы – Кенесары ханның ту тіккен жері
Сондай-ақ Алматы Алатау жотасын үш бөлікке бөліп, үш түрлі ат берген
Тіпті картаға үңілсек, бұған Қараш жоталары мен Сарытауды да кіргізіп жіберген
Шамалған өзенінен Түрген өзеніне дейін тұтас созылып жатқан жотаны түрлі атпен атамау керек, оған бір ғана атау тиесілі болу керек еді
Картада бір Алматы Алатау тау жүйесі:
1
Іле Алатау мемлекеттік ұлттық табиғи паркі;
2
Алматы қорығы;
3
Іле Алатау мемлекеттік ұлттық табиғи паркі, – деп үш бөлікке бөлініп көрсетіліпті.
Ал «Арасан» сөзіне қатысты жер атауы да соңғы деректерде жаңсақ жазылып, елді жаңылыстырып жүр
Дұрысы, Арасан: 1) Барлық Арасан; 2) Қапал Арасан; 3)Көктал Арасан; 4) Қорғас Арасан; 5) Алматы Арасаны; 6) Бұғымүйіз Бесмойнақ Арасаны деп бөлінеді
Ал қазіргі жалпы «Алма Арасан» деген атау қате
Бұған дәлел ретінде «Полезные ископаемые Казахстана
Материа­лы по библиографии за 1752-1920 гг.» (Геологическое издательство
Москва, 1931 г.) деген еңбегін атауға болады
Ол жерде «Арасан Алматинский» деп көр­сетілген.
Сонымен қатар Еңбекшіқазақ ауданында кей жер-су аттары отаршылдық империяның салқынын сақтап қалған сыңайлы
Мысалы, Маловодное елді мекені
Оның тарихи атауы «Атамқұл би» болатын
Тарихи деректерге жүгінсек, 1910 жылға дейін бұл жер «Атамқұл би» деп аталған
Семенов Тянь-Шанский өзінің 1856 жылы шыққан еңбегінде Атамқұл биді әділ әрі сөзі дуалы адам болған деп жазады.
Тағы бір айта кетерлік жайт, Алматы қаласына қарасты бұрынғы «Каменское плато» атауы Нұрлан Балғымбаев Премьер-министр болып тұрған кезінде оның қол қойған қаулысында (№485, 3 қаңтар, 1997 жыл) «Терісбұтақ» деген тарихи атауын алған еді
Ал қазір бұл жер «Таусамал» аталып жүр
Ол аздай, бұрынғы «Нижняя Каменка, Верхняя Каменка» атаулары тарихи аты Тастыбұлақ бола тұра (1887 жылдан бері осылай аталуда
И.В.Мушкетов еңбектеріне сүйенсеңіз болады), олар да «Таусамал» ықшамауданы аталып кеткен
«Таусамал» атауы құлаққа жылы тиетін шығар
Бірақ бұл жердің тарихи атауы бар және ол расталып, осыдан он төрт жыл бұрын өзіне қайтарылды ғой
Сондықтан әр жердің атауын өзінің табиғи ерекшелігіне, жер бедеріне лайықтап, атауын да соған сай алғаны дұрыс.
Молдияр СЕРІКБАЙҰЛЫ,
Қазақстан Республикасы Геология және жалпы картография саласының ардагері
