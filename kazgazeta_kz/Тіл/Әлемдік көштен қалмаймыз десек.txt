«Қазақстан бүкіл әлемде үш тілді пайдаланып жоғары білімді ел ретінде танылуға тиіс
Бұлар, қазақ тілі – мемлекеттік тіл, орыс тілі – ұлтаралық қатынас тілі және ағылшын тілі – жаһандық экономикаға ойдағыдай кірігу тілі» деп  Елбасымыз өзінің кезекті  бір Жолдауында айтып кеткендей, қазіргі заманда ағылшын тілінің де маңызы ерекше бола түсуде
  Өйткені  ол дүниежүзінде  сұранысқа ие
Әлемдегі көптеген елдер ағыл­шын тілінде сөйлейді
Бұл тіл қазіргі заманда жаһан­дық тіл болғандықтан, оның еліміз үшін  рөлі зор. 
ХХІ ғасырда қазақ елі биік белестерге қол жеткіздік
Бір жарым ғасырлық тарихы бар дүниежүзілік ЭКСПО-ны өткізу мәртебесіне ие болды
Әлемдік деңгейдегі абыройлы мегажоба ТМД елдері мен Орталық Азия аумағындағы өткізілетін ең алғашқы халықаралық деңгейдегі көрмеге айналуы мүмкін
Көрмеге 5 млн-дай адам қатысады деп жоспарлануда
Оның көбі дерлік шетелдіктер
Қазақстан тарихында ерекше орын алатын ежелгі Отырар өңірі ең тартымды туристік бағыттардың бірі болғандықтан,шетелдік туристердің көптеп келуі ықтимал
Соңғы жылдары Арыстан бап және Отырар төбе сияқты тарихи орындарға Еуропа, Ресей, Қытай, Жапония, Араб және Таяу Шығыс елдерінен келетін туристердің саны жылдан-жылға артуда
Биылдың өзінде Отырар мемлекеттік археологиялық қорық-музейінің экскурсиялық нысандарына келген шетелдік қонақтардың саны шамамен 5 мыңға жуықтады
Ал олардың қатынас тілі – ағылшын тілі
Оларға жоғары деңгейде қызмет ету – біздің міндетіміз
Сол арқылы біз еліміздің мәдениетін әлемге танытуға өз үлесімізді қосамыз деген ойдамыз.
Бір шаңырақты көтеру үшін үш діңгек керек емес
Бір діңгекпен көтерген шаңырақтың жан-жағынан уық қадалып, оның беріктігін қамтамасыз етеді
Біздің алтын діңгегіміз, тұғырымыз – қазақ тілі, ал жан-жағынан өзге тілдер мемлекеттік тілді қолдап уық секілді қадалады
Бірақ кейбіріміз үштілділік үдерісі жөнінде басқаша көзқарас танытып жатамыз
Мұның себебі осы бір сөздің мағынасын түсінбеуден келіп шығады
Бірқатары осы бағытты ұстануға оң көзбен қарап, құптаса, енді бірі өз қарсылықтарын білдіруде.
Атап айтсақ, саясаттанушы Т.Әбдуәлидің: «Мемлекет басшысы жаһандану жөнінде мәселе көтергенде де өре түрегелдік
Жаһандану дегеніміз қарапайым сөзбен айтқанда жоғары деңгейге жеткен елдермен қарым-қатынасымызды нығайту
Соның бірі – тілдік коммуникация
Бұл үшін халықаралық қатынас тілі болып жүрген ағылшын тілін үйренуге жастарымызды жатпай-тұрмай баулуымыз керек
Оның қажеттілігін уақыт өткен сайын өткір сезініп келеміз» деген ойын оқытушы Т.Тәңірбергенқызы ары қарай жалғастырады: «Ағылшын тілін үйренгеннен біз мәңгүрттенбейміз
Ағылшын тілі қазақ тілін үйренуге ешқандай кедергі жасамайды
Тек соны түсіне білуіміз керек
Себебі ағылшын тілі мемлекеттік тілмен бәсекелес емес».
Ғаламдандыру тілі болып танылған ағылшын тілін білу Қазақстан үшін қажеттілік
Қиындық туғызатыны – аталған үш тілді меңгерген мамандардың кездесе бермейтіні
Қазақ, ағылшын, орыс тілін қатар игерген мамандарды даярлау кезек күттірмейтін мәселе.
Елбасы «Қазақстан – 2050» стратегиясы – қалыптасқан мемлекеттің жаңа саяси бағыты» атты Қазақстан халқына Жолдауында «Біз ағылшын тілін игеруде серпіліс жасауымыз керек» деген болатын
­Демек, ағылшын тілін білмей, заман талабына лайықты, бәсекеге қабілетті тұлға қалыптастыруға толық қол жеткізе алмаймыз
Іргелес мемлекеттерден анағұрлым ілгері тұрған Қазақстан қазіргі жетістіктерімен шектеліп қалмау үшін де көптілділікке ұмтылуда
Өйткені еліміздің біліктілігі мен сауаттылық деңгейін әлемге танытып, алпауыт мемлекеттермен тереземізді теңестіру мүмкіндігіне жетелейтін қадамдардың маңыздысы – көптілділік.
Нұрсейіт ӘМЗЕ,
Отырар мемлекеттік археологиялық
қорық-мұражайының қызметкері
Оңтүстік Қазақстан облысы
