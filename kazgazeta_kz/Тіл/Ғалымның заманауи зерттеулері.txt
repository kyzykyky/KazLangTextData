Жуырда С.Демирель атындағы университетте «Қазақ  филологиясы мен  түркітанудың ортақ мәселелері»  атты дәстүрлі  халықаралық ғылыми-тәжірибелік ­симпозиум өттті
Қытай, Түркия, Ресей, Босния, Түрікменстан, Қырғыз елінің түркітанушылары қатысқан дәстүрлі халықаралық симпозиумның биылғы жұмысы белгілі әдебиеттанушы, профессор Дандай Ысқақұлының 70 жылдық мерейтойына арналды.
Жалпы айтқанда, түркі руханияты, түркі өркениетінің құнды дүниелері – адамзаттың асыл қазынасы
Бұл орайда түркілік құндылықтар негізінде барлық түркітілдес елдердің әлеуметтік, рухани бірлігін сақтау күн тәртібінен түскен емес
Ал бұл саланың тарихи, әдеби-мәдени және өзге де гуманитарлық байланыстары өз алдына бір зерттеуді қажет ететін мәселе
Десек те, түркілік рухани байланыстар күні бүгінге дейін ескі кеңестік әдіснама аясында зерттеліп келе жатқаны жасырын емес
Соның салдарынан түркілік рухани құндылықтарды зерделеудегі ғылыми өлшемнің ұстанымдары да айқын болмай отыр
Олай болса, бүгінгі таңда мұндай рухани байланыстарды жаңаша зерттеу міндеті тұр
Ортақ рухани құндылықтар тәрізді мәселелерді бірлесе отырып зерттеудің мәнісі зор
Симпозиумда тіл білімі мен әдебиеттану ғылымының мәселелері, Қорқыт ата мұрасы және түркі әлемі, қоғамдық ғылымдардың түркітанымдық негізіне назар аударылды.
Бұл орайда Ғалым Дандай Ысқақұлы өзінің ғылыми-шығармашылық зерттеуінің барысында дер уақытында әдеби сынға араласып, сынның табиғаты, жанрлары, әдістері мен әдіснамасы тұрғысынан пікір білдіріп отырғаны мәлім
Ғалымның сын еңбектерінде қазақ әдеби сыны жайлы эстетикалық талдаулары айрықша орын алады
Сынның әдеби көркемдік үдерістегі орны мен қызметі, қағидаттары мен түрлері деген мәселелер ғалым еңбектерінде қарастырылған.
Әдебиеттану ғылымында ғалымның қаламы тимеген мәселе кемде-кем деуге болады
Ол әдебиет тарихы, әдебиет сыны, әдебиет теориясы, абайтану, әуезовтану, алаш әдебиеті, түркі халықтарының әдебиеті, әлем әдебиеті мен аударма мәселелерін қамтыған іргелі зерттеу еңбектері арқылы ғалым бүгінде ұлттық әдебиеттану ғылымын шетелдерге насихаттап танытуда.
Мамыр айының 11-жұлдызында Алматыдағы Сулейман Демирель атындағы уни­верситетте бастау алған симпозиум Қорқыт ата атындағы Қызылорда мемле­кеттік университетінде «Түркі өркениеті және Қорқыт ата мұралары» атты секция жұмысымен жалғасты
Көшпелді симпозиумның үшінші секциясы «Отырар – Түркі өркениетінің алтын діңгегі деген атпен ғалымның туған топырағы Отырар қаласында өтті
Симпозиумға алыс-жақын шетелдерден келген ғалымдар мен Д.Ысқақұлының әріптестері, шәкірттері, ақындар мен жазушылар қатысты.
Өзінің саналы жылдар бойғы жемісті еңбе­гімен, тектілікпен ұласқан парасат-пайы­мымен, ірі ғалым, ұлағатты ұстаз дәреже­лерімен қоса, қоғам қайраткері, халқы­ның ардақты азаматы деген құрметті атаққа ие Д.Ысқақұлы Түрксой ұйымы­ның арнайы Мақтұмқұл атындағы медалімен және ҚР ЖОО қауымдастығының Ахмет Байтұрсынұлы атындағы медальмен марапат­талғанын да айта кетуіміз керек
Отырар ауданы жұртшылығы жерлес ғалымға тұлпар мінгізіп, айрықша құрмет көрсетті.
Сонымен қатар симпозиум қонақтары мен қатысушылары Сыр бойындағы сәу­лет өнері ескерткіштерінің бірегейі әрі киелі орындардың бірі Қорқыт ата мемо­риалдық кешенін, Орта Азия мен Қазақ­стан­дағы теңдесіз тарихи жәдігер сана­латын Түркістан қаласындағы Қожа Ахмет Ясауи, Арыс­тан баб кесенелеріне зиярат етті
Дандай Ысқақұлының туған жері – қазіргі Оңтүстік Қазақстан облысы, Отырар ауданы, Шәуілдір елді мекенінің жанында орналасқан Отырар төбе деген атпен белгілі Қазақстанның орта ғасырлардағы әйгілі қалаларының бірі
Конференцияға қатысушылар Отырар қаласы орналасқан жерді аралап, түркі өркениетінің тереңде жатқан тарихи мұраларымен танысып қайтты.
Ғазиза ОТАРБАЕВА
