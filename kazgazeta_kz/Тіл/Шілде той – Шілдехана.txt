Шілдеде мұз қатырған – ызғарымен елді шошындырған, ықтырған; қатал, озбыр
Дулат Бабатайұлының мына жыр жолдарында кездеседі: «Елді судай сапырған, Белшесінен батырған, Шілдеде мұзды қатырған, Толыны төгіп шайқаған, Берілді тізгін ылаңға.
Бөбек шілдесі – сәбиге арналған той, шілдехана.
Шілде суы – қалжаға арнайы сойылған қой eтiнiң қайнағанда шыққан қан көбігін сүзіп алып, баланы шомылдыратын су
Осылай шомылдырылған баланың денесі тез пісіп, ширақ болады
Себебі алғашқы көбіктің құрамында қан да, май да бар
Осы шомылдырған суды шілде суы дейді.
Шілде той // Шілдехана – 1
Жас сәбидің дүниеге келу құрметіне жасалатын той
Мысалы, Сәрсенбай зор қуанышта болып, шілдеханаға қанша қыз-бозбала жиып, ойын ойнап, қыз-бала демей, көл басын шақырып той қылып, баланың есімін Жамал қойып еді (М.Дулатов, Шығармалары)
2
Сәбидің қырық күнге толу тойы мерекесі
Қазақ этнографиясындағы шілдехана тойы да қырық күннің «қасиеттілігінен» алынған.
Шілдехана күзеті – Қазақтың ұлттық салт-жоралғысы, нәрестенің дүниеге келу құрметіне өткізілетін ойын-сауық кеші
«Домбыра ал, Әнге сал, Шілдехана күзeт енді сен
Ер жетсін, Тербетсін Елді жаңа, Нұрлы, әсерлі сөзімен» деп Шәкәрім атамыз жырға қосқан.
Шілдеқоңыз – шілде айында шығатын қанатты қоңыз.
Шілделік – зоол
1
Тікқанаттылар отрядының ұзын мұрттылар тармағына жататын жәндіктер
Шілделіктің Жер шарында кең тараған, негізінен тропиктік және субтропиктік аймақтарда кездесетін 2300 түрі белгілі; 2
Аптап ыстықта шырылдап ұшып жүретін қос қанатты жәндік; мед
3
Ағзаның зат алмасу үдерісінің іштен туа пайда болатын ауытқулары; баланың, әсіресе, емшектегі баланың бетіне түсетін жара
Шілделіктің қай түрінде болсын, режім диета сақтап, таза ауада серуендеу өте пайдалы.
Қазақ сөздігі (Қазақ тілінің біртомдық үлкен түсіндірме сөздігі)
– Алматы: «Дәуір» баспасы, 2013
– 1488 бет.
Гүлсінай ИСАЕВА
