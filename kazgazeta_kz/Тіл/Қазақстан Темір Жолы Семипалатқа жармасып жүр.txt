2007 жылдың 19-маусымында Семей қаласының тұрғындарын ерекше қуантқан жағдай болды
Осы қалаға жасаған іс­са­пар­ын­­да Елбасы Нұрсұлтан Назарбаев қаланың «Семипалатинск» деген атауын «Семей» деп өзгерту жөніндегі ұсынысын айтты
Елбасының бұл ұсынысы жұртшылық тарапынан қолдау тауып, маусымның 21-і күні «Семипалатинск» қаласын Семей деп қайта атау туралы Елбасының №351 Жарлығы шықты. 
Сол уақыттан бері 7 жыл да сырғып өте шықты
Алайда бұл өзгеріс «Қазақстан Темір Жолына» еш әсер етпегенге ұқсайды
Мәселен, тәулік сайын Лениногорск-Астана бағытындағы №375 пойызға Семейден отыратын жолаушыларға арналған билеттің әлі күнге дейін «Семипалат-Астана» болып көрсетіліп келе жатқаны таңғалдырады
Ол ол ма «Қазақстан теміржолының» сайтындағы «2014-2015 жж
Астана бекетінен 01.06.14 ж
бастап жолаушыларды тасымалдау кестесі» не қазақша емес, не орысша емес
Кестенің қатынас бағытына қарасаңыз, қала атауларының да қазақшадан мақұрым екенін көресіз
Айталық, №37 пойыз бағытының «Астана-Мангышлак» болып көрсетілгені өз алдына, «қатынау жиілігіне» зер салсаңыз «нечетным» деген сөз шыға келеді
Кестенің қатынау жиіліктері көрсетілген тұсқа назар аударсаңыз әр пойызды бағытына қарай «ежедневно», «четным», «нечетным», «по субботам», «по средам» деп көрсеткені көзге ап-айқын көрініп тұр
Қала атаулары да «таз қалпында»
«Москва-Караганды», «Есиль-Астана», «Астана-Кызылорда», «Астана-Урумчи» болып кете беретін бағыттардың қазақша нұсқасы қазақ тіліндегі кестеге енгізілмегені былай тұрсын, жолында Семей секілді ірі қаласы бар бағыттың «Астана-Лениногорск» қалпынан бір жаңылмайтынын көргенде еліміздің теміржол саласына тәуелсіздіктің исі де бармайтын болған ба? деген ой келеді
Қала атауы Риддер болып өзгертілгенімен, «Қазақстан темір жолының» №375-376 пойызы «баяғы жартас, бір жартас» қалпында «Астана-Лениногорск», «Лениногрск-Астана» бағытымен әлі қатынап жатыр.
Бұл жөнінде Қазақстан халқы Ассамблеясының мүшесі, Халықаралық «Қазақ тілі» қоғамының вице-президенті Орал Шәріпбаевтың мына бір пікірін келтіре кетуді жөн көрдім: «Мен бұл мәселені Шығыс Қазақстан облысының әкімі Бердібек Сапарбаевтың қатысуымен өткен алқалы жиында да айттым
Халықаралық «Қазақ тілі» қоғамының Көкшетауда өткен жиынында осы мәселені көтердім
Тоқ етерін айтқанда, теміржол кестесінде «Астана-Риддер», «Астана-Семей» деп бағытын дұрыс көрсетуге не кедергі болып келе жатқаны белгісіз».
Шынында да, бұл салғырттық қашанға дейін созыла бермек? Теміржол бағыттарының қазақша кестесінің «Қатынау жиілігі» деген тұсында «ежедневно», «нечетным» сияқты сөздердің көзге шыққан сүйелдей көрсетіліп тұруы ақылға сыя ма? Мемлекеттік тілдің заңдылықтарын сақтауға немқұрайлы қарауы атағы аспандап тұрған салаға абырой әпермесі анық
«Семипалатинск» Семей болып ресми болып өзгертілгені қашан? Ал осы жайтты біле отырып «Қазақстан Темір Жолы» ұлттық компаниясының» енжарлық танытқаны егемендігімізге жараспайтын іс.
Белгілі жазушы, Семей қаласының Құрметті азаматы Медеу Сәрсеке де республикалық «Егемен Қазақстан» газетінде бұл жөнінде былай деп мәселе қозғаған еді
«Ертіс жағасындағы ескі қаланың Семей аты халық жадына әбден сіңісті ме, тілімізге де етене болғаны ешқандай дау-дамай туғызбаса керек
Бұл үшін халық әні «Ахау, Семейді» айтсақ та жеткілікті
Ал: «Менің Семипалатым…» деп шырқаған әнді естіген емеспін
Семейдің бірде-бір орысы ауызекі тілде: «Мен Семипалатта тұрамын» деп тілін бұрап тұрмайды, қысқа қайырып: «Семейлікпін, иә Семейде тұрамын» дейді
Ал «Ахау, Семейді», Құдайға шүкір, ойын-тойларда, дастарқан басында, тіпті сахнадан да күні бүгінге дейін мейірлене естіп өстік
Жергілікті орыс сазгердің «Мой родной Семей, всегда я с тобой…» деген қайырмасы бар туындысы осы күнгі жастар көбірек шырқайтын әнге айналды… Демек, Семей атауы халықтық сипатқа ие болып, санамызға баяғыда бекіген
Олай болса, ресми түрде аталған қаланың атауына қатысты жол жүру билеттеріндегі жазулар да өзгертілуі тиіс деп санаймын.
Сәтжан Қасымжанұлы
Астана
