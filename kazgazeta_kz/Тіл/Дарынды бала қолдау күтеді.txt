«Ана тілі» газетінің №13 (1219) 3-9 сәуір 2014 жылғы  нөмірінде Ақбота Исләмбектің «Мүгедек баласын баққан ана жалақы алуы тиіс» деген мақаласы шықты
Соған ұстаз ретінде өз ойымды білдірейін деп едім.  Балалар тәрбиесіне көңіл бөлу, оларға жастайынан дұрыс бағыт-бағдар беріп, қоғамнан өз орнын таба білуге көмектесу – ата-ана мен ұстаздардың міндеті
Бұл орайда әрбір ұстаз өз шәкіртін тәрбиелеу барысында баланың келешегі жолында өзінің де  жауапкершілігі мол екенін сезіне білуі тиіс
Мен ұстаз ретінде осы қағиданы берік ұстанып келемін
Ең абыройлы, ең биік мақсат бұл оқушыға саналы тәрбие беріп, оның бойында отансүйгіштік, елжандылық қасиеттерді қалыптастыру.
Жасөспірімдерге рухани тәрбие беру жолында олардың азаматтық дүниетанымын қалыптастырып, оң-солын танытып, ненің дұрыс, ненің бұрыс екенін ажырата білуді үйретіп, сонымен қатар әрбір баланың бойындағы көшбасшыылқ қасиеттерін дамытып, қоғамдық, мектепішілік іс-шараларға белсене араласуын көздесек, ондай бала ертеңгі күні өмірде жолын айқын таңдап, мамандығын адаспай тауып, білімді, тәрбиелі болып шығатыны сөзсіз
Осы биік мақсатты ұстана отырып, біз мүмкіндігі шектеулі балаларға ерекше қамқорлық танытуымыз керек
Өйткені бүгінгі таңда мүмкіндігі шектеулі балалардың мәселесіне ерекше көңіл бөлініп келеді.
Бұл мәселе Елбасының биылғы Жолдауында да айтылды
Жалпы, мүмкіндігі шектеулі жандарды денсаулық жағдайына байланысты қоғамнан шеттетуге болмайды
Керісінше, олардың өмірге деген сенімін арттырып, психологиялық тұрғыдан алғанда өмірге бейімдеп, қиындықтармен күресе білуге үйретуіміз керек
Мұндай әлеуметтік топқа жататын оқушыларға сапалы білім мен саналы тәрбие беріп, өзге балаларға жасалған жағдайды оларға да жасағанымыз маңызды.
Мүмкіндігі шектеулі ­балалар­ға бі­лім мен тәрбие саласында қа­пер­ге ала­тын мәселе, оқудың ­заманауи әдіс-тәсілдерін қолдана бі­лу
Педагогикалық және психоло­гиялық әдістер мен технологиялар арқылы олардың логикалық ойлау қабілетін дамыту, шығармашы­лы­ғын қалыптастыруға тиісті назар аударғанымыз жөн
Ерекше атап өтерлігі, мүмкіндігі шектеулі балалардың арасында өте дарынды, талантты балалар да көп болады
Сондықтан олардың бойындағы талантын дамытуға ерекше ыждаһаттылық керек және бұл іске жауапкершілікпен де қарағанымыз жөн деп ойлаймын.
Психологиялық дамуында бел­гілі бір қиындықтар кездесетін балаларды медициналық  тұрғыдан бейімдеудің де маңызы зор
Оларға арнайы терапия  жасай отырып, дәрілік емдеу, физио және психотерапия, емдік дене шынықтыру  жаттығуларын,  жалпы денсаулыққа пайдалы емдеу шараларын қолдан­ғанымыз нәтижелі болары сөзсіз.
Мүмкіндігі шектеулі балаларды  оқыту барысында көбінесе рухани-адамгершілік аясында дәріс өткізгеніміз абзал
Бұған ұстаз ретінде атсалысып, олардың толыққанды өмір сүруін қамтамасыз етуге үлес қосу – парызымыз деп білемін.  Сол себепті мүмкіндігі шектеулі балалардың тәрбие, білім саласындағы мәселелері де назардан тыс қалмауы тиіс.
Әсел Айтжанова, 
ұстаз
Алматы облысы
Жамбыл ауданы
