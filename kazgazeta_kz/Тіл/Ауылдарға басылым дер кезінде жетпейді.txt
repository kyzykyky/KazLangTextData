 «Ана тілі» газетінің №2 (1208) 16-22 қаңтар аралығында  «Қазақ газеттері» ЖШС-нің Бас директоры – Редакторлар кеңесінің төрағасы Жұмабек Кенжалиннің «Қазақ баспасөзі қайрат көрсетіп отыр
Ал бірақ оған тізгін тарт деп аяқтан шалушылар да жоқ емес…» деген мақаласы жарық көрді
Мақалада орынды мәселе көтерілген. 
«Ойды ой қозғайды» демекші, осыған орай мен де өз пікірімді білдіруіме тура келіп отыр
Қазіргі кезде ақпарат құралдары көп
Десек те, солардың ішінде газеттің алар орны бөлек
Газетті тартымды шығаруда журналистер қауымының шеберліктерін салып еңбек ететінін білеміз
Көкейкесті мәселені көтерген мақаланы оқырман іздеп жүріп оқиды
Бір ғана басылымның шығуына аз адам тер төкпейді
Корректорлар, тілшілер, бөлім редакторлары – қызметкерлердің қай-қайсысы да газетті мазмұнды әрі сапалы шығаруда бар қабілеттерін жұмсайды
Осындай үлкен ізденіспен, шығармашылық ұжымның жұмылуымен жарық көрген газеттің игілігін қарапайым оқырман көреді.
Қазір қазақтілді баспасөздерге жазылу науқаны үлкен мәселеге айналды
Жазылған газет, журналдар уақытында келмейтіні өкінішті
Мәселен, елімізде шығатын басылымдардың дені Алматыда жарық көреді
Соларды алатын оқырмандар қатарында батыс өңірінің тұрғындары да бар
Әйтсе де, Батыс Қазақстан облысының шалғай ауылдарына газет уақытында жетпейді
Осы мәселенің шұғыл шешілуін қалар едік.
Қазақтілді баспасөз елімізде жылдан-жылға көбейіп келеді
Сапасы да жақсарып келе жатыр
Мемлекеттік тілде шығатын газет, журналдардың беделі артып келе жатқанына қуанамыз.
Уәсила ШАЙМАРДАН,
зейнеткер
Батыс Қазақстан облысы 
Ақжайық ауданы
Ақжол ауылы
