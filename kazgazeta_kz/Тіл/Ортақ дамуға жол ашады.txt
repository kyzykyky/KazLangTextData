Орталық Азия мемлекеттерінде орыс тілі ортақ қатынас құралы ре­тінде қалыптасса да, жаңа мыңжылдықта олардың біразы латын әліпбиіне ауыса бастады
Осыдан ілгері Ұлт көшбасшысы Нұрсұлтан Назарбаев үлкен мінберде жаңа әліпбиге көшу жөнінде айта келе, саяси, экономикалық және мәдени жағдайларды бір ар­наға тоғыстыратын осындай шешімге бел буғандығын мәлімдеген еді.
Сонан бері араға жылдар салып Елбасы өзiнiң «Болашаққа бағдар: рухани жаңғыру» атты бағдарламалық мақаласында қазақ тiлiнiң 2025 жылға дейiн бiртiндеп латын графикасына негiзделген жаңа әлiпбиге көшуi керектiгiн, оның бiрыңғай стандарттарын биылдан қалдырмай бекiтуiмiз керектiгiн айтқанды.
Тұңғыш Президентіміздің бұл ғасырлық бастамасына республи­ка­ның әр аймағы үн қосып, түрлі ғылыми-зерттеу институттары латын графикасындағы әліпбидің бірыңғай стандартын жасауға кірісті
Ғаламдық көшке бағыт бұрған бұл жаңалыққа 3 миллионнан астам халқы бар Оңтүстік Қазақстан облысындағы зиялы қауым қолдау танытты.
Жуырда филология ғылымының кандидаты, профессор, бүгінде Оңтүстік Қазақстан облысының әкімі Жансейіт Түймебаев латын әліпбиіне қатысты өз ойымен бөлісті.
«Біз латын әрпін енгізейін деп отырған жоқпыз, біз латын әрпіне қайта оралайын деп тұрмыз
Барлық түркі xалықтары 1929-1940 жылдары арасында латын әрпін пайдаланған
Кейіннен Сталин Кеңестер Одағы құрамындағы республикаларды бір күнде кириллицаға көшіріп жіберген
Ал Түркия 1928 жылдан бастап латын әрпін пайдаланып келеді, өте ыңғайлы, ешқандай мәселе жоқ» деп өз ойын жүйелеп өтті.
Анығында, латын әлiпбиiне көшуде ұтылғанымыздан ұтқанымыз көп болары анық
Мәселен, әлем халықтарының 70 пайыздан астамы осы әлiпбидi қолданады
Қазiргi тез өзгерiп жатқан жаһандағы ғылым-бiлiмнiң, техника мен технологияның басым бөлiгi ағылшын тiлi мен латын әлiпбиiнiң негiзiнде жасалған
Сондықтан ұлтымыз өз ғылымын, экономикасын дамыту жолында өркениет көшiне iлесу үшін бұл күрделі кезеңді басынан өткізуге дайын болуы тиіс.
Айта кетерлігі, 1928 жылдан бері латын әліпбиін қолданып келген Түркия бұл әліпбиді табысты түрде пайдаланып, ешқандай қиындыққа тап болмаған
Латын әліпбиі, тіпті көршілес Өзбекстан мен бауырлас Түркия арасындағы экономикалық әлеуметтік, мәдени қатынастардың өзгеше даму жолына түсуде дәнекер болары айдан анық.
Нұрбақ ЕДІГЕ
Оңтүстік Қазақстан облысы
