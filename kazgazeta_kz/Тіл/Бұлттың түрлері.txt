Бұлт – Аспанда қалқыған тұман тәрізді қою су буы; атмосферада қалқыған қоюланған су буының және өте ұсақ мұз кристалының жиынтық жүйесі
Бұлт – тұман сияқты, бірақ ол жердің бетінде емес, өте биікте пайда болады
Бұлттар әр уақытта көшіп жүреді – оларды жел айдап отырады
Судың ұсақ тамшылары қосылып, қара бұлт пайда болады.
Ақ бұлт // Ақша бұлт – ашық күндері аспанда болатын будақ-будақ ақ бұлт.
Ала бұлт – айнымалы, арты нөсерге әкелетін бұлт
Бұлт ала – жер шала – бұлт тұтас, қалың болмағандықтан жауған жаңбыр да жер бетіне тегіс жаумайды; осыдан шығатын шөп, егістік, көкөніс барлық жерде бірдей емес, ала-құла болады дегенді аңғартады.
Будақ бұлт – шумақ-шумақ бұлт.
Желең бұлт – түтілген шудадай жеңіл бұлт.
Қазбауыр бұлт – ондаған шақырым биіктікте ұсақ мұз түйіршіктерінен пайда болған бұлт.
Кілегей бұлт – жұқа, сирек бұлт.
Маса бұлты – желсіз, тымырсық түнгі бұлт.
Өркеш бұлт – түйе өркештенген ақша бұлттар тізбегі.
Сетінеуік бұлт – іргесі сөгіліп, ыдыраған бұлт.
Ақша бұлт – жаңбырсыз бұлт.
Әбутәліп О.М
Қазақ күнтізбе жүйесінің лексика-фразеологиялық бірліктері
Филол
ғыл
канд… авторефераты
– Алматы, 2008
– 26 б.
Гүлсінай ИСАЕВА
