Мемлекет және қоғам қайраткері, әдебиет пен өнердің жанашыры, Атырау облысының әкімі  Нұрлан НОҒАЕВҚА арналады
Нұрекем менің берекем, елуге келдің еңселі,
Жанымен жаным жарасқан бауыр деймін мен сені,
«Қайырымды, текті, биязы, бекзат, білімді,
Жаны да жомарт жігіт!» деп мадақтайды ел сені.
Рас сөз бұл!
Асыл әке – Асқар ағам көзісің!
Зиялының сүйсініп айтар сөзісің,
Қайраткерсің қай биікке де жарасар,
Кемел ойлы кемеңгердің Өзісің!
Нұрлан бауырым, Асқарұлы Ноғаев,
Сен басқарған облыс шыға келер нығайып.
Ақылы асқан, қайраты тасқан асылға
Қандай мадақ айтсаңдағы лайық.
Алғысымен халықтың көгересің, көктейсің,
Осы абыройыңмен 60-қа аман жеткейсің.
70, 80, 90-да да көш бастап, бауырым,
Жолбарыстай жүзді де жарып өткейсің!
Елбасыдай тұлғалы, кең кеуделі иықтым,
Алаштың аяулы арыстарындай сүйіктім.
Жолың сенің ізгіліктің ақ жолы,
Сен шығатын асулар алда ол биік тым.
Таңғы шықтай таза менің жүрегім,
Өзіңе айтар ағалық ақ тілегім:
«Сақта Өзіңді, ел мен ерге керексің!»
Сен жүдесең халқыңды ойлап жүдедің.
Өмір бойы нұры жаусын Алланың,
Қызығын көр жарық дүние жалғанның.
Бақытыңа сүйсінсін халқың және де,
Бала-шағаң, дос, туыс пен жан жарың!
Ағалық ақ тілекпен
Сәбит ДОСАНОВ
