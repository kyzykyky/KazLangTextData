Астанада ПЕН-клубтың «Біз – қазақпыз» жобасы аясында жазушы Оралхан Бөкейдің ағылшын тілінде жарық көрген «Кісі киік» кітабының таныстырылымы өтті.
Кітаптың таныстырылымына Лондоннан аталған шығарманы ағылшын тіліне аударған Саймон Холлингсворт пен әдеби редакторы Саймон Гейген арнайы келсе, жазушының қарындасы Ғалия Бөкей, қызы Айжан Оралханқызы және қаламдас достары мен інілері Қуанышбай Құрманғали, Кәдірбек Сегізбайұлы, Әлібек Асқаров және т.б
қатысып, ой-пікірлерімен бөлісті, жылы лебіздерін білдірді.
Жазушының «Кісі киігін» ағыл­шын тілінде сөйлеткен аудармашы С.Холлингсворт кітапты алты ай ішінде аударғанын айтты
«Аудармаға жеңіл-желпі қарауға болмайды
Мен әр туындыдан автор­дың үнін, шығармасының негізін іздеп тапқым келеді
Бір сөзбен айтқанда, өзіміздің жұмысымыздың нәтижесіне көңіліміз толады» деді аудармашы.
«Ағамның шығармалары Лондонда аударылып, әлем оқырмандарына жол тартқанына қуаныштымын
Осы игі істі қолға алған азаматтарға алғысым­ды айтамын
Ағам өзі де кезінде ПЕН-клубтың мүшесі болып, клубтың ауыл­дық жер­лердегі талантты жастарды табу мәселесімен айналысатын бөлімшесін басқарып еді» деп еске алды Ғ.Бөкей.
Айта кетерлігі, Оралхан Бөкейдің шығармалары алдымен А.Кимнің аударуымен орыс тілінде басылып шыққан болатын.
Бағдагүл МҰРАТҚЫЗЫ
