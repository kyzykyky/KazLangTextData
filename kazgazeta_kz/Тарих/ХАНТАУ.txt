Жазба деректерде Жетісудың батысында «Қозы басы Шу» деген жерде Жәнібек пен Керей хандар бастаған қазақ хандығының құрылғандығы халқымыздың тарихында белгілі
Көрсетіліп отырған жер Моғол хандығының жері еді
Алайда Моғол ханы бұл қазақ хандарын өз жеріне келулерін қуанышпен қарсы алған
Себебі Есенбұғы ханның інісі Жүніс хан Моғол хандығына осы жағынан қауіп туғызып отырған
Сондықтан енді Жүністің Моғол хандығының бұл жағынан қатер туғыза алмайтынын біліп, Жәнібек пен Керейдің өз жеріне келіп орналасуына ешбір кедергі жасамаған
Бұл жерге келгенге дейін қазақ сұлтандары қазақ хандары деген атауда да аталып жүрген
Мұнда келгеннен кейін қазақ хандары деген атаумен атала бастаған.
Халқымыздың егемендігін алып, еркін даму жолына түсуіне байланысты қазақ хандығының алғашқы ту тіккен жерін айқындау үшін 1980 жылы автордың басқаруымен палеоэтнологиялық экспедиция жұмысын жүргізген еді
Зерттеу барысында Қозыбасы деген жер Қордай ауданының шығыс жағында екендігі белгілі болды
Тұңғыш ғалымымыз Ш.Ш.Уәлиханов Верный бекінісінде болған кезінде Қозыбасының бекіністен екі күндік жерде екендігін жазған болатын
Міне, сол Қозыбасы жайлауын­да Керей хан болған, Шу деген жері қазіргі Шу стансасының аумағы
Шу стансасының терістік шығыс жағында Хантау стансасының аумағында Жәнібек хан болған
Өйткені Үлкен Хантаудың шығыс жағында Жәнібек ханның «Хан қорасы» деген қора бар
Тағы басқа жер аттары туралы төменде айтамыз
Олардың аңыз емес, тарихи шындық екендігіне назар аудару керек
Хантау, Жетісу аймағының солтүстік-батыс жағында Шу-Іле Алатауының оңтүстік-шығыс жағалауындағы сілімдері болып табылады
Оңтүстік-батыстан оңтүстік-шығысқа қарай 40 ша­қырымға дейін созылып жатыр, кеңдігі – 10-15 шақырым
Таудың орташа биіктігі 600-650м
Ең биік шоқысы – 1053 м
Жергілікті халықтың айтуы бойынша, ол биік шоқыны «Сұңқар» шоқысы деп атайды
Шамасы таудың биіктігін сұңқар сияқты құстың аспандап биік ұшуына байланысты салыс­тырмалы түрде айтқан болса керек
Хан тауы бір тұтас емес, бірнеше бөліктерден тұрады
Таудан ағып шығатын кішігірім өзендер, тау беткейлерін сай-сала, жыра-жылға етіп тілімдеген
Сондықтан да таудан шыққан өзен бойларында, қойнауларында мал қыстауға қолайлы
Хантау солтүстік-шығыс жағынан жусанды даламен, ал солтүстік-батысынан сексеуілді даланың ортасында орналасса да малға пайдалы өсімдікке өте бай
Әсіресе, тау етегінде ақселеу, жусан, еркек шөп сияқты мал жейтін жұғымды шөптер әрі биік, әрі қалың өседі
Ал тау басында және беткейлерінде саркүйік шөп жайқалып тұрады
Хантаудың қыс қыстауға және бір қолайлығы тау беткейлерінде қысқа отын болатын тобылғы, ақтаспа сияқты отқа жағатын, қызуды жақсы беретін бұталы өсімдіктер өссе, ал жусанды далада сексеуіл сияқты қызуы күшті баялыш өседі
Бұл өсімдіктің қызуы сексеуілден кем емес
Сонымен бірге сексеуіл де Хантаудан онша алыс емес
Тұрғындар қыс кезінде отын жағынан таршылық көрмеген
Сол себептен де Хантау жері қазақ халқының қыста тұрақты жай салып мекендеген басты жерлерінің бірі болған.
Халқымыздың жер, тау, өзен, көл немесе басқа бір нәрселерге ат қойғанда оның белгілі бір сыртқы көріністеріне немесе себеп-салдарына, мағынасына қарап қоятындығы ертеден-ақ белгілі
Сондықтан да бұл таудың Хантау аталуы да бекер аталмағандығы өзінен-өзі айтып тұрғандай, бұл жерді қазақ хандарының жайлағаны белгілі болып отыр
Оған қосымша, Үлкен Хантау, Орта Хантау, Бала Хантау (немесе Кіші Хантау) деген атаулардың аталуы бекер еместігін байқатады
Аталған таулардың басында хан отыратын «ханның тағы» деп біздің серігіміз таққа ұқсас үш тасты көрсетті
Міне, осы Хантағы тұрған жерге Жәнібек хан ту тіккен десек, артық айтқан болмаймыз
Әрине, бұл аңыздың шындыққа қаншалықты жанасымды екендігіне күмән келтіруге болмайды
Хантауда хандардың өмір сүргендігі жайлы аңыздарды дәлелдейтін ­бас­ты бір айғақ, Хантаудың солтүстік-шы­ғыс жағында Жәнібек ханның «Хан қорасы» деген қораның орны бар қора беті күнгейге қараған (табл.)
Табиғи дөңгелек қора тәрізді жартастың ортасын қораға пайдаланғандығы қазірдің өзінде көрініп тұр
Нұрғиса Мұқатаевтың айтуы бойынша, бұл қорада Жәнібек хан қыстайтын болған
Қораның қазіргі көрінісіне қарағанда ХХ ғасырдың 50-60 жылдарына дейін, одан кейін де қора есебінде пайдаланғандығы байқалады
Қораның терістік жағында, жартастың ортасында кеңдігі 1м
30 см, ұзындығы 25м
жартасты қақ жарып үстіне көтерілетін саты тәрізді жерді «Хан сатысы» деп атайды
Шындығында, жартастың арасынан жоғары қарай көтерілетін бұл өткел сатыға өте ұқсас, оны хан қолдан жасатты ма, жоқ әлде табиғи пайда болған саты ма дәл айту қиын
Шамасы хан сатымен көтеріліп төбеге шығып демалып, бой сергітіп, жан-жаққа көз салатын болған
Сатының оңтүстік жағында қораның ішінде 30м
жерде ханның мініс аттары тұратын ат қорасының орны бар
Бұл жерде ұзындығы 10м, биіктігі 2-3м
үлкен бір тас тұр
Түбінде тастан жасалған ақыры бар
Хан қорасы осы мініс аттар тұратын жер­ден екі бөлікке бөлінеді
Бірінші шы­ғыс жағындағы қораның ені 18 м, ұзын­дығы 24 м
Ал екінші, батыс жа­ғын­­дағы қораның ені 16 м, ұзындығы 20 м
Бірінші қораның оңтүстік жағында қо­­­раға кіретін екі ашық жері бар
Мал кі­­­ріп шығатын қақпасы болу керек.Егер қо­раның солтүстік-батыс, солтүстік жә­не солтүстік-шығыс жақтарын айнал­ды­ра табиғи биіктері 50-60 м кереге жар­­тастар қоршап жатса, ал оңтүстік жа­­ғы доғаша иілген ұзындықтары 20-30 м
екі жартаспен қоршалған
Екінші қо­­раның батыс жағынан кішкене сай өтеді
Табанында жылтырап ағып жатқан суы бар
Сай мен қораның арасы 15-20м
Ал сайдың батыс жағынан 150-160 м
жерде оңтүстіктен, яғни Шу-Іле Алатау жағынан солтүстікке (Балқаш) қарай Хан оры өтеді
Біздің серігіміздің айтуына қарағанда да, ор өзінің басын сол Балқаш көлі жағынан алса, аяғы Шу-Іле Алатауына дейінгі аралықта жалғасып жатыр дейді
Шындыққа көзімізді жеткізу үшін ордың бойымен оңтүстік жағынан машинамен 10 шақырым, солтүстік жағынан 5 шақырым жүріп көрдік, ор одан әрі қарай жалғасып жүре береді
Ордың бойымен қуалап жүре беру мүмкін емес, бұта-бұтаның түбіртектері машинаның тезірек жүруіне мүмкіндік бермейді
Ал жай жүріске күн ыстық, машинаның моторы қызады
Сонымен ордың екі басына да жетуге болмады
Ордың қазіргі сақталған көрінісі әрқалай, бір жерде тереңдігі 1-2 м
болса, ал кейбір жерде одан таяз, кеңдігі 1,5-2 м
Хан оры туралы әртүрлі аңыз сақталған
Бұл Жәнібек ханның құлан аулайтын оры болған тәрізді
Бұл ор туралы ХІХ ғ.ортасында бұл аймақта болған Ш.Ш.Уәлиханов та, ХІХ ғасырдың аяғында, қазақ халқының жан саны мен жер жағдайының экономикалық жағын есепке алу үшін отарлау саясатына байланысты есеп-қисап жүргізілген орыс деректерінде де кездеседі
Бұл екі деректе де бірін-бірі қайталайды
Сондықтан да біз Ш.Уәлиханов келтірген жазған аңыз бойынша деректі қарастырып көрелік
Ғалым орды қаздырған ханның аты Жәнібек болу керек деп жобалайды
Өйткені оған айтушылардың өздері бірі Жәнібек десе, ал кейбіреулері ханның атын айтып бере алмаған
Аңызға қарағанда қырғыздар өздеріне хан болу үшін ханға бір баласын беруін сұрап келген қырғыз елшілеріне Жәнібек өзінің Жошы деген баласын беріпті-мыс
Ал шындығында, Жәнібектің Жошы деген баласы болмаған
Жошының күмбезі Карақеңгір өзенінің бойында
Міне сол баланы қырғыздар өздеріне хан ету үшін алып бара жатқанда бала жолда жайылып жүрген құландарға қызығып қуып бара жатқанда аттан құлап бала қаза болады
Содан, Жәнібек хан құландарды осындай ор қаздырып қырғызыпты
Хан арығы деп аталуы содан қалған тәрізді
Ол да сол құландардың қырылуына байланысты ма деген ой туады
Ал екінші бір деректе Түркістан әуесқой археологтары қоғамының мүшесі Д.Жетпісбаевтың айтуына қарағанда, орды Ақсақ Темір қазғызған тәрізді
Ақсақ Темірдің бұл аймақта жорық жасап бернеше рет болғаны мәлім, алайда ол не үшін қазылғандығы белгісіз
Ал Жошының өліміне келетін болсақ, ол Ұлытау жерінде аңда жүргенде қаза болған
Сондықтан бұл орды қаздырған Жәнібек хан ба деген ой беки түседі
Егер құлан аулайтын ор болса, ол неге сонша ұзын болды
Ордың ұзындығы Ш.Уәлихановтың айтуына қарағанда, Жоңғар Алатауынан басталып Шу Алатауына дейін шамасы 40-50 шақырым аралықты алып жатса, орыс деректерінде де бір басы Іле бойындағы Топардан басталса, ал екінші басы Қордай тауына дейінгі аралықты қамтып жатыр
Құлан аулау үшін мұндай орасан ұзындықтың қажеті қанша
Екіншіден, ордың қазіргі сақталған кеңдігі мен тереңдігі онша айтарлықтай емес
Ал құландардың ұзындыққа қалай секіретіндігін өлшемегенде шамамен 7-8 м
ұзындықты еркін алатындығын білуге болады
Мына сақталған ордың кеңдігі мен тереңдігі онша көңіл толтырмайды
Мәселен, ордың қазіргі сақталған жердегі кеңдігі 1,5-2 метрден аспаса, тереңдігі өте шұңқыр деген жерлерде 1-2 м
аспайды
Сондықтан бұл орды Жәнібек құлан аулау үшін салғызды деген аңыз әзірше шындыққа онша жақындамай тұр
Сонда бұл орды кім қазғызды, не үшін? Бұл мәселе әлі де болса өзінің шешімін күтіп тұрған мәселе.
Хан қорасының оңтүстік жағында Ноғай құдық қыстауында болдық
Бұрын бұл жер төртінші бекет деп аталса керек
Бірақ бекеттің үй-жайлары сақ­талмаған
Ал Ноғай құдықтың іші тас­пен өріп шығарылған, қазірдің өзінде 8 м
терендікте суы бар
Шамасы осы құдық сол бұрыннан келе жатқан бекет кезіндегі құдық болуы керек
Ал жердің ноғай аталуы, тарихи бекет кезінде татар халқының өкілдерінен бекетті күтуші адамның ұлтына байланысты сияқты
Бекеттер бір ел мен екінші елдердің арасына немесе сауда керуен жолдарының бойына салынатын жайлар
Онда суыт хабар алып жүрушілер көлік айырбастайды, ал сауда керуені демалып көліктерін тынықтырады
Тарихи зерттеулерге қарағанда, Ұлы Жібек жолының бір тармағы Іле алқабында оңтүстік-батыстан солтүстік-шығысқа қарай өтетіндігі белгілі
Олай болса бұл бекет Хантау бойынан шығыстан батысқа қарай, яғни атақты Тараз қаласына қарай өтетін Жібек жолының үстінде жатқан бекет
Хантау жеріндегі қыстаулардың сол Жібек жолының бойына жақын салынғандығын байқау қиынға соқпайды
Мұндай бекеттерді Керуен сарайы деп те атайды
Бұдан кейінгі керуен сарайлары бұл жерден 30-40 шақырым жерде Мұқатайдың кезеңі деген жерде салынған
Хан оры да осы Керуен сарайдың жанынан батысқа қарай өтіп жатыр
Сонымен, Ноғай құдықтың жері ертеден келе жатқан тарихи орын болып табылады.
Біздің жоғарыда келтіріп отырған деректеріміз жай бекер айтылған немесе ойдан шығарылған атаулар емес
Олар шындығында болған уақиғалардың куәсі
Сондықтан ел аузында бүгінгі күнге дейін сақталып келген
Бұл тарихи мағлұматтар халқымыздың тарихын жазуда еш уақытта өшпес-сөнбес орны бар тарихи дәлелдер
Әсіресе, қазақ хандығының құрылған жері деген орындар Хантауы, Хан тағы, Хан оры, Жәнібек ханның қыстауы, Хан сатысы, т.б
хан атымен байланысты орындар біздің ұрпақтарымыздың жадында мәңгі сақталуға тиіс
Бұлар біздің Мәңгілік Еліміздің басы
Елбасымыз Нұрсұлтан Әбішұлы өзінің «Нұрлы жол – болашаққа бастар жол» атты Қазақстан халқына Жолдауында «өткен тарихымызға тағзым да, бүгінгі бақытымызға мақтаныш та, гүлденген келешекке сенім де Мәңгілік Ел деген құрметті ұғымға сыйып тұр
Отанды сүю бабалардан мирас болған ұлы мұраны қадірлеп, оны көздің қарашығындай сақтау өз үлесіңді қосып, кейінгі ұрпаққа аманатты табыстау деген сөз
Барша қазақстандықтардың жұмысының түпкі мәні осы» дегені елімізді Мәңгілікке бастайды.
Бұл мақаланы жазудағы және бір басты мақсатымыз оқырмандарды жай баспасөз арқылы ғана хандарымыздың ту тіккен Хантаудан хабардар етіп қоймай, наурыз-сәуір айларында Жәнібек хан ту тіккен Хантауға Мәңгілік Еліміздің туын тігіп қайту және Жәнібек ханның қыстауына, Хан орына, Хан сатысына хандығымыздың құрылған 550 жылдығына байланысты экспедиция ұйымдастыру.
 
С.Жолдасбаев, 
Тарих және қоғамтану ғылымдары
академиясының академигі, тарих ғылымының докторы, 
профессор, Қ.А.Ясауи атындағы ХҚТУ Археология 
ғылыми-зерттеу орталығының директоры
