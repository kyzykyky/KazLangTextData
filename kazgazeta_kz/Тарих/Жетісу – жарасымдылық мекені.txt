Бақтияр ӨНЕРБАЕВ, 
Алматы облысы әкімінің 
орынбасары
Жуырда Алматы облысы, Талдықорған қаласында «Орталық Азия: этникааралық және ішкіэтникалық келісім» тақырыбында Орта Азиялық елдердің ғылыми-­сарап­­та­ма кеңесінің отырысы өтті
Мұндай дәрежедегі мәжілістің Алматы облысында өтуі – зор мәртебе, сонымен қатар үлкен жауапкершілік.
Біздің байтақ мекенімізде баршамызды біріктіре түсетін ортақ құндылықтар мол
Соның бір айқын дәлелі биыл Қазақстан халқы Ассамблеясы жылы аясында өткізілген айтулы оқиғалар.
Елбасы Н.Ә.Назарбаев: «Қазақстан халқы Ассамблеясының тарихы – бұл біздің тұрақтылығымыздың тарихы» деп атап өткен болатын
Бұл орайда ұлтаралық татулық пен келісім – қазақстандық ұлттық идеяның басты өзегіне айналды
Ал облыс орталығында ұйымдастырылған ортаазиялық ғылыми-сараптама кеңесінің мәжілісін – Қазақстан халқы Ассамблеясы жылы аясындағы маңызды шаралардың бірі деуімізге болады
Осы ретте Алматы облыстық Ассамблея этносаралық келісім мен қоғамдық тұрақтылықты нығайту жолында жүйелі жұмыс атқарып келе жатқанын атап өтуге тиіспіз
Жетісу жеріндегі ынтымақты, бейбіт өмір сүрудің оңды тәжірибесі – ұрпақтар сабақтыстығы арқылы жалғасып келеді
Ұлтаралық достық пен татулық, қоғамдық келісімнің мызғымастығы – бір мақсат, бір мүддеге ұйысқан халқымыздың басты жетістіктерінің бірі
Азаматтар арасындағы толеранттылық, сыйластық, ауызбіршілік, ынтымағы жарасқан өмірдің қалыптасуында Ассамблеяның алар орны ерекше
Елбасының бастамасымен дүниеге келген бұл беделді ұйымның өз рөлі бар.
Алматы облысы туралы айтатын болсақ, өңірде 2 млн-ға жуық халық тұрады
71 этно-мәдени бірлестік, оның ішінде 23-і облыстық, 10-ы қалалық, 38-і аудандық бірлестіктер
Облыстық Қазақстан халқы Ассамблеясының жанында: ғылыми-сараптама тобы, этникааралық тақырып бойынша үздік журналистер мен сарапшылар клубы, отбасындағы толеранттық тәрбие мәселелері жөнінде аналар кеңесі, этномәдени орталықтардың құрылу бастауында болған «Ұлағат» – ардагерлердің ақсақалдар кеңесі, Ассамблеяның белсенді жастарын біріктіретін «Бірлік» жастар Ассоциа­ция­сы, қоғамдық келісім кеңесі қызмет атқа­рады.
Алматы облысында арнайы жоба бо­йынша ашылған «Достық» үйінің ашыл­ғанына 7 жыл уақыт толды
«Достық үйінде» конференцияға арналған залдар, кеңсе кабинеттері, дыбыс жазу студиясы, үш хореографиялық зал, мультимедиялық кабинет, тілдерді үйрету орталықтары бар
Қазақстан халқы Ассамблеясының мерейтойлық жылында Достық үйі мен облыстық Ассамблея қызметіне 110 млн теңге қаражат бөлінді
Жұмыстың бір тармағы ол ақпараттандыру екені белгілі
Бұл орайда 19 облыстық, 352 аудандық және қалалық ақпараттық топтар құрылған
Этномәдени бірлестіктердің мүшелері белсенді түрде қатысып келеді
Облыстық Ассамблеяның штаттық саны 5 адамға дейін көбейтілді, облыстық Достық үйі облыс әкімдігі жанындағы коммуналдық мемлекеттік мекеме ретінде қайта құрылды.
Жергілікті ерекшелікті, сондай-ақ халықтың құрамы ескеріле отырып, облыстық Ассамблея дамытудың Тұжырымдамасы қабылданды
Аймақтағы мемлекеттік этносаясатты дамыту қызметінің негізгі бағыттары айқындалды
Қазіргі таңда облысымызда 302 үкіметтік емес ұйымдар қызмет істейді
Халық бірлігін нығайту мен сақтауға арналған 50 әлеуметтік жоба жүзеге асырылуда
Қазақстан халқы Ассамблеясы жылы аясында бекітілген «Іс-шаралар» жоспарына сай ағымдағы жылдың 9 айында мың жарымнан астам шаралар өткізілді, оған жарты миллион шамасында адам қатысты
Республиканың барлық аймақтарындағыдай Алматы облысында 6 ақпан күні Қазақстан халқы Ассамблеясы жылына бастау берілді
Жастар үшін үлгі саналатын бел­гілі спортшылар, артистер, республиканың құр­метті азаматтары қатысқан – синхрон шарасы жылдың ең жарқын жобаларының бірі болды.
«Бейбітшілік пен келісімнің жол картасы» мега-жобасы 4-інші рет Алматы, Ақмола об­лыстары мен Астана қаласында жүзеге асы­рылды
Қазақстан халқы Ассамблеясы жы­лында барлық елді мекендерде «Қазақстан халқы Ассамблеясына 20 жыл – 20 игі іс» шара­сы өтті
Мерейтойлық жыл аясында 918 іс-шара өткізіліп, әлеуметтік тұрғыда аз қам­тыл­ған 8000 адамға 114 млн теңгеге көмек көр­­сетілді
Жарқын мысал ретінде бір дерек кел­тірейін, жуыр­да облыстың Ақсу ауда­нын­дағы Жансүгіров ауылында «халықтық ақшаға» бос­тан-бос тұрған 7 ғимарат жөндеуден өткі­зілді.
Қайырымды, мейірімді жандардың арқасында жалғызбасты аналар, мүмкіндігі шектеулі азаматтар – қаншама жылдан бері арман болған баспаналарға ие болды.
Ұлы Жеңістің 70 жылдығы құрметі «70 жұл­дызды күн» шарасы өтті
Респуб­ликалық «Асар» іс-шарасының аясында 120 ескерткіш пен мәңгілік алау алаң­дары 100 млн 500 мың теңге қаржыға жөн­деуден өтті
Тағы 117 ескерткіштер маңын абаттандыру жұмыстары жүргізілуде.
Ұлы Отан соғысының 70 ардагеріне пәтер кілттері табыс етілді
Облыстық мәс­лихат­тың шешімімен 7 ардагерге пәтер алу үшін қаражат бөлінді
Ардагерлерге, жесір әйелдер мен тылда еңбек еткен адамдарға 61 млн теңгенің көлемінде материалдық көмек бе­ріл­ді
Соның ішінде санаторий-курорттарда ем алу, керекті дәрілермен қамтамасыз етуге облыстық бюджеттен 769-дан астам қаражат қарастырылған
Ілияс Жансүгіров атындағы Жетісу мемлекеттік университеті жанында облыстық Ассамблеяның ғылыми-сараптамалық тобы жұмыс жасайды
Оқу орнында Қазақстан халқы Ассамблеясының кафед­расы ашылған
Үш жылдық зерттеу нәтижесі ­бойынша «Бір ел – бір тағдыр: Алматы облысы тұрғындарының полиэтникалық құрамының қалыптасу тарихы» атты кітап жарыққа шықты
Жыл сайын мемлекеттік ақпараттық саясатты қаржыландыру ұлғайтылып келеді
Ағымдағы жылы «Жетісу» телекомпаниясына – 328 млн., БАҚ құралдарына – 266 млн теңге бөлінді
Облыста қазақ, орыс, ұйғыр тілдерінде 59 газет, 14 журнал шығады
10 телеарна мен 2 радио іске қызмет көрсетеді
Этносаралық тақырыптың үздік журналистер мен сарапшылар клубы жас журналистер мен және аудандық газеттермен бірлесе: «Этносаралық қарым-қатынасты жазуда БАҚ-тың рөлі», «Жаз, бірақ зиян келтірме» және тағы басқа тақырыптар бойынша семинарлар өткізіліп келеді
«Жетісу» телеарнасында «Шаңырақ», «Бір халық», «Өнегемен өрнектелген отбасы» телебағдарламалары шығып тұрады
Бағдарламаға этномәдени орталықтардың белсенді мүшелері қатысады.
Облыста 737 мектеп, оның ішінде қазақ тілінде оқытатын 410, орыс тілінде білім беретін – 15, ұйғыр тілінде – 10, аралас мектептер – 299
17 мектепте 6 этностың тілі (корей, грек, түрік, дүнген, әзербайжан, күрд) жеке пән ретін­де оқытылады
Сәуір айында облыс әкімі 9 ұлт­тық университет ректорларымен бірлесіп өзара іс-қимыл туралы меморандумға қол қойды.
Келісімнің негізгі мақсаты – жоғары білім алуда талантты балаларға қамқор­лық көрсетіп, көмек қолын созу
Бұл облы­сымыздың келешегіне салынған, республикамыздың болашағына арналған инвестиция.
Облыста отбасындағы толерантты тәрбие мәселелері бойынша аналар қызметі белсенді түрде жүргізілуде
Биылғы жылы ғана осыған байланысты 60 іс-шара: семинарлар, тренингтер, кездесулер ұйымдастырылды
Апта сайын «Денсаулық мектебі» жұмыс жасайды
Этносаралық қарым-қатынастар жұмыстарын жетілдіру бойынша, сондай-ақ шалғай ауылдарды қамту үшін 2008 жылы барлық әкімшілік округтерде үшжақты жұмыс топтары құрылды
Олардың базасында барлық ауыл-аймақтарда 252 қоғамдық келісім кеңесі құрылды
Ол жұмыстарға 3000-нан аса адам қатысуда.
Аймақтың этнографиялық картасы және тұрақтылық картасы құрылды
Оған сәйкес қоғамдық-саяси жағдайды тұрақты деп 91,2 пайыз сауалнамаға жауап берушілер атап өткен
Этносаралық және конфессияаралық келісімді тұрғындардың 94,4 пайызы қолдап, мақұлдайды
Халықтың бірлігі арқасында еліміз саяси және экономикалық даму жолында қомақты жетістіктерге жетті, сондай-ақ шетел инвесторлары үшін де тартымды бола түсті
Мемлекеттік қарқынды дамуына облыстың қосып отырған үлесі салмақты.
Ағымдағы жылдың 9 айында облыста эко­но­миканың даму тенденциясы қанағат­танар­лықтай күйде болы
405,3 млрд теңгеге азық-түлік өндірілді, ауылшаруашылығының валдық үлес-салмағы 316,6 млрд.теңге
348,9 млрд инвестиция тартылды
Инвестицялардың негізгі көлемі – 174,2 млрд теңге немесе 49,9 пайыз
2015 жылдың 1 қазан айында мемлекеттік бюджетке 181,3 млрд теңге түсті
Өткен 9 ай ішінде облыста 17693 жұмыс орындары құрылды
Жұмысқа тұру мәселесімен көмек сұрап тиісті мекемеге 28452 адам келген, олардың 22085-і жұмысқа орналастырылды
Қоғамдық жұмыстарға 7432 адам жіберілді
134,1 мың адамға әртүрлі әлеуметтік жәрдемақы төленді
Алматы облысы 95 мемлекетпен сауда-саттық байланыстарын жүзеге асырады
Өзара бірлескен іс-қимыл бойынша меморандум мен келісімдер жасалған.
Елбасының ел тұрақтылығын нығай­туға бағытталған сарабдал саясатының не­гізінде Қазақстанның әлем аренасын­дағы беделі артып, татулығымен, бірлігімен еңсесі биіктеуде
Халқымызда «Ынтымақ – ырысқа жолығады, бірлік – дәулетпен толығады» деген дана сөз бар
Бұл даналықтың ақиқатын біз күнделікті өмірде анық көріп жүрміз
Өйткені бірлік пен ынтымақ бар жерде – алынбайтын қамал жоқ
Келер жыл да халқымыз үшін айтулы жыл болмақ
Еліміздің тәуелсіздігіне 25 жыл толады.
