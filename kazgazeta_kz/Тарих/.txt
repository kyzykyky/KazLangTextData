«Абылайхан тұсындағы Бұқар жыраудан кейінгі жорық жыршыларының ең көрнектісі – Нысанбай».
М
Әуезов
Не ықылым заманнан бері халық арасында алтынның сынығындай әдемі сақталып, ұрпақтан ұрпаққа жалғасып келе жатқан мынадай бір аңыз-әңгіме бар
Сонау көне дәуірде, бәлкім Қорқыт бабамыз өмір сүрген кезең бе екен, әйтеуір, Құдайдың кұдіретімен ән-жыр атаулыға қанат бітіп, жұмыр жерді еркін шарлап кетсе керек
Әлгі таңғажайып әуен қазақ сахарасына, Сыр бойына жеткенде өзіне жайлы орын тапқандай жер бауырлай ұшып, ақырында осы маңға түпкілікті орнығып қалғанға ұқсайды
Әрине, бұл аңыз десек те осының астарында шынайы шындық жатқандай
Әйтпесе, ұзақ жылдар бойы қазақ өнерін зерттеумен шұғылданған орыс ғұламалары «Күллі қазақ даласы ән салып түрғандай» деп тамсанбас еді ғой
Қалай дегенде де қазақ сахарасының, әсіресе, Сыр өңірінің ежелден кие қонған өлке екені ақиқат
Басқасын былай қойғанда, кезінде айтқандары алты Алаш қана емес, күллі түркі әлеміне түгел жайылған ұлы ойшыл, сазгер Қорқыт бабаның өзі неге тұрады десеңізші!
Әдетте өсімдік екеш өсімдік­тің өзі де құнарлы топырақта ғана өсіп-өнеді ғой
Бұл өнер әлеміне де тән құбылыс
«Сыр елі – жыр елі» деп тегіннен-тегін айтылып жүрмесе керек
Сонау Қорқыт дәуірінен бастау алған таңғажайып әлемнің кейін Сыр сүлейлерімен ажарлана түсуінің өзін де тегін дей алмаймыз
Бұл өңірде аспандағы аққуларға үн қосқан, небір жез таңдай, күміс кө­мей жыраулар мен шайырлар өмір сүр­ген
Олар: Жүзбенбетұлы Жиенбай, Рүстембек, Балқы Базар, Дүр Оңғар, Даңмұрын, Нұртуған, Қарасақал Ерімбет, Тұрмағамбет, Сүйінбай, Сәрсенбай, Нұғыман, Кете Жүсіп, Көшеней, Шәмшат, Қуандық, т.б
болып жалғасып кете береді
Осылардың бірі де, бірегейі де өзіміз әңгімелегелі отырған Жаманқұлұлы Нысанбай жырау дер едік
Нысекең осыдан тура 190 жыл бұрын Сыр бойындағы Жалағаш ауданының көлеміндегі, қазіргі Еңбек ауылының маңында өмірге келген
Тағдырдың сыйлаған дарыны болар, әйтеуір, қаршадай кезінен ән-жырға, қобыз әуеніне әуес болып өседі
Ата-тегін айтар болсақ, бұл кісі Кіші жүз, Жетіру-Керейт тайпасьның Ашамайлы аталығынан тарайды.
Ақын өзінің қарымды қаламынан туындаған «Кенесары-Наурызбай» атты тарихи дастанында балалық, жастық шағы туралы былайша толғайды:
Нәсіл затымды сұрасаң,
Ашамайлы Керейтпін.
Он жасқа келгенде,
Қарыма қобыз ілгенмін.
Он бір жасқа келгенде,
Сөз мәнісін білгенмін.
Он екіге келгенде,
Жақсының соңына ергенмін.
Он төрт жасқа келгенде,
Өз елімде жүргенмін.
Он бес жасқа келгенде,
Кенесары, Наурызбай,
Төрені іздеп келгенмін.
Сол кездегі төренің,
Сидақ қожа ақыны,
Қобызшы жас балаға,
Толмады білем тақымы.
Керейттен шыққан жеті ер,
Жар болып, маған дем беріп,
Қожаны жеңдім ақыры…
Шайырдың «Керейттен шыққан жеті ер» дегеніне азырақ түсінік бере кеткеніміз жөн болар
Бұл жерде Нысекең кезінде үш жүздің пірі атанған Тәуке ханның діни кеңесшісі Софы Әзиз Мүсірәлі әулиені айтып отыр
Жорық жолында тар жол, тай­­ғақ кешулерде шайыр әрдайым жара­­тушы иесі мен жеті пірге қол беріп, же­ті өлікке жан бітірген әулие баба­сына сыйынып отырған
Мұны әуелі Құдай, сонан соң сол Мүсірәлі әулиенің же­леп-жебеуімен талай-талай тажалдардан аман қалғанға ұқсайды
Алғашқы мүшел жасында бала Нысанбай түс көреді
Түсінде Мүсірәлі бабасы:
– Алла жазса, бағың жанғалы тұр екен, шырағым
Өсе келе ел-халқыңның жоғын жоқтап, мұңын бірге мұңлықтар, соның сөзін сөйлеп, араша түсер дәрежеге жетесің
Әкеңді жолбасшы етіп, Қорқыт бабаның басына түнеп, ақ батасын алып қайтқай­сың
Иншалла, бөтен болмассың, – деп аян береді
Ертесіне жол жабдығын қамдап, әкесі екеуі қос атпен Қорқыт қорымына қарай жүріп кетеді
Түсінде ұлы бабасы оған көне аспабын тарту етіп, ағынан жарылып, ақ батасын береді.
Сонымен араға бірер жыл салып, 1837 жылдың жадыраған жазы да келіп жетеді
«Ел құлағы елу» дегендей жаңалық хабар жата ма? Түу сонау Арқадан ат басын бұрып, Абылай ханның немересі Кенесары Жалағаш өңірінен өз жасағына сарбаз іріктегелі келіпті деген хабар ел ішіне лезде-ақ таралып кетеді.
– Бәрекелді, төре тұқымының назары бізге де түскен екен-ау
Бұл бір жақсы нышан ғой
Бәрінен де бізді мынау үй іргесіндегі Хиуа мен қоқандықтардың езгісінен құтқарса екен
«Іштен шыққан жау жаман» демекші, көресіні солардан көрдік қой мүлдем деп жұрт қуанысып-ақ жатыр
Бұл кезде Сыр бойындағы ахуал да мәз емес-тін
Ит арқасы қияндағы орыстардан гөрі ішке кіріп алып, тегін олжаға құныққан қаба сақалды сарттардың тізесі халыққа қаттырақ батып тұрған-ды
Үсір, зекет дей ме, түтінпүл дей ме, Құдайы садақа дей ме, әйтеуір, елді теспей сорып жатса да қанағат қылмайды
Әлгі ынсапсыз найсаптардың мейманасы тасый, тым еркінсіп кеткендігі соншалық, тіптен аюандық әрекеттен де айылын жимайды
Ел-халық бұған қашанғы шыдап отырсын
Қанды қақтығыстар үдей түседі
Бірақ күпінің битіндей қаптап кеткендердің қайсыбірін құрықтап, түгесерсің
Десе де Кенесары сынды атақ-даңқы жер жарған кесек тұлғалардың жөні бөлек қой
Арамызға бас қолбасшы келіпті дегенде ел-халық соған қуанған, соған сүйсінген.
Абылай ханның немересін осы өңірді мекендеген Жетіру, Кете, Шөмекей, Он екі ата Байұлының қолына қару ұстауға жарамды атпал азаматтары қызу қолдай, ел қорғауға әрқашанда дайын екендіктерін білдіріп, атқа қона бастаған-ды
Бір шеті Дәуімбай өзегі, екінші шеті сонау Жалаңаш төбеге дейін созылған кең алапта жігіттердің шабандоздығы, найзагерлігі, айлакерлігі сыналып, Кенесарының сүзгісінен өтеді
Әскери кеңестің үйғарымымен бірінші болып Бұқарбай және Қабан батырлар сардар болып қабылданады
Кенесарының осы жолғы тағы бір үлкен олжасы – Нысанбай жырау болатын
Бас қолбасшының құрметіне ұйымдастырылған аламан айтыста алдына жан салмай, қарсыластарының барлығын да қапы қалдырып, бас жүлдені қанжығасына басқан Нысанбай есімді қаршадай бала да Кенесарының көңілінен шығады
Осы сапарында оны да өзімен бірге ала ке­теді
Бұл кезде Нысанбай небәрі 15 жас­та ғана болатын
Кезінде Табын­­ның Төбе биі атанған, Тоқберлі аталығы­нан суырылып шыққан Мысық би­дің (Есенжол) ақ батасын алып аттанған Нысанбайдың кейін бағы жанып, Кене ханның ең сенімді, ең сүйікті жорық жыршысы атанып, хан сарайы­на түпкілікті орнығып қалады
Әйтсе де көлденең келген көк аттыны кім жақтыра қояр дейсің
Алғашқы кезде Кененің жорық жыршысы Сидақ қожа да бұған жылы қабақ танытпай іштарлық жасап жүреді
«Алайда ақтың атын арамза өшіре алмайды» демекші бала жыршы өзінің тума талантымен, құлаққа жағымды қоңыр үнімен, әуезді мақамымен, суырып-салма шайырлық қабілет-қарымымен де әлгіні шаң қаптырып, жұлдызы жарқырап шыға келеді.
Қыл қобызды қалай аңыратады десеңізші! Қос ішекті де домбыра да тіл бітіретін
Қандай аспапта ойнаса да тыңдаушысын еш жалықтырмайтын.
Бұқарбай батыр мен Нысанбай жырауды қай жағынан алып қарасаңыз да бір-бірінен ажырамас егіз үғым іспетті
Бұлай дейтініміз екеуі де Кіші жүздің Жетіру аталығынан, әрі бір топырақта өсіп-өнген жандар
Өзінен он жас үлкен батыр ағасын Нысекең бірге туған өз бауырынан кем көрмей, ақыл-кеңесін тыңдап өскен еді
Әсіресе ол Бұқарбай батырдың бауырмалдығын, жүректілігін, қара сөзге қаймақ тұр­ғызарлық хас ше­шен­дігін, қысылшаң сәттің өзінен жол тауып кетерлік тап­қырлығы мен ай­­лакерлігін, көз ілеспес шалттығы мен найзагерлігін аса жоғары бағалаған
Осы қасиеттерін өлеңмен өрнектеп, жырына арқау етіп отырған.
«Қазақта келіннің бетін кім ашса, сол ыстық» деген нақыл бар ғой
Сол айтқандай Кенесарының Жалағаш жеріне табаны тиген бойда түу сонау қияндағы ауылдан Нысанбай сынды каршадай баланы әдейілеп алдыртып, жыр додасына қосқан да осы Бұқарбай батыр болатын
Мұны әлбетте жо­­рық жыршысы ұнатқан жоқ
Сол үшін де жерлес ағасын ерекше құрмет тұтады
1847 жылдың күзіне карай Қордай асуына табан тіреген бір оңаша сәтте батыр ағасы:
– Нысанжан, екеуміздің де илеп жатқан теріміздің пұшпағы бір ғой
Әншейін өзіңе айтып жатқан жан сырым деп біл мұны
Түсінігің мен түйсігің мол жігітсің ғой
Атақ-даңқ, дүние-мүлік іздеп жүргеніміз жоқ
Қайтсек ата-бабаларымыздан мирас болып қалған жеріміздің тұтастығын сақтап қаламыз, қайтсек ел-халқымызға тыныштық, мамыражай өмір сыйлаймыз деп басымызды бәйгеге тігіп жүрген жоқпыз ба? Батыр қанша мықты болғанмен бір оқтық қой
Өлшеулі өмірдің қай күні түгесілерін кім білген
Одан қорқып, бас сауғалау күнә
Ерте ме, кеш пе бір өлімнің тосып тұрғаны рас
Өзің жақсы білесің, халқым үшін жанпида деп жүргендердің бірі – менмін
Бірақ өзің де байқап жүрген шығарсың, соңғы күндері сарбаздарымыздың Кене ханға деген сеніміне селкеу тү­сіп, қатарлары селдірей бастаған сияқты
Мұндай енжарлықты бәзбір сар­дарлардан да байқауға болады
Атын атап, түсін түстеп қайтейін, он жыл бойы ат белін суытпай, жорық жолында күн кешу де оңай деп пе едің? Адам да, көлік те қажыды ғой
Мұның үстіне біздің мініс көліктеріміз негізінен жазық далада ғана шайқасуға дағдыланған жануарлар ғой
Тау шатқалында әлбетте құлашты кеңге сермеуге, көсілте шабуға мүмкіндік шектеулі болғандықтан әбден қиналарымыз хақ
Осы ойымды әңгіме арасында Кенесарыға білдірген едім
Бірақ ол үнсіз қалды
Сірә, ше­шін­ген судан тайынбас дегеннің жетегіне еріп, не де болса нар тәуекелге бел буып отырған тәрізді
Мейлі ғой
Әйт­се де, келісіп пішкен тонның келте бол­­май­тындығын да ескеруі керек-ақ еді…
Айтса айтқанындай-ақ, Кенеса­ры­­ның қырғыз жеріндегі қанды жорығы сәтсіздікке ұшырап, хан да, туған інісі Наурызбай да ұрыс шебінде опат болды
Абырой болғанда Құдай сақтап, Ағыбай, Бұқарбай батырлар қоршаудан саңылау тауып, аман шығады
Ел-халқымен қайта қауышады
Қос арыстың қайғылы өлімін Нысекең былайша өрнектейді:
… Кенекем менің кеткен соң,
Заманым қалды тарылып.
Салтанатты хандардан,
Жетім қалдым айырылып.
Екі бірдей қанатым,
Топшысынан сынды майырылып.
Балдағы алтын ақ берен,
Тасқа тиді қайырылып.
Жалғыздық түсті басыма,
Көрінгеннен қаймығып.
Жаңбыр жаумай су болды,
Тұлы қымбат манатым..
Тасқа тимей кетілді,
Балдағы алтын болатым.
Топшысынан үзілді,
Екі бірдей қанатым.
Кенесары, Наурызбай,
Асыл туған манатым.
Қырғыздан біткенге ұқсайды,
Тағдырлы ажал сағатың.
… Бұл хиссаны шығарған,
Нысанбай деген жыршы еді.
Кене ханның тұсында,
Жұрттан озған сыншы еді.
Айтқан сөзі үлгілі,
Құлақтың бір құрышы еді.
Өлең-жырға Нысанбай,
Мәшһүр шешен, нар еді,
Бір естіген адамдар,
Сөзіне тағы зар еді.
Көзімен көріп, сөз қылған,
Шайқаста өзі бар еді…
Кейбір деректерге қарағанда патшалық Ресей тарапынан бауыр­лас екі елді бір-біріне айдап салып, араздастыру саясаты да жүргізілгенге ұқсайды
Тарихшы А.Рязановтың «Қазақ халқының 40 жылдық ұлт-азаттық күресі» (1926 жыл, Қызылорда) кітабында осынау араздықтың түп-төркіні әлгі Ресейдің отарлау саясатынан бастау алғандығы баяндалған
Мұны «Кенесары-Наурызбай» дастанының алғашқы жарияланымына жазған алғы сөзінде Нәзір Төреқұлұлы да растайды
«Кенесары көбінесе орыспен соғысқан
Орыс әдебиетінде ол «бұзақы» (бунтовщик) деп аталады
Кенесарының түп­кі мақсаты – орыс үкіметімен күре­сіп, қа­зақ-қырғыз жұртын бөлек ел қы­лу еді
Бұл тілекті іске асыру үшін ол бі­­раз жыл ресейліктермен шайқасты
Бі­­рақ атақты батырдың ажалы қырғыз­­дан болды» деп жазған.
Тірі қалды демесеңіз Нысанбай жыраудың бұдан былайғы ғұмыры түгелдей қуғын-сүргіншілікпен, бас сауғалаумен өтеді
Өйткені қырғыздар оны тірідей қолға түсіріп, табыс еткен адамға көп мөлшерде сыйақы жариялаған-ды
Осыған орай оның туған жерге қайтып оралуы қауіпті болған соң, біраз жылдар бойы Қызылқұмның қиясында, Қарақалпақ жерін паналап, елге жетпісінші жылдардың аяқ шенінде оралады
Келген бойда қанды көйлек батыр ағасы, тар жол, тайғақ кешуді бірге өткеріс­кен Бұқарбай бауырымен жылап кө­рі­сіп, бір ай бойы тынығып, шер тарқа­сады
Қайтар сапарында ағасы ас­тына жараулы арғымақ мінгізіп, «Шыра­ғым, отау құрып, ұрпақ қалдырудың қамын жасағайсың, әлі де кеш емес
Қысылма, келіннің қалыңмалын өзім көтеремін» деп шығарып салады
Жырау інісі 1883 жылы 61 жасында туған топырағында дүние салғанында да жаназа намазына бастан-аяқ қа­ты­сып, азасына бір үйір жылқы айдап апарады
Неткен сыйластық, неткен бауырмалдық десеңізші! Асылы, бұ­рынғылардың достығы мөлдір шықтай пәк болған екен-ау деген ойға қаласың.
Өкінішке орай Нысанбай жыраудан ұрпақ қалмаған сыңайлы
Бұл үшін ол кісіні кінәлауға да болмас
Өйткені оның бозбала, жастық шағы ұзақ жылдар бойы жорықпен, ат үстінде Кенесарының құзырында өтсе, қалған ғұмыры бас сағалаумен елден жырақта өткен ғой
Нысекеңнің Жабақ және Жабағы есімді екі ағасы болғанға ұқсайды
Жабаққа шөбере болып келетін Жұмаділдің бел баласы Шамшат ақсақал Жалағаш кентінде тұрады
Жабағыдан өрген Омар, Жаппасбай, Әбілқасым және Мақпал­дан та­­раған ұрпақтар да өсіп-өніп жатқан­­ға ұқсайды
Омардың Жұмабегінен жә­не Алпысбайынан тараған жұрағат­тар да баршылық.
Нысанбай бабамыз көне қобызға тіл бітірер керемет өнерімен, суырып салма ақындығымен, жезтаңдай жыраулығымен ғана емес «Кенесары-Наурызбай» атты тамаша тарихи дастанымен де дараланып тұрған ірі тұлға
Аталмыш дастан хақында кезінде Ә.Диваев, Мәшһүр Жүсіп, X.Досмұхамедов, Е.Бекмаханов, С.Мұқанов, Ә.Қоңыратбаев сияқты зиялыларымыз жылы лебіз білдірген
Бұлардың бәрін бірдей қамтуға газет көлемі көтермегендіктен біз екі ғұламаның пікірін берумен ғана шектеліп отырмыз
Заманымыздың заңғар жазушысы М.Әуезов: «Дас­танды шындыққа құрып, кестелі тілмен әдемі өрнектеген
Кенесары-Наурызбай жорығы жайлы кейін талай ақындар жырласа да, дәл Нысанбай шыққан биікке жеткен емес»
(М.Әуезов
Әдебиет тарихы, 1927 жыл).
Енді халық жазушысы Әбділда Тә­жібаевты тыңдап көрелік: «М.Әуезов өте ірі тұлға және көре­ген ақын деп бағалаған Нысанбай Кенесары ханның ең жақын сырластары­ның бірі, әрі сүйікті жыршысы болған
Нысекеңнің бұл шығармасы біздің дәуіріміздің ең ірі тарихи туындыларының бірі және соңы деуге болады
Аталмыш дастан Кене ханмен бірге жабылды
Оны ауызға алу қылмыс саналды
Енді сол ғажайып дастанның қайта жарыққа шығар күні туды»
(Кене хан: Тарихи тұл­ғалар мен хисса, дастандар, 1993 жыл).
Әбекең айтқандай мұның бәрі тәуел­­сіздігіміздің шапағаты екені даусыз
Нысекеңнің аталмыш дастаннан өзге де туындылары сақталған
Олар: «Ге­нерал Черняевтың Ташкенді алуы», «Нысанбайдың сөзі», «Асанқайғы­­­ның қилы-қилы заман болар деген сө­­зіне жауабы», «Кенесарының бәй­бі­шесі Күнімжанды тұтқыннан босатып әкелгенде, Жанғабылға айтқаны» сынды шығармалары өкінішке орай шайырдың Кебек ақынмен және Төремұрат жыраумен айтыстары және 60 ақынмен сөз қағысуы сияқты туындыларын мұрағат сөрелерінен кезіктіре алмадық.
Қолда бар деректерге қарағанда, «Кенесары-Наурызбай» дастаны тұңғыш рет 1875 жылы С.Жантөрин және Сейдалинаның аудармасымен Орынбордан шығатын императорлық орыс географиялық қоғамының журналында жарияланған
1912 жылы «Қазақ» баспасынан Жүсіпбек Шайхисламұлының басшылығымен қазақ тілінде басылып шыққан
Жалпы кешегі кеңес дәуірінде екі рет жарық көрген
Біріншісі, 1923 жылы Ташкенде X
Досмұхамедовтің кіріспе сөзімен, ал екіншісі, Н.Төреқұловтың қолдауымен Мәскеуде 1924 жылы жарыққа шығып, оқырмандар игілігі­не айналған.
Қорыта келе айтарымыз: Атам қазақ ежелден бір-бірімен ұтырлас келген той мен қуанышты әрқашанда жақсылыққа жорыған ғой
Асылы «Екі тойың қабат болсын, екі дүниең абат болсын» деген нақыл да осыған орай айтылса керек
Нысекеңнің 1822 жы­лы туылғанын ескерер болсақ, ол кісі­нің де 190 жылдығы Бұқарбай батыр­дың екі ғасырлық тойымен тұстас келіп отырғанын көреміз
Олай болса, бір-бірімен ағайындас, тағдырлас арыстарымыздың тойларының қатар аталып өтілуі қандай жарасымды десеңізші!
Ахат ЖАНАЕВ,
Қазақстанның құрметті журналисі,
Қазақ радиосының үздігі,
дербес зейнеткер

Кенесары – Наурызбай
(Дастаннан үзінді)
…Айтайын кеңес басынан,
Наурызбай менен Кененің
Келгендей болып қасынан.
Бұл ерлерді бір күні
Қанадан асып тасыған,
Басынан бақыт тайған күн,
Салтанатты төрелер
Жұмыртқа болды сасыған.
Қызыл тілім, сөйлеп қал
Кұрметі үшін төренің.
Саушылығын тілейміз
Он екі мүше дененің.
Тұра тұрсын кенесі
Ержан менен Кененің.
Ашалап басын сөйлейін
Арманда болып жас кеткен
Наурызбай сынды төренің.
* * *
Үйіне Наурызбайды алып келді,
Күр қайнап зығырданы, налып келді.
Сыншы еді Кәрібоздың өзі шешен,
Сүйегін Наурызбайдың танып келді.
Тіктірді Наурызбайға бір ақ орда,
Көтеріп алты атан келді зорға.
Жау болып саушылықты төременен,
Келген соң, құрметтеді, енді қолға.
Батырды сол араға кіргізеді,
Кұрметтеп, кісілігін білгізеді.
Төренің қызметінде болдыңдар деп,
Алдына екі жігіт жүргізеді.
Алдына жүргізеді екі жігіт,
Қолына екеуінің берді кілт.
Кәрібоз жігіттерге айтты келіп:
«Қашар деп бұл төрені қылма үміт.
Егер мен жан танысам, төре қашпас,
Сендерден рұқсатсыз есік ашпас.
Кетпесін сырттан соғып аңдыған жау,
Төреге біреулер дос, біреулер қас.»
Ордада сол күтумен Науан жатты,
Көрмеді жаны төзіп рақатты.
Көңілі Наурызбайдың тасысын деп,
Әртүрлі сырнайлармен ән шырқатты.
Науанның бас көтеріп тұрысы жоқ.
Ұйқы ұйықтап, тамақ ішкен тынысы жоқ.
Қаншама ойын-күлкі етсе дағы,
Әсілі, оныменен жұмысы жоқ.
Атасы хан Абылай — дегдар-асыл,
Тараған тұқым шашып неше пасыл.
Әуелден хан баласы еленген бе,
Солардан келе жатқан төре нәсіл.
Көңілі Наурызбайдың жабығады,
Өткен күн еске түсіп қамығады.
Елігіп төре назар салмаған соң,
Кәрібоз ойын тауысып, жалынады.
Күнінде үш ай тоқсан қатады мұз,
Батырмен дәм бұйырып, татады тұз.
«Көңілі Наурызбайдың көтерілсін,
Әр жерден таңдап сұлу, салайын қыз.»
Көңіліне осылайша түсті қиял,
Төреден көрінбейді жанын аяр.
Түзетіп ажар-көркін, хош иістеп,
Алдына қыз-келіншек қылды даяр.
Қаламдай қасы қиғаш, маңдай жазық,
Бұралған тал шыбықтай белі нәзік,
Мысалы, пейіштегі хор қызындай,
Сипатын болар емес хатқа жазып.
Төренің кызыл жүзі оңа берді,
Ішіне қайғы-қасірет тола берді.
Науанның оларға да зауқы болмай,
Сарғайып запырандай сола берді.
Науанның көңілі жарым, қайғы басып,
Әл кетіп, ақылынан тұр адасып.
Бір күні Кәрібозға бір ой түсіп,
Ордаға кіріп келді қадам басып.
– Мен келдім, төре, сені көрейін деп,
Халыңды cay-саламат білейін деп.
Етіп ем өз халымша сізге қызмет,
Басыңды сау күніңе теңейін деп.
Ашық сөз, айқын көңіл кере алмадым,
Етсем де жанымпида өлейін деп.
Алдыңа бүгін сенің келіп тұрмын,
Бақсам да неше күндей елікпедің,
Басыңды бір көтеріп ерікпедің.
Рұқсат енді, төрем, бердім сізге,
Кетуге өз жеріңе жерік пе едің?
Сол уақытта ер Науан
Көтеріп басын алады,
Кәрібозға қарады:
– Сіздерменен жау болып,
Алатауға таластық.
Қосынды әскер шығарып,
Жағымыздан қарастық.
Бір киеге ұрынып,
Жолымыздан адастық.
Қараңғы түнде дүбірлеп,
Алатаудан біз астық.
Өзімнің басым аман боп,
Кененің қолда қалғанын
Көре алмадым жарастық.
Он үш жасқа келгенде,
Алшиып атқа мініп ем.
Айқайласқан достардың
Тілегенін беріп ем.
Ерегіскен дұшпанды
Табанға салып жеңіп ем!
Басымнан бақ тайған күн
Хан Кенені ізденіп,
Алдарыңа келіп ем.
Бастан ауды бағымыз,
Сөйлейді тіл мен жағымыз.
Мәлім шығар Тәңірге
Қара менен ағымыз.
Кәрібоз, маған жауап бер,
Осы күнде аман ба
Ержан менен ханымыз?
Наурызбайдың сөзіне
Кәрібоз сонда бөгелді.
Бөгелгеннің белгісі –
Төмен қарап үңілді.
Төреге жауап бере алмай,
Қабырғасы сөгілді.
Кәрібоздың ыңғайын
Енді Науан таныды.
Үміт үзіп Кенеден,
Ақырын өксіп, налыды.
Хан Кенені қырғыздың
Өлтірген сынды сарыны.
«Уа» дегенде, Науанның
Аузынан шықты жалыны:
– Он жеті жаста ат міндім
Жал-құйрығын сүзілтіп.
Әуре қылды дүние,
Жер дүниені кездіріп.
Атам Қасым айтқаны:
«Жын салқыны – батырлық»
Ақыры болды, мінекей,
Туысқаннан бездіріп,
Ағаны іні көре алмай,
Күдерімді үздіріп.
Кененің тұрсың, Кәрібоз,
Болғанын бақи сездіріп.
Дүниенің білдім жалғанын,
Жалғанның мынау қалғанын.
Уа, дариға, дүние,
Көңілімде көп-ті арманым.
Бас-аяғы тоғыз жыл
От болып лаулап жанғаным.
Он екі мыңдай ауыр қол
Ертіп алып касыма,
Алатауға таласып,
Қырғызға ойран салғаным.
Шығасыға себеп боп,
Болмашы жерден дақ түсіп,
Кененің қолда қалғанын.
Кенені іздеп мен келдім –
Өзімнің мұндай болғаным.
Атқан оққа Тәшкендей
Кенекем еді қорғаным,
Қайран сабаз Ержекем,
Шырайы еді орданың.
Осылардан айрылып,
Мін емес пе, Кәрібоз,
Арқаға менің барғаным?!
Алдыма түскен ханым жоқ,
Артыма ерген жаным жоқ,
Арқаға қиын бармағым.
Не де болса, Кәрібоз,
Енді мені қинама,
Ордаңда енді қалғаным.
Қолыңда жатып көремін
Жаратқан Хақтың салғанын.
Наурызбайдың сөзіне
Кәрібоз қайран қалады,
Үйіне кайтып барады.
Ер Науанды құрметтеп,
Бұрыңғыдай бағады.
«Таза бақ,– деп, – төрені»
Қызметтерін салады.
Күннен-күнге ауырлап,
Төренің дерті үдеді.
Бетінен қызыл қан кетіп,
Денеден қуат, әл кетіп,
Енді терең жүдеді.
Ендігі сөздің қысқасы,
Асыл туған Наурызбай
Өз иманын өзі айтып,
Ақирет сапар жөнеді.
Ұстағаны болмаса,
Қырғыздан қаза тапқан жоқ,
Өз бетімен өледі.
Көп жасаған қария,
Көп қыдырған азамат
Қоғамы күшті дер еді.
Киімді бала тудырған,
Ықпалы жүрген ер еді
Алтынды қылыш будырған,
«Абылайлатып» ат қойып,
Дұшпанды көрсе, қудырған –
Көп сарғайтып келместей,
Кене хан, саған не болды?!
Тұлпардан сайлап ат мініп,
Дорбадан жемін жегізген,
Жем орнына бал беріп,
Қысырдың сүтін емізген,
Басқын калың жау келсе,
Алып шығар теңізден –
Кенекемді қалдырып,
Көк бурыл, саған не болды?!
Патшада бар алтын тақ,
Жасынан Жаббар берген бақ,
Без белді қара бүркіттей
Шабытты туған сұғанақ,
Қанаты жоқ, құйрық жоқ,
Бір анадан жалғыз тақ –
Көп сарғайтып келместей,
Наурызбай, саған не болды?!
Кенекем менің кеткен соң,
Заманым қалды тарылып.
Халық иесі — хандардан
Жетім қалдық айрылып!
Екі бірдей қанатым
Топшыдан сынды қайрылып!
Балдағы алтын ақ берен
Тасқа тиді майрылып.
Кемшілік түсті басыма,
Көрінгеннен қаймығып.
Жаңбыр жаумай су болған
Пұлы қымбат манатым.
Тасқа тимей кетілді
Балдағы алтын болатым.
Топшысынан үзілді
Екі бірдей қанатым.
Кенесары, Наурызбай –
Асып туған санатым!
Қырғыздан біткенге ұқсайды
Тағдырлы ажал сағатың…
Жаның кайда жай табар,
Жадында Жаббар болмаса,
Көңілің қайда жай табар,
Көруге дәулет болмаса?!
Қолдың көркі болар ма,
Барабан, керней болмаса?!
Жұлдыздың көркі бола ма,
Ішінде бір Ай болмаса?!
Қарашыда не күй бар,
Айбынды ханы болмаса –
Кенесары, Наурызбай
Қол басында болмаса?!
Халық иесі хандарды
Калай айтсам – мін бар ма?!
Шегірткеге таланған
Қырғауылда жүн бар ма?!
Жапалақтан сескенген
Жалғыз қазда үн бар ма?!
Хандарынан айрылған
Қарашыда сын бар ма?!
Қайран есіл ерлерді
Енді бір көрер күн бар ма?!
Ақауызды жүгіртіп,
Кенекеңді тірілтіп,
Наурызбай келер күн бар ма?!
Кене ханның тұсында
Қарт бурадай жарадық.
Жауды жасқап, жапырып,
Жауған қардай борадық.
«Абылайлап» ат қойып,
Дұшпанның алдын орадық.
Кенекемнен айрылып,
Шіл боғындай тарадық.
Көрінгеннен қорғалап,
Кісі аузына қарадық.
Өзіміз шапқан Созақта
Сарттан ақыл сұрадық.
Кенесары кеткен соң,
Иесіз қалды тағымыз.
Наурызбай төре кеткен соң,
Бастан тайды бағымыз.
Бұлбұлдай сайрап жүр едік,
Байланды тіл мен жағымыз.
Азғанымыз емес пе,
Қойшыдан сынды сағымыз.
Артында қалған жетім ел,
Кетті елдік сәніміз.
Ақырында, әлеумет,
Осындай болды халіміз…
* * *
Бұл қисаны шығарған
Нысанбай деген жыршы еді.
Кене ханның тұсында
Жұрттан озған сыншы еді.
Айтқан сөзі үлгілі,
Құлақтың бір құрышы еді.
Өлең-жырға Нысанбай
Мәшһүр шешен, нар еді.
Бір естіген адамдар
Сөзіне тағы зар еді.
Көзімен көріп, сөз қылған
Соғыста өзі бар еді.

Кенесары – Наурызбай
(Дастаннан үзінді)
…Айтайын кеңес басынан,
Наурызбай менен Кененің
Келгендей болып қасынан.
Бұл ерлерді бір күні
Қанадан асып тасыған,
Басынан бақыт тайған күн,
Салтанатты төрелер
Жұмыртқа болды сасыған.
Қызыл тілім, сөйлеп қал
Кұрметі үшін төренің.
Саушылығын тілейміз
Он екі мүше дененің.
Тұра тұрсын кенесі
Ержан менен Кененің.
Ашалап басын сөйлейін
Арманда болып жас кеткен
Наурызбай сынды төренің.
* * *
Үйіне Наурызбайды алып келді,
Күр қайнап зығырданы, налып келді.
Сыншы еді Кәрібоздың өзі шешен,
Сүйегін Наурызбайдың танып келді.
Тіктірді Наурызбайға бір ақ орда,
Көтеріп алты атан келді зорға.
Жау болып саушылықты төременен,
Келген соң, құрметтеді, енді қолға.
Батырды сол араға кіргізеді,
Кұрметтеп, кісілігін білгізеді.
Төренің қызметінде болдыңдар деп,
Алдына екі жігіт жүргізеді.
Алдына жүргізеді екі жігіт,
Қолына екеуінің берді кілт.
Кәрібоз жігіттерге айтты келіп:
«Қашар деп бұл төрені қылма үміт.
Егер мен жан танысам, төре қашпас,
Сендерден рұқсатсыз есік ашпас.
Кетпесін сырттан соғып аңдыған жау,
Төреге біреулер дос, біреулер қас.»
Ордада сол күтумен Науан жатты,
Көрмеді жаны төзіп рақатты.
Көңілі Наурызбайдың тасысын деп,
Әртүрлі сырнайлармен ән шырқатты.
Науанның бас көтеріп тұрысы жоқ.
Ұйқы ұйықтап, тамақ ішкен тынысы жоқ.
Қаншама ойын-күлкі етсе дағы,
Әсілі, оныменен жұмысы жоқ.
Атасы хан Абылай — дегдар-асыл,
Тараған тұқым шашып неше пасыл.
Әуелден хан баласы еленген бе,
Солардан келе жатқан төре нәсіл.
Көңілі Наурызбайдың жабығады,
Өткен күн еске түсіп қамығады.
Елігіп төре назар салмаған соң,
Кәрібоз ойын тауысып, жалынады.
Күнінде үш ай тоқсан қатады мұз,
Батырмен дәм бұйырып, татады тұз.
«Көңілі Наурызбайдың көтерілсін,
Әр жерден таңдап сұлу, салайын қыз.»
Көңіліне осылайша түсті қиял,
Төреден көрінбейді жанын аяр.
Түзетіп ажар-көркін, хош иістеп,
Алдына қыз-келіншек қылды даяр.
Қаламдай қасы қиғаш, маңдай жазық,
Бұралған тал шыбықтай белі нәзік,
Мысалы, пейіштегі хор қызындай,
Сипатын болар емес хатқа жазып.
Төренің кызыл жүзі оңа берді,
Ішіне қайғы-қасірет тола берді.
Науанның оларға да зауқы болмай,
Сарғайып запырандай сола берді.
Науанның көңілі жарым, қайғы басып,
Әл кетіп, ақылынан тұр адасып.
Бір күні Кәрібозға бір ой түсіп,
Ордаға кіріп келді қадам басып.
– Мен келдім, төре, сені көрейін деп,
Халыңды cay-саламат білейін деп.
Етіп ем өз халымша сізге қызмет,
Басыңды сау күніңе теңейін деп.
Ашық сөз, айқын көңіл кере алмадым,
Етсем де жанымпида өлейін деп.
Алдыңа бүгін сенің келіп тұрмын,
Бақсам да неше күндей елікпедің,
Басыңды бір көтеріп ерікпедің.
Рұқсат енді, төрем, бердім сізге,
Кетуге өз жеріңе жерік пе едің?
Сол уақытта ер Науан
Көтеріп басын алады,
Кәрібозға қарады:
– Сіздерменен жау болып,
Алатауға таластық.
Қосынды әскер шығарып,
Жағымыздан қарастық.
Бір киеге ұрынып,
Жолымыздан адастық.
Қараңғы түнде дүбірлеп,
Алатаудан біз астық.
Өзімнің басым аман боп,
Кененің қолда қалғанын
Көре алмадым жарастық.
Он үш жасқа келгенде,
Алшиып атқа мініп ем.
Айқайласқан достардың
Тілегенін беріп ем.
Ерегіскен дұшпанды
Табанға салып жеңіп ем!
Басымнан бақ тайған күн
Хан Кенені ізденіп,
Алдарыңа келіп ем.
Бастан ауды бағымыз,
Сөйлейді тіл мен жағымыз.
Мәлім шығар Тәңірге
Қара менен ағымыз.
Кәрібоз, маған жауап бер,
Осы күнде аман ба
Ержан менен ханымыз?
Наурызбайдың сөзіне
Кәрібоз сонда бөгелді.
Бөгелгеннің белгісі –
Төмен қарап үңілді.
Төреге жауап бере алмай,
Қабырғасы сөгілді.
Кәрібоздың ыңғайын
Енді Науан таныды.
Үміт үзіп Кенеден,
Ақырын өксіп, налыды.
Хан Кенені қырғыздың
Өлтірген сынды сарыны.
«Уа» дегенде, Науанның
Аузынан шықты жалыны:
– Он жеті жаста ат міндім
Жал-құйрығын сүзілтіп.
Әуре қылды дүние,
Жер дүниені кездіріп.
Атам Қасым айтқаны:
«Жын салқыны – батырлық»
Ақыры болды, мінекей,
Туысқаннан бездіріп,
Ағаны іні көре алмай,
Күдерімді үздіріп.
Кененің тұрсың, Кәрібоз,
Болғанын бақи сездіріп.
Дүниенің білдім жалғанын,
Жалғанның мынау қалғанын.
Уа, дариға, дүние,
Көңілімде көп-ті арманым.
Бас-аяғы тоғыз жыл
От болып лаулап жанғаным.
Он екі мыңдай ауыр қол
Ертіп алып касыма,
Алатауға таласып,
Қырғызға ойран салғаным.
Шығасыға себеп боп,
Болмашы жерден дақ түсіп,
Кененің қолда қалғанын.
Кенені іздеп мен келдім –
Өзімнің мұндай болғаным.
Атқан оққа Тәшкендей
Кенекем еді қорғаным,
Қайран сабаз Ержекем,
Шырайы еді орданың.
Осылардан айрылып,
Мін емес пе, Кәрібоз,
Арқаға менің барғаным?!
Алдыма түскен ханым жоқ,
Артыма ерген жаным жоқ,
Арқаға қиын бармағым.
Не де болса, Кәрібоз,
Енді мені қинама,
Ордаңда енді қалғаным.
Қолыңда жатып көремін
Жаратқан Хақтың салғанын.
Наурызбайдың сөзіне
Кәрібоз қайран қалады,
Үйіне кайтып барады.
Ер Науанды құрметтеп,
Бұрыңғыдай бағады.
«Таза бақ,– деп, – төрені»
Қызметтерін салады.
Күннен-күнге ауырлап,
Төренің дерті үдеді.
Бетінен қызыл қан кетіп,
Денеден қуат, әл кетіп,
Енді терең жүдеді.
Ендігі сөздің қысқасы,
Асыл туған Наурызбай
Өз иманын өзі айтып,
Ақирет сапар жөнеді.
Ұстағаны болмаса,
Қырғыздан қаза тапқан жоқ,
Өз бетімен өледі.
Көп жасаған қария,
Көп қыдырған азамат
Қоғамы күшті дер еді.
Киімді бала тудырған,
Ықпалы жүрген ер еді
Алтынды қылыш будырған,
«Абылайлатып» ат қойып,
Дұшпанды көрсе, қудырған –
Көп сарғайтып келместей,
Кене хан, саған не болды?!
Тұлпардан сайлап ат мініп,
Дорбадан жемін жегізген,
Жем орнына бал беріп,
Қысырдың сүтін емізген,
Басқын калың жау келсе,
Алып шығар теңізден –
Кенекемді қалдырып,
Көк бурыл, саған не болды?!
Патшада бар алтын тақ,
Жасынан Жаббар берген бақ,
Без белді қара бүркіттей
Шабытты туған сұғанақ,
Қанаты жоқ, құйрық жоқ,
Бір анадан жалғыз тақ –
Көп сарғайтып келместей,
Наурызбай, саған не болды?!
Кенекем менің кеткен соң,
Заманым қалды тарылып.
Халық иесі — хандардан
Жетім қалдық айрылып!
Екі бірдей қанатым
Топшыдан сынды қайрылып!
Балдағы алтын ақ берен
Тасқа тиді майрылып.
Кемшілік түсті басыма,
Көрінгеннен қаймығып.
Жаңбыр жаумай су болған
Пұлы қымбат манатым.
Тасқа тимей кетілді
Балдағы алтын болатым.
Топшысынан үзілді
Екі бірдей қанатым.
Кенесары, Наурызбай –
Асып туған санатым!
Қырғыздан біткенге ұқсайды
Тағдырлы ажал сағатың…
Жаның кайда жай табар,
Жадында Жаббар болмаса,
Көңілің қайда жай табар,
Көруге дәулет болмаса?!
Қолдың көркі болар ма,
Барабан, керней болмаса?!
Жұлдыздың көркі бола ма,
Ішінде бір Ай болмаса?!
Қарашыда не күй бар,
Айбынды ханы болмаса –
Кенесары, Наурызбай
Қол басында болмаса?!
Халық иесі хандарды
Калай айтсам – мін бар ма?!
Шегірткеге таланған
Қырғауылда жүн бар ма?!
Жапалақтан сескенген
Жалғыз қазда үн бар ма?!
Хандарынан айрылған
Қарашыда сын бар ма?!
Қайран есіл ерлерді
Енді бір көрер күн бар ма?!
Ақауызды жүгіртіп,
Кенекеңді тірілтіп,
Наурызбай келер күн бар ма?!
Кене ханның тұсында
Қарт бурадай жарадық.
Жауды жасқап, жапырып,
Жауған қардай борадық.
«Абылайлап» ат қойып,
Дұшпанның алдын орадық.
Кенекемнен айрылып,
Шіл боғындай тарадық.
Көрінгеннен қорғалап,
Кісі аузына қарадық.
Өзіміз шапқан Созақта
Сарттан ақыл сұрадық.
Кенесары кеткен соң,
Иесіз қалды тағымыз.
Наурызбай төре кеткен соң,
Бастан тайды бағымыз.
Бұлбұлдай сайрап жүр едік,
Байланды тіл мен жағымыз.
Азғанымыз емес пе,
Қойшыдан сынды сағымыз.
Артында қалған жетім ел,
Кетті елдік сәніміз.
Ақырында, әлеумет,
Осындай болды халіміз…
* * *
Бұл қисаны шығарған
Нысанбай деген жыршы еді.
Кене ханның тұсында
Жұрттан озған сыншы еді.
Айтқан сөзі үлгілі,
Құлақтың бір құрышы еді.
Өлең-жырға Нысанбай
Мәшһүр шешен, нар еді.
Бір естіген адамдар
Сөзіне тағы зар еді.
Көзімен көріп, сөз қылған
Соғыста өзі бар еді.
