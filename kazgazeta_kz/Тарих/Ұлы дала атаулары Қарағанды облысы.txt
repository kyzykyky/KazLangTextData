Нұра ауданы
Ащылы – өзен
Маңайындағы жердің оты (шөбі) ащы (жусан, т.б.) болғандықтан пайда болған атау.
Ащысор – көл
Ащы – сортаңды, тұзды жер және соған өскен шөп
Сор – аяқ батып кететін тұзды батпақ
Тұзы бетіне шығып, құрғап бара жатқан көл

Әжібек сор
Әжібек-антропоним, әжі–түркі-моңғол тілдерінде – басшы, билік иесі, бек-билеуші, басшы деген мағынаны білдіреді.
Балықты – көл
Балықтың көптігіне байланысты қойылған атау
Балық сөзінің түркі тілдеріндегі тағы бір мағынасы – қала, қоныс, т.б
(мысалы, Ханбалық, Бгуа балық т.б.)
Барақбай – көл
Антропонимнен құрылған жер-су атауы
Барақ – үлкен, төбет ит, тотемдік негізі бар.
Босаға өзек – өзен
Жердің ыңғайына бай­ланысты қойылған көне атау
Босаға – 1
Есіктің екі жақтауы; 2.төрге қарама-қарсы, төменгі есік жақ
Босаға-арқа мағынасында түркі және моңғол (босхы) халықтарында қатар кездеседі.
Егіндібұлақ – жер-су атауы
Егінді және бұлақ сөздерінен құралған
Бұлақ – басы бастаулардан басталып, баяу ағатын кішігірім су.
Жамбасбұлақ – жер-су атауы
Тегіс жерде жалпағынан ағып жатқан бұлақ, шөбі-құрағы қалың болып келеді.
Жиделі – өзен
Жиде және –лі қосымшасынан жасалған топоним
Жиде – ыстық жерде өсетін, жіңішке жапырақты биік жеміс ағашы және соның жемісі
Жиде Орталық-Солтүстік Қазақстан өңірінде кездесе қоймайтын өсімдік
Мүмкін көші-қон барысында оңтүстіктегі қыстаулардың аты бері қарай көшуінен пайда болса керек.
Жәнібек – елді мекен
Жан сөзі парсы тілінен еніп: 1.Жан, рух, өмір; 2.Сүйікті, қымбатты; Ауыс.Адам «кісі» дегенді білдірсе; бөбек (нәресте) сөздерінен құралған антропоним.
Жараспай – елді мекен
Негізі антропоним болса керек
Ерте уақыттан белгілі.
Жүкей – елді мекен
Негізгі атауы Жөкей болуы керек
Жүкей (Жөкей) қысқартылған адам аты болуы мүмкін (мысалы, Жәдігер) немесе жәдігөй, арбаушы деген мағынадағы сөздерден қысқаруы мүмкін
Осы жерде беймәлім құбылыстар болса, сол себеп болуы мүмкін Жүкей атауына.
Итауыз – қыстау
Қазақстанда бірнеше жерде кездесетін атау
Таудың қуысында орналасқан жерге қойылатын атау
Кең қуыс деген мағынада.
Қарақасқа – Қара – көмірдің, күйенің түсіндей (аққа қарама-қарсы); Қара сөзінің бірнеше мағынасы бар
Қазақстанда жиі кездесетін жер аты
Түбі зооним, жылқы атына байланысты қойылған /ара-қасқа – Қасқа – қалмақ тілінде басшы, елші мағынасын білдіреді.
Қарабұжыр – қыстау
Жер ыңғайына қарай қойылған атау (қара–көп, үлкен, ал бұжыр-кедір бұдыр мағынасында)
Қарақуыс – Қазақстанда жиі кездесетін жер аты
Таудың қуысы немесе жықпыл-жықпылы көп таулы жер
Су мол жайылған, шөптесін келген, төмпешілігі көп, сазды жер
Бұл жерде қара – көп мағынасында қолданылған
Томары көп жер.
Айдаһарлы – тау, үңгір
Қазақ шежірелерінде, аңыздарында көп айтылатын тарихи орын
Атаудың түбірі – айдаһар (әждәһа //аждаһа//аждаһалар) сөзі парсы тілінен енген және Ертегіде ажал нышаны ретінде көрсетілетін қорқынышты алып жылан
Бұл атаудың пайда болуы зерттеушілер түсініктемесінде «Ерте замандарда бұл тауда айдаһар тектес ірі жыландардың көп болуына байланысты қойылуы мүмкін.
Ақ ирек – тау
Жиі кездесетін атау
Жердің ыңғайына қарай қойылған
Ақ шөптің түсіне қатысты (ақ селеу, т.б.).
Ақкрыш (Ақкіріс) – этимологиясы түсініксіз
Мүмкін таудың қуысы, не топырағына байланысты қойылған
Ақбалшық деген ұғымға жақын
Сөздің негізі ирандық болса керек.
«Нұра ауданының топонимикалық
картасы: тарихи негіздеме» 
кітабы бойынша 
дайындаған өлкетанушы 
Молдияр Серікбайұлы
