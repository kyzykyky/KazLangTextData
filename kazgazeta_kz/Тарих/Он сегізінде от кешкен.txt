Талдықорған­дық Арап Әбілұлы Әбілов балалық шақпен ертерек қоштасқандар қатарына жатады
Ата-анадан ерте айырылған ол 15 жасқа дейін Тополев ауылындағы балалар үйінде тәрбиеленді
Мұнан соң Сарқан ау­данындағы Қызыл әскер және Абай атындағы мектептерде оқып, 9 класты тәмамдап, он сегіз жасқа толғанда 1942 жылдың мамырында, Сарқан аудандық әскери комиссариатынан Ұлы Отан соғысына аттанды.
Қаруластары қатарында әскери даярлықтан өткен ол алғаш рет 1943 жылы Харьков түбінде 276-атқыштар дивизиясының 871-полкінің минометшілер батареясының құрамында ұрысқа қосылды
Сол жылғы қарашада Киевті азат етуге қатысты
Мұнан соң жорық жолдары жалғасып, 1944 жылдың көктемінде Житомир қаласын азат етушілер сапында болса, жазында Корсунь-Шевченко операциясында ерлік көрсетті
Осы жылдың күзі мен 1945 жылдың қытымыр қысында Карпат тауларындағы қантөгістерге қатысты.
Сержант Арап Әбілұлы Ұлы Жеңіс қуанышын Прага қаласында естіді, оған шабыттана үн қосты
Жау жеңіліп, Берлин алынған соң да оның әскери қызметі жалғасып, ол туған жердің табал­дырығын 1946 жылдың күзінде аттады
Отбасын құрды
Сарқаң, Ақсу, Қапал ­аудандарында ауылшаруашылығы саласында басшылық қызметтер атқарды.
Он сегізінде от кешкен ардагер азаматтың дү­ние­ден өткеніне он жылдан асты
Ардагер-аза­мат­­тың ұрпағы ата ерлігін, Отан үшін мүлтіксіз қыз­метін мақтан тұтады
Соғыс жылдарында И.В.Сталиннен бес рет алғыс алды
«Ерлігі үшін» медалі­мен, ІІІ дәрежелі «Даңқ», «Қызыл Жұлдыз», «Отан соғысы» бейбіт күндегі белсенді ең­бегі үшін «Құрмет белгісі» ордендерімен марапат­тал­ды.

Ақбота ҚАЙРАТҚЫЗЫ
Алматы облысы
