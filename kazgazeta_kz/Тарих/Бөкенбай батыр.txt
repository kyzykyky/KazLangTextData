Заманына қатысты мәселелер терең зерделеуді қажет етеді
Өз атын қазақ тарихында алтын әріппен жазып кеткен тарихи тұлғаның бірі,  биыл туғанына 350 жыл толып отырған Бөкенбай батыр (1667-1742) Кіші жүз, Жетіру, Табын руынан шыққан еді
Ол Әбілхайыр ханның жанында жүріп Кіші жүз халқын Ресей құрамына кіргізген адам есебінде қаралып келді
Шындығында осы екі тарихи тұлға отаршыл елдің негізгі қарсыласы, яғни ата жауы болған болатын
Сондықтан олардың Ресейге бодан болуы туралы жорамал тарих шындығына қай жағынан қарасаң да дәл келмейтін еді
Осы уақытқа дейін пайдаланып келген қазақ тарихы отаршыл ел идеологтарының нұсқауымен жазылған
Алайда, өкінішке орай, әлі күнге дейін ұрпағымызды бұрынғы сарынмен оқытып жатырмыз
1999 жылдың соңында Әбілхайырдың бодан болуға өтінген тарихи хаты (1731) түпнұсқамен оқылғанда қазақ тарихы 180 градусқа бұрылып кетті
Сондай-ақ Әбілхайыр жабылған жаладан, яғни кінәсінен түгелдей арылды
Қазақ елін қауіп-қатерден қорғап, азаттық жолында күресіп өткен Бөкенбай батыр сынды ел ардақтылары да тарихи жаладан құтылған еді.
Осы уақытқа дейін Ресей империясы Әбілхайыр ханның хатымен талай ұрпақты алдап келді
Хаттың түпнұсқасы 1999 жылы оқылғанда талай ғалымдардың көктен іздегені жерден табылғандай қуанды және тарихымыздың шындығын дұрыс бағытқа бұрып жіберді
Хаттың бұлтартпас нақты аудармасы да осы уақытқа дейін талай жерде жарыққа шықты (1).
Әбілхайырдын қолынан қалай болмасын бір хат алу керек деген мәселені де қойған І Петр болатын
Ол осы тапсырманы 1722 жылы Тевкеловке қатаң тапсырды
(2, 19 б.)
Тевкелов сол үшін көп еңбек етті
Оған тек І Петр өлген соң 6 жылдан кейін, яғни 1730 жылы қолы жетті
Бұл тарихи хатта бодандық туралы бір сөз жоқ, болуы да мүмкін емес еді
Оның мазмұны қазақ пен башқұрт халқы арасындағы бұрынғы достықты орнату ғана еді
Осы уақытқа дейін оның орысша жалған аудармасын пайдаланып келдік.
Тарихи құжаттың дұрыс аудармасы төменде берілген
Әбілхайыр хаты Ресей арнайы жіберген Алдарбай деген кісінің өтінішімен жазылған
Осыдан түсінуге болатын мәселе Әбілхайыр башкұрттармен достық қатынасты қалпына келтіруге аса ынталы болған
Төменде А.Исин аударып жариялаған хаттың дұрыс нұсқасы берілген:
Величия и милости высокой, государства превыше, правящей землями ее величеству белой великой императрице обращаемся с обыденным намерением
Изо дня в день, из месяца в месяц, из года в год государство да пребывает в здравии и приумножается
Наше заявление Вашему величеству следующее
С народом Вашего величества уральским ештек-башкортами меж нами нет согласия
Теперь желая получить под покровом Вашего императорского величества защиту и спокойствие, посылаю, присоединив к лесной дороги уральскому ештеку подданному Вашему Алдарбаю, своего посла
Поскольку этот Алдарбай просил посла к Вашему императорскому величию, мы, Абулхаир-хан, сорок санов казахов, Средней и Младший жузы со всеми подвластными мне караша склоняем голову.
Ярлык: с Вашими слугами уральскими ештек башкуртами хотим достичь согласия
С Вашим ярлыком да будем в согласии.
Посланный посол Сеиткул во главе с Кутлуметом с товарищи
(«Абай» журнал, №, 2-2001).
Тарихи хаттың қысқаша мазмұны мен міндетін төменде Ярлык бойынша қарасақ башқұрт халқымен арадағы бұзылған достық қатынасты қалпына келтіру болатын… Бодандық туралы ештеңе айтылмаған.
Бодан болуға ант беру оқиғасы да (1738 жылы) солай
Шындыққа он қайнаса сорпасы қосылмайтын жалған ақпарат
Жалпы Әбілхайырды қазақ елі керемет құрметтейтінін көрген патша өкіметі, келешекте қазақ еліне оны ұмыттыру мақсатымен бір ғасырдан соң Левшинге кітап жаздырды
Сонда Левшин 1830 жылғы кітабында Әбілхайырды бірнеше рет ант берді деп жазған
Оның Орынбор басшыларымен барлық кездескендерін ант берді деп жазуының өзі осы мәселенің шикі екенін аңғартады
Сөйтіп, патша өкіметі Әбілхайырды қазақ елінің бүгінгі ұрпағына жексұрын етіп көрсетуге қолы жетті.
Әбілхайыр өмір бойы Ресейге қарсы күрескен себепті ата жауы болды
Оны талай рет өлтірмекші болды, ақыры оның өлімін Неплюев жақсылап ұйымдастырды
1748 жылы Ресей патшасына жалданған Барақ сұлтан арқылы Әбілхайыр өлтірілген соң оның балаларына: «Әкең өзі бізге бодан болуға уәде берген» деп сол тарихи хаттың түпнұсқасын емес орысша жалған аудармасын көрсетіп қазақ жеріне претензия жасаған
Әбілхайыр тұсында бодандық туралы айту мүмкін емес еді
Себебі ол бодан болса қарсы жақпен өлгенінше соғыспас еді.
Енді Әбілхайырдың мөрі басылған тарихи хатты жаздыру туралы идея І Петрдікі болған
1722 жылы І Петр Астарханға келгенінде Тевкелевке мынандай нұсқау берген сол құжатта: «стараться, …несмотря на великие издержки, хотя бы до миллиона держать, но токмо, чтоб только одним листом под протекцию Российской империи быть обязались»…(3, 79 б.; 4, 15 б.) деп жазылған
І Петрдің бұл арманы өзі өлген соң 6 жылдан соң орындалғанын білеміз (1731)
Бірақ бұл хаттың мазмұны осы уақытқа дейін айтылып келгендей бодан болуға берілген хат емес еді
Башқұрт елімен бұрынғы достықты орнату үшін жазылған хат еді
Алайда осы уақытқа дейін біз оның орысша жалған аудармасын пайдаланып келіп нақақтан Әбілхайыр сынды тарихи тұлғаны айыптап келіппіз (2).
Әрине, бұл басқа мақаланың үлесінде
Қазақ халқына жасалған кезекті қиянаттың өзі де І Петрден шыққанын еске сала кету біздің міндетіміз
Әрине, қазақ еліне қиянат пен қастандықты үйіп-төккен Ресей патшасы жалғыз І Петр емес, басқаларының жасаған жамандықтары жетерлік.
Жоғарыда айтылған тарихи хаттың мазмұны қазақ-башқұрт халықтары арасындағы Ресей арқылы бұзылған достықты қайта орнату болғаны белгілі
Енді қазақ-башқұрт қатынастары тарихының кейбір деректеріне жалпы шолу жасайық: 1707-1709 жылдардағы әйгілі башқұрт халқының Ресей патшасына қарсы ұлт азаттық көтерілісі кезінде Әбілхайыр сұлтан Арал мен Каспий өңірі қазақтарынан құралған 3 мың әскермен келіп көмектескен еді.
Бұл ерекше оқиға біздің түркі халықтары тарихының аса жарқын беттерінің бірі… Қазақ сарбаздарының жәрдемімен көп жетістіктерге жеткені соншалық башқұрт халқы Әбілхайыр сұлтанға енді біздің ханымыз бол — деп жалынып үлкен өтініш жасаған еді
Осы жағдайды есіткен қазақтың билері мен Тәуке хан Әбілхайырды шұғыл шақыртып алып Кіші жүз ханы етіп сайлап бекітеді (1709 жылдың күзі)
Бұрын Кіші жүзде хан билігі болмаған еді, Орталық ханға, яғни сол кездегі Тәуке ханға бағынатын еді…
1736-39 жылдардағы Башқұрт көтерілісіне де қазақтар Әбілхайыр басшылығымен қыруар көмек көрсетті
Сол қырғын соғыстар кезінде башқұрт елінің басшылары Әбілхайырдың қол астына кіруге қаншама әрекет жасады… Әрине, Ресей оған көп кедергі жасағаны белгілі… Сол кезде Әбілхайыр мен Кіші жүз қазақтары Ресейдің қол астына кіргені шындық болса осындай әрекетті башқұрт басшылары жасайтындай ақымақ емес еді… Белгілі ғалым Шоқан Уәлиханов 1730 жылғы Әбілхайырдың және басқалардың Ресейге бодан болу үшін өтініп жазған хаттарын көрген жоқ, сондай-ақ қазақтардың Ресейге бодан болғанына сенген де жоқ болатын
Олардың жалған хат екеніне күдіктенсе де,қолдан жасалған талай құжаттарды көрсе де мойындауға батылы бармаған еді.
Шоқан түгілі осы мәселені арнайы зерттеген (1871 жылдан кейін) И.Крафт секілді ғалымдардың өзі шындыққа көз жеткізе алмай кеткен болатын
Дегенмен, И.Крафт қазақ жүздерінің Ресейге өз еркімен қосылды деген қисынсыз сөйлемнің жалған екенін делелдесе де, 1730 жылғы Әбілхайырдың хатының шындығын біле алмай кетті
Себебі ол да, басқалар сияқты Әбілхайыр жазған хаттың түпнұсқасын көрмей, тек орысша аудармасын ғана көрген
Сондықтан көптеген зерттеушілер және Алаштың ардагер азаматтарының өзі шындыққа көздері жетпегендіктен соңғы жылдарға дейін Әбілхайырды нақақтан айыптап келді.
Осынау хаттың түпнұсқасын көріп шындыққа көз жеткізудің сәті түсті, тек Совет Одағы ыдыраған соң, 9 жылдан кейін…
Сол тарихи хатта бодандық, Ресейге қосылу туралы ештеңе де жоқ, ондай әңгіменің болуы да мүмкін емес еді
Себебі 1709 жылға дейін, және сол жылы (1709) Әбілхайыр хан болып сайланған Кіші жүз елі өз шекарасын қорғап Ресеймен 150 жыл бойы соғысты
Сол соғыстың соңғы 30 жылын (1730 жылға дейін) Әбілхайыр өзі басқарды
Сондай адам Ресейге бас иіп бодан болуы мүмкін емес
Ресей бодандығындағы туысқан башқұрт халқының жағдайын Әбілхайыр өте жақсы білді
Хаттың мазмұны Ресей қоластындағы туысқан халық башқұрттармен бұрынғы достық жағдайды орнату үшін ғана жазылған еді
Сол хатты алып кету үшін башқұрт өкілі ­Алдарбай келмегенде ондай хатты Әбілхайыр ешқашан жазбаған болар еді
Алдарбайды жіберіп отырған патша әкімдері болатын…
Қазақ билері Әбілхайырды текке шақыртпаған екен
Қазақ елі басшыларының сол жиналысында үш үлкен мәселе қаралды
Бірі жоңғар шабуылына қарсы күш біріктіру болса, екіншісі Әбілхайырды Кіші жүз ханы етіп сайлады
Үшіншісі – жылдан-жылға ­батыстан ­шабуылды үдетіп бара жатқан Казактар мен қалмақтардың әрекеттеріне ұйымдасқан түрде қарсы тұру болды.
Бұрын Кіші жүзде хан болған жоқ еді, орталық хан билейтін еді
Алайда соңғы он жылда Ресей тарапынан Жайық казактарының шабуылы қатты күшейді
І Петр Еділ қалмақтарына Аюкені хан қойып (1694) және оларды тісіне дейін қаруландырып, Кіші жүз жеріне шабуылды үдеткелі 15 жылдан асып барады…Осынау қырғын соғыста қазақ жерін қызғыштай қорғап, батырлығымен, жанкештілігімен және ұйымдастыру қабілетімен көзге түскен Әбілхайыр болатын… Сөйтіп, әз-Жәнібектің Сүйік деген баласынан тараған ұрпағы Әбілхайыр алғаш рет Кіші жүздің ханы болды
Осылай башқұрттар мен қазақтар арасындағы тағдырлас достық қатынастар жалғасып жатты
Ресей басшылары қалай болмасын екі халықтың достығын бұзу үшін неше түрлі айла-шарғыны көп жылдар бойы жасады
Мысалы түнде барып казачьи отрядтар башқұрт ауылын шабады, кісілерін өлтіреді және малын айдап кетеді де жаланы қазақтарға жабады…Сонан соң башқұрттарға көмектесіп қазақ ауылын шабады
Қысқасын айтқанда 1730 жылға дейін қазақ пен башқұрттың арасындағы достық бұзылды
Әбілхайырдың жанына батқаны да сол еді
Ал енді осы достықты қалпына келтіру үшін патша ағзамға хат жазу керек деп, башқұрт Алдарбай айтып келгенде Әбілхайыр алданып қалады
Бұл 1730 жылдың маусым айы болатын… Ресейге керегі де сол еді
Хат жазды деген дерек бар
Түпнұсқасын ешкімге көрсетпей, аудармасымен келешекте Әбілхайыр өлген соң оның балаларын және талай қазақ төресін алдауға болады…
Башқұрттармен достық қатынасты Әбілхайыр жалғастыра берді
1736 жылы башқұрт көтерілісі бұрқ еткен кезде, патша өкіметіне қазақтар мен башқұрттарды және бір рет жауластырмақшы болып көп ақша бөлді
1738 жылдың ақпан айында Татищев сонда: «Әрбір башқұрттың басын әкелген қазаққа 60 рубльден ақша беріледі
Кек алатын және байып қалатын жағдайыңыз бар» деп қазақ еліне жар салды [5]
Кейбір қылмысты істерді башқұрттан көріп жүрген қазақтар осыны пайдаланып кек алмақшы және ақша таппақшы болады, бірақ олардың бірде бірін Әбілхайыр жібермеді, керісінше, ол бұрынғыдай башқұрт халқына көмек берді
Сонымен, осы уақытқа дейін орысша аудармасы арқылы «1731 жылдан бері қазақ елінің Кіші жүзі мен Орта жүздің бір бөлегі Ресейдің боданы болды» деген жалған ұғым да келмеске кетті
Әбілхайыр хатының түпнұсқасын көрмесе де, кезінде бұған талай ғалымдар күдікпен қарағаны рас
Мысалы белгілі зерттеуші В.Я.Басин: «…широко употребляемый термин о подданстве казахов…правомерен лишь на завершающем этапе присоединения Казахстана к России» деп қазақ елінің түгелдей Ресей отары болғаны 1865 жылы Шымкент пен Ташкентті алған кездерді көрсетеді [6, 250 б.]
Шын мәнінде өмір бойы көрші елмен соғысқан Кіші жүздің және оның әйгілі батыр ханы Әбілхайыр сынды тарихи тұлғаның ата жауы етегіне жармасуының ешқандай қисыны жоқ еді
Тарихи шындық оның 1748 жылы қаза тапқанынша Ресеймен соғысып өткенін көрсетеді
Өзі жалынып, бодан болған адам осындай әрекет жасауы мүмкін емес
Біз де, бұрын осылай күдіктеніп келдік, ал оны түгелдей дәлелдеуге Әбілхайырдың “тарихи хатының” түпнұсқасын көргенде ғана қол жеткіздік…
Мысалы Шоқан Уәлиханов Әбілхайырға қатысты Сібір губерниялық канцеляриясынан бір құжатының көшірмесін алыпты
«Номер 3
Указ Сибирской губернской канцелярии от 10 декабря 1739 г
(за номером 10659) в Верхне-Иртышскую крепость командующему, господину секунд-майору Нелюбову, дабы иметь предосторожность от киргиз-кайсаков, потому что оренбургский казак Измаил Обрязаков, бывший в Орде у Абульхаир-хана, сообщал, что Джанибек-батыр собирает войско, но куда идут, того не знал он, Обрязаков… Это сообщено в Сибирскую губернскую канцелярию полковником и воеводой Татищевым из Исецкой провинциальной канцелярии с произведением копии с указа канцелярии Оренбургской комиссии, порученной господину генерал-лейтенанту князю Урусову» (7, с.267 б.)
Міне, осындай құжаттар Әбілхайырдың өлгенінше, яғни 1748 жылға дейін соғысқанын көрсетеді
«Ресейге қолтығыңа ал» деп жалынған адамда сондай жағдай болуы мүмкін емес
Қорыта айтқанда барлық тарихи оқиғалар оның Ресейге бодан болғанын теріске шығарады
Әлгі Измаил Обрязаков деген орыс казак емес татар
Ал Урусов ­Василий-Адмиралтейство коллегиясының кеңесшісі
Сол 1739 жылы В.Н.Татищевтің орнына (Начальник Оренбургской комиссии) тағайындалған еді
Жәнібек батыр – Кіші жүздегі белгілі батыр, Әбілхайырға жасынан көп қамқорлық жасаған тарихи тұлға
Және екі Жәнібек бар екенін ұмытпауымыз керек
Бірі Кіші жүздегі сұлтан Жәнібек, екіншісі Орта жүздегі арғын Шақшақұлы Жәнібек.
Шоқан жинаған және бір құжатта қазақтар мен башқұрттардың қайтадан мәмлеге келіп достасып кетуінен қауіптенген Ресей үкіметі Верхне-Иртыш крепостының секунд-майоры Нелюбовқа «…чтобы киргиз кайсаки, с башкирами не помирились…» деп қатаң ескертпесі сақталған (7, 267-268 б.).
Міне, сонша нақты материал жинаса да, осындай тарихи шындықтың түбіне жете алмай кеткендердің бірі Ш.Ш.Уәлиханов болатын
Дегенмен, ол Орта жүздің Ресей отары болуы 1820 жылдардағы өз атасы Уәли хан өлгеннен соңғы кезең екенін жазып қалдырған
Дәл осындай пікірді сол заманда өмір сүрген К.Маркс пен Ф.Энгельс те айтқан болатын
Олар: «…до 30-х годов ХІХ в
…власть России над тремя ордами или племенами киргизов оставалась чисто номинальной…» деген болатын (8, 615 б.)
Ш.Ш.Уәлиханов 1863 жылы жазған зерттеуінде отарлық жағдайдағы қазақ елінің аса қиын проблемасының бірі билер институтінің тағдыры туралы: «Если 40 летнее русское владычество, внесшее много совершенно новых элементов в общественную жизнь казахского народа, не имело никакого влияния на древней казахский суд биев, если суд этот мог устоять против неблагоприятных условий русского законодательства (например, закона 1854 года), ясно, что он вполне удовлетворяет настоящему развитию казахского народа» деп суреттеп Орта жүздің отар болғанына 40 жыл болғанын көрсетеді (9, 506 б.)
Сондай-ақ ол мұсылманшылықпен айналысып қазақ елін алдап, патша саясатын жүргізуші татардың дүмше моллаларына шек қою керектігін айтып көптеген өтініштер жазады [9, 528 б.].
Ш.Уәлиханов қазақ хандарының жерленген жерлері мен басына тұрғызылған мавзолейлер туралы жазған еңбегінде Әбілхайыр моласына көп көңіл бөлгендігі көрінеді (7, с.64)
Қалай болғанда да Ш.Ш.Уәлиханов басқа зерттеушілерге қарағанда Әбілхайырдың және басқа хандардың Ресейге отар болғаны туралы нақтылай ештеңе айтпаған
Соған қарағанда оның күдігі біздікіне қарағанда әлдеқайда көп болғанын көрсетеді.
Енді 1738 жылы болған оқиға деп Ресей басшылары құрастырған, және барлық тарихи зерттеулерге негіз болған тарихи құжатты қарайық
Ресей тарихшылары осы құжат арқылы Әбілхайыр екінші рет Ресейге ант берген деп жалған тарихпен бізді алдап келді.
1871-73 жылдары Кіші жүз жерін түгел қамтыған үлкен көтерілістің соңы Адайлар көтерілісі болды… Сол қырғын соғыстарда Маңғыстау жерінде подполковник Рукин 40 солдатымен қаза тапты
Қазақты мыңдап қырып жүрген Ресей патшасына бұл оқиға күтпеген жағдай болды
«Кіші жүз бұратана халқын қашан тізе бүктіреміз» деп, соны зерттеу үшін комиссия құрылады да басшылығы И.Крафтке тапсырылады
И.Крафт басқарған комиссия Қазақстанның Ресейге қосылған тарихына қатысты барлық құжаттарды қарайды
Оларға жоғарыда айтылған 1731 жылғы хаттың түпнұсқасы емес орысша жалған аудармасы ғана көрсетілген
Оның есесіне 1738 жылғы деп құрастырылған құжатты қараған
Сол құжатта Кіші жүзден Әбілхайыр бастаған 28 адам, Орта жүзден Шақшақ Жәнібек бастаған 28 адам қатысқандығы құжатталған
17 кісі арғын, 7 адам найман, 4 адам қыпшақ сол құжатқа қол қойыпты
Ал Кіші жүздің 10 руының адамдары ғана қатысып қол қойған екен
Кіші жүзде 26 ру бар екенін ескерсек 16 руынан тазша бала да қатыспағаны көрініп тұр
Атап айтсақ: 2 адам тама, 10 адам табын, 3 адам жағалбайлы, 1 адам кердері, 4 адам алаша, 2 адам байбақты, 2 адам жаппас, 2 адам масқар, 1 адам, шөмекей, 1 адам кете екенін – И.Крафт жазбалары негізінде жіктеп жазғандар Алаш ардагерлері Мұхаметжан Сералин (АЙҚАП журналы редакторы, (1911, № 1) және Халел Досмұхамедұлы (1923) еді
(Алайда сол тізімде Х.Досмұхамедұлы көрсеткендей — табын ағайындар 10 емес 8 адам екенін айтуға міндеттіміз) Х.Досмұхамедұлы сол зерттеуінде:
«…Барлық Кіші жүзден 28 адам қол қойғанда, азғана Орта жүзден 28 адамның қол қойғаны, Кіші жүздегі ең көп болған он екі ата Байұлынан тек 4 рудың он адамының қол қойғаны, қалған 8 рудан бір адамның болмағаны, Кіші жүзде көптік жағынан екінші орын алған Әлімұлынан тек 2 адамның болғаны, қалың қара қазақтың патша өкіметіне бағынуға риза болмағандығын көрсетеді» (10, 51 б.) деп тасқа басқандай етіп жазған еді
И.Крафт және басқа Алаш ардагерлері түпнұсқа хаттар емес, осындай жалған құжаттарды көргендіктен Қазақ елінің Ресейге қарсы болғанын көре отырып Әбілхайырды айыптауға мәжбүр болды
Сол жағдай осы күнге дейін жалғасып келеді.
Осы еңбегінде Х.Досмұхамедұлы табын Бөкенбай батырға қатысты тағы бір қате жіберіпті.
«Антқа қарағанда Әбілхайырмен бірге қол қойған бүтін Кіші жүзбен бір бөлек Орта жүз деп айту қате
Ант беруші Қошқарұлы Жәнібек, Бөкенбай секілді батырлар, осылардың соңына ерген аз ғана елдің өкілдері…» (Сол бетте)
Біз осы сөйлемдердегі «Бөкенбай секілді батырлар» деген сөйлемдердің астын сызып көрсеттік.
Х.Досмұхамедұлы бұл жерде Қанжығалы Бөгенбайды меңзейтіні анық көрініп тұр
Себебі олар барлық жырлар мен толғауларда Шақшақ Жәнібекпен және Абылаймен бірге айтылатын еді
Ал осы тізімде 19-шы болып тұрған арғын Қанжығалы Қажығұл Жәнібек баласы мен 20-шы болып тұрған арғын, Шақшақ Бөкенбай Бірқұртқабаласы жазылған
Біздің көп зерттеушілеріміз Х.Досмұхамедұлы көрсеткен Шақшақ Бөкенбайды табын Бөкенбай батырға теліп Әбілхайырмен бірге Ресейге ант бергендер қатарында атап тарихымызды былықтырып жүр…
Сондықтан И.Крафт, М.Сералин және Х.Досмұхамедұлы мұқият зерттеген 1738 жылғы документтегі 8 табын жігітінің тізімін берейік және 15- ші тұрған Жетіру Қаржау Көшкінбай баласын көрсетейік
Осы жігітті Жетіру Қаржау- деп жазылғасын Х.Досмұхамедұлы Табын руының адамы деп есептеген болса керек.
Тізімде: 13-ші – тарақты табын жаманқұл Қонақай Абат баласы; (1)
14-ші – тарақты табын Төлебай батыр Жолболды баласы; (2)
15-ші жетіру, Қаржау Көшкінбай баласы; (3)
29-шы – жылқышы, табын Көбек Қарымсақ баласы; (4)
30-шы – табын, Қуат Амандық ­баласы; (5)
36-шы – Кіші жүз, табын, тама Мәмбетімай Абат; (6)
38-ші – табын, Сәтбек Жанат баласы; (7)
39-шы – табын, Сатай Жақсыбай ­баласы; (8)
41-ші – табын, Қалыбай Тоқаман ­баласы; (9)
Осы тізімдегі біз астын сызған 36-шы табын, тама Мәмбетімай Абат қайсы рудың адамы екені белгісіз… Тама әлде табын?
Қорыта айтқанда, өмір бойы өз елін Ресей басқыншыларынан қорғап жанталасып өткен Әбілхайыр мен Бөкенбайлардың ата жауынан бодандық сұрауы мүмкін емес еді
Әбілхайырды және Шақшақ Жәнібекті Ресей басшылары шақырған себебі сол кездегі Башқұрт көтерілісіне көмектесуден бас тартқызу болды
Шынында бұл кездесу қарапайым кездесу болғандықтан Кіші жүз елінен бірде бір батыр, бірде бір рубасы билер қатысқан жоқ
Сондықтан ол жерде Бөкенбай батырдың болуы да мүмкін емес.
Енді Орта жүз туралы Ресей басшылары қандай құжат жасаған екен, соны қарайық.
1740 жылы Орта жүз өз еркiмен қосылды деп, дәл сондай құжатты жасады
Бұл Ресей басшыларының Башқұрт көтерілісін талқандап жеңімпаз болып тұрған кезі болатын… Орта жүздің көптеген адамдарын қандай сылтаумен шақырғаны белгісіз, әйтеуір Абылайдың ұйымдастыруымен болған шара еді
1739 жылдан бастап тарихта көрінетін Абылай сұлтан Орта жүз жеріне келген бойдан Ресей басшыларымен жақсы достық қатынаста болған.
Белгілі ғалым Шоқан Уәлиханов 1730 жылғы Әбілхайырдың және басқалардың Ресейге бодан болу үшін өтініп жазған хаттарын көрген жоқ, сондай-ақ қазақтардың Ресейге бодан болғанына сенген де жоқ бола­тын
Олардың жалған хат екеніне күдіктенсе де,қолдан жасалған талай құжат­тарды көрсе де мойындауға батылы бармаған еді

Шоқан түгілі осы мәселені арнайы зерттеген (1871 жылдан кейін) И.Крафт секілді ғалымдардың өзі шындыққа көз жеткізе алмай кеткен еді
Дегенмен И.Крафт қазақ жүздерінің Ресейге өз еркімен қосылды деген қисынсыз сөйлемнің жалған екенін делелдесе де, 1730 жылғы Әбілхайырдың хатының шындығын біле алмай кеткен еді.
1740 жылдың тамыз айындағы Әбiлмәмбет пен Абылай сұтанның Ресейге ант берген оқиғасын мұқият қарайық
Бұл Ресей басшыларының Башқұрт көтерілісін аяусыз басып жеңіске масаттанып тұрған кезі болатын
Осынау Орта жүз ханы мен Абылай сұлтанға көп құрмет көрсеткен салтанатты жиналысқа Кiшi жүз ханы Әбiлхайыр келген жоқ, бiрақ екi баласы Нұралы мен Ералыны жiбердi… Ал Орта жүзден Қазыбек сияқты ешқандай би мен беделді рубасы да келмеді
Осы жағдайдың өзі документтің шындыққа ешқандай қатысы жоқ екенін көрсетеді.
В.А.Мойсеевтiң: «Встреча феодальной знати Младшего и Среднего жузов с царскими властями была омрачена неожиданным отъездом сыновей Абулхаира
Причиной этого явились ссора их с Абулмамбетом и Аблаем и полученные от отца известия о вторжении в казахские кочевья волжских калмыков» (13) деп жазғанына қарағанда Кiшi жүздiң Ресейге ешқандай бодан болмағаны, осыдан екi жыл бұрынғы (1738) ант бердi деп жалған документ жасағаны көрiнiп-ақ тұрған жоқ па? Егер Кiшi жүз Ресей құрамына кiрген болса, оларға итаршы болып жүрген қалмақтар кенеттен шабуыл жасамаған болар едi… Және сол 1740 жылдың күзiнде шығыстан Жоңғар шабуылы басталды
Бұл жағдай да Ресей қатысынсыз болатын iс емес едi…
Мойсеевтің өзі басқа зерттеушілер сияқты Әбілхайырды 1731 жылдан бері Ресейге бодан болған адам деп есептейтіндіктен оның әрбір істеріне таңданып отырады
Қанша таңданса да Ресей саясаты мен қолдан жасалған 11 тарихтың шындыққа жанаспайтынын барынша бүркемелеп өтті
Солай істегендер жалғыз Мойсеев емес Устюгов, Ерофеева және көтеген башқұрт тарихшылары.
Мысалы Мойсеев Ерофееваның «Абулхаир…» атты (1999) зерттеуіне жазған рецензиясында –1740 жылы қалмақтарды талқандаған Әбілхайырды Ресейге жасаған қиянат және сатқындық деп есептейтінін көреміз.
«…Ведь именно Абулхаир в декабре 1737 года, спустя всего несколько лет после признания им российского подданства, стал главным организатором вторжения более чем 20 тысячного казахского войска в беззащитные тогда калмыцкие кочевья, подвергнув их жестокому грабежу иразорению
Только пленными было захвачено более двух тысяч человек
В то время, как известно, шла русско-турецкая война и калмыцкое войско находилось в походе против союзников турок, кубанцев, с которыми казахи поддерживали тайные связи
Абулхаир, по существу, наносил удар в спину России 1
Можно привестии другие примеры, мягко говоря, невыполнения Абулхаиром своих обязательств перед Россией
Такое поведение Абулхаира и давало Неплюеву основания считать, что «полагаться на него невозможно…» (14).
Мойсеев бұл жерде Әбілхайырдың ешқашан Ресейге бодан болмағанын және ешқашан ант бермегенін түсінбей шырылдап отыр
Ал 1737 жылы қалмақтарға Әбілхайырдың шабуыл жасағаны – Башқұрт көтерілісін сылтауратып орыс әскері мен қалмақ әскері башқұрттарды қырып жатқан қалмақтардан кек алғаны еді…
Осы оқиғаға қатысты және бiр деректi беруге мiндеттiмiз
Дәл сол Әбiлмәмбет пен Абылайды қабылдаған күнi патша өкiметi тарапынан үлкен бiр жауыздық көрсетiлдi… Орынбор өлкесiнiң бастығы Урусовтың бұйрығымен көтерiлiске қатысқан башқұрттарды Орта жүзден барған қазақтардың алдында азаптап өлтiрдi
Әрине бұл қазақтарды қорқытқаны едi
Бұл оқиға туралы нақты деректерде былай деп жазылған: «Пятерых посадили на железные колья, 21–отрубили головы, 11– повесили за ребро на железных крюках, 85 человек были повешены
В другой раз 300 башкирам отрезали носы и уши, а жен и детей раздали служилым людям…» (15)
Осындай масқара жағдайда, яғни туысқан башқұрт халқына жасап жатқан елдің зұлымдығы мен хайуандығын көрген қазақ төрелерi бей-жай қалуы мүмкiн емес едi…Әрине Әбiлхайыр балаларының кетiп қалуына себеп болған жағдайдың бiрi осы
Сондай араздықта болған Әбiлхайыр сынды тарихи тұлғаның Ресейге бодан болуы еш ақылға симайтын жәйiт емес пе? Сондай-ақ Ресей басшылары 1743 жылы Абылайды жоңғарлардан босатқанмен, олардың Қазақ еліне жаңа шабуылын бастатты… Ал, жоңғарлар да, Едiл қалмақтары да Ресей рұхсатынсыз қазақ елiне шабуыл жасамайтыны бiзге бұрыннан белгiлi
Сонда Орта жүздiң Ресейге бодан болғаны да жалған жәйiт емес пе?
Жалпы 1742 жылдың басында Орынборға генерал губернатор болып И.И.Неплюев келгелi берi Әбiлхайыр ханмен Ресей арасындағы жағдай бұрынғыдан да бетер шиеленiсiп кеттi
Әбiлхайыр патша өкiметiмен достық жағдайды орнату үшiн қолдан келгеннiң бәрiн жасады, алайда оны Неплюев ақтамады
Мысалы 1744 жылы Әбiлхайыр патша өкiметiнен жақсылық болама яғни достық қатынасты уәде бойынша орнатамыз деп үміттенген ол орыстардың 30 тұтқынын қайтып берген едi… Жалпы 1742-48 жылдары Әбiлхайыр орыстардың тұтқынға түскен 1182 солдатын қайтып бердi» (16)
Дегенмен Неплюев тарапынан Қазақ елiне және Әбiлхайырға жасалған қиянаттар мен қастандықтар толастамады
Әбiлхайырды өлтiруге Барақ пен Күшiк сұлтандарды жалдап алды
Олар қол астындағы азғантай елмен Ресейге бодан болу үшiн 1735 жылы Орынбор басшысына ресми хат жазған едi
Бұл өтiнiш Неплюевтiң аспаннан iздегенi жерден табылғандай болды
1742 жылдың күзiнде оларға үлкен құрмет көрсетiп Ресейге бодан қылған едi…Олардың негiзгi мiндетi Әбiлхайырды өлтiру болатын
Ол жоспарын Барақ сұлтанның жәрдемімен орындап арманына 1748 жылы жетті…
Әттең осындай шындықты, яғни тарихымыздың аса қажетті мәселелерін қазіргі ұрпағымыз білмейді
Мұндай шындықтар тек зерттеуші ғалымдар арасында қалып жатыр
Жалпы егемендік жағдайдағы Қазақстан тарихы көрші республикалармен салыстырғанда артта қалған ғылым
Не жазса да, не оқытса да, қандай фильм түсірсе де жалғыз жау деп жоңғарды көрсетеді
Жоңғар мемлекеті болмысында Қазақ мемлекетінен бірнеше есе кіші болған
Ол өздігінен ешқашан Қазақ еліне ­шабуыл жасамаған
Тек Ресей көмегімен әлде бұйрығымен шабуыл жасаған
Мысалы 1723 жылғы Ақтабан шұбырынды оқиғасы Ресей қолымен яғни І Петрдің тікелей басшылығымен жасалған қиянат еді.
Петр біріншінің бұйрығы бойынша артиллериямен қаруланған жоңғар әскері Түркстан қаласына дейінгі қазақ жерін тез арада басып алды
Жойқын шабуылды қақаған қыс кезінде яғни қазақтардың күтпеген кезінде бастады
Батыстан жіберілген тісіне дейін қаруланған орыс әскері мен қалмақ әскері баса көктеп кіріп қазақтарды қырып жойып Түркістанға дейін жетуге тиісті болды
Алайда І Петрдің бұл жоспарын Әбілхайыр хан мен Бөкенбай батыр жүзеге асырмады
Олар қаптап келе жатқан орыс әскері мен қалмақ әскерін тоқтатып қана қойған жоқ Еділден асырып қуды
Қалмақтардың көбін қырып жіберді
Сол қырғын кезінде 1724 жылдың басында қалмақ ханы Аюке қаза болды
1725 жылдың басында 53 жасында кемеліне келіп жалындап тұрған жасында екі-үш күн ауырып І Петр қайтыс болды
Келесі жылы Жоңғарларға І Петр жіберген жаңа қаруларды үйретіп Қазақ еліне шабуыл жасатқан артиллерия капитаны И.Унковский қайтыс болды.
Батыстан келе жатқан үлкен қауіптен елді құтқарған соң Әбілхайыр мен Бөкенбай елді жоңғарлардан құтқаруға кірісті
Оның нәтижесін қайталап айтпай-ақ қояйық
Екі үлкен шайқаста шайқаста жоңғарларды күйрете талқандағаны тарихи шындық.
Жалпы бодандық әлде Ресейге қосылу деген сөз Әбілхайыр мен Бөкенбай тірі кезінде болған емес
Болуы да мүмкін емес еді
Еліміздің тарихында өз есімдерін алтын әріппен жазып кеткен Әбілхайыр мен Бөкенбай батырлар сынды ардақты бабаларымыздың кеудесін оққа төсеп халқымызды қорғаған ерлік істері ешқашан ұмытылмайды.
Самат ӨТЕНИЯЗОВ,
 Сансызбай ҚУАТОВ
