Қызылорда қаласы
Қарауылтөбе – ауыл, Қосшыңырау ауылдық округі құрамында
Бұл ауыл орналасқан жер әуел баста «қарауыл қарайтын биік төбе, шоқы» болғандықтан, осылай аталуы мүмкін немесе «жан-жағы түгелдей көрінетін биік жар».
Қызылжарма – ауыл, округ орталығы
«Топырағы қызылдау жерден қазылған арық, канал» мәніндегі атау.
Қубас – ауыл
Кісі есімінен қойылған атау

Қышқұдық
Бұл – құдық
Дариялық Тақыр жазығында, Сырдария өзенінің аңғарында
«Қышпен шегенделген құдық» мағынасындағы атау.
Соркөл – көл
Дариялық тақыр жазығының оңтүстігінде, Сырдария алабында.
Тасбөгет – Қызылорда қалалық әкімдігіне қарасты кент (1948 жылдан), округ орталығы
Кент тастан салынған бөгеттің жанында болғандықтан қойылған атау
Сонау жылдары Сырдарияға плотина құрылысы салынып, ауыздықтарда ескі арна бөгет бермеген соң, қойтастар салынып, суға тосқауыл жасаған екен
Кейін Тасбөгет поселкесі де осылай аталса керек.
Арал ауданы
Арал ауданы – Қызылорда облысының солтүстік-батысында  орналасқан әкімшілік-аумақтық бөлініс
Аудан 1929 жылы құрылған
Орталығы – Арал қаласы
1938 жылы қала мәртебесін алған
Аудандағы 58 елді мекен – бір қалалық, екі кенттік және 12 ауылдық округке біріктірілген.
Айғырбұлақ
Бұл – бұлақ
Арал теңізінен солтүстік-шығысқа қарай, Алтыншоқысу жотасында
«Үлкенбұлақ» мәнінде қалыптасқан атау.
Айдарлы – мүйіс
Арал теңізінің солтүстік-шығыс бөлігінде
Бұл атау жердің, төбе мен шоқының биіктігін айдарға теңеуден қойылған, яғни «биік жер», «шоқы», «төбе», «биік жота» не «қамыстан айдары бар жер» мәніндегі атау.
Айтбай – құдық
Бұл – ру атынан қойылған атау.
Ақбасты
Бұл қоныстың атауын өсімдікке байланысты қойған екен.
Ақбауыр – төбе
«Ақ» және «бауыр» сөздерінің бірігуінен жасалған атау
«Бауыры – ақ тау, төбе» мәніндегі атау.
Ақберген – қыстау
Бұл – кісі есімімен байланыстыра қойылған атау.
Ақбике – жер атауы
Бөген ауылының солтүстік бетінде, қазір ел қоныстанбайтын құм төбе
Онда ілгеріде Нұрбай байдың бәйбішесі – Ақбике жылқы шаруашылығын  басқарып отырған
Сол себепті бұл төбе «Ақбике» деп аталады.
Ақеспе
Ақеспе – ауыл
«Жағасының топырағы – ақ, жазда құрғап қалатын өзен маңындағы ауыл» болғандықтан берілген атау болса керек.
Ақкөл – жер атауы
Қардың еріген суының, жауған жаңбыр суының жиналып, көл болған жері
Бұл су көл болып ұзақ сақталған
Сол кездегі  тұрғындар бұл жерге қауын-қарбыз, тары егіп тіршілік жасаған.
Аққұлақ – ауыл
Өсімдік (белянка) атынан қойылған атау.
Аққұлақ – елді мекен
Атаудың бірінші сыңарын­дағы «ақ» сын есім топонимдер құрамында келгенде «кең-байтақ», «үлкен», «зор», «таза», «мөлдір», «тұнық» мағыналарын білдіреді
Ал атаудың екінші сыңарындағы «құлақ» географиялық  термин әрі жалпы есім (аппелятив) ретінде түркі тілдерінде гидронимдік мәніндегі атаулар құрамында жиі қолданылады, яғни құлақ – «арықтағы суды жырып әкететін кішкене тоспа».
Осы жерде дене тұрқы 13-28 см., құйрығының ұзындығы 150-200 гр
сусар тұқымдас, көбіне құмдауыт, шөлейт не өзен, көл жағасындағы қамыстар мен жықпыл тастар арасында жүретін кішкентай жыртқыш аң болады екен
Жер аты сол аңның атынан қойылып, кейін сол жерге орналасқан елді мекен атын иеленуі де мүмкін.
Ақтабанқұм – құм
Құм топырағы­ның не тасының тазалығымен байланысты қойылған атау.
Ақтақыр – төбе
«Өсімдікке өте кедей, не тауы, не тасы, не ағашы жоқ, жалаң тақыр жер» мәніндегі атау.
Ақшатау – көл
«Ақша» және «тау» сөздерінен жасалған
«Ақ, ақшыл болып көрінген, шаңқан тау» мәніндегі атау.
Алтыншоқысу – жота
Арал теңізінің солтүстігінде, Тұран ойпатында
«Алтынды, жақсы төбеден, шоқыдан ағатын су» мәніндегі атау.
Аралқұм – ауыл, теміржол бекеті
Арал – «өзен, көл, дария ортасындағы алаң, өсімдікті, орманды жер» және құм – «ұсақ тас», «қиыршықтар» сөздерінен жасалған атау
Топонимдік мағынасы – «кең жазық, ен даладағы құмды жерде кездесетін үйінді төбе құмдар».
Астаусор – жер атауы
 Бұл жерді жағалай үлкен сор болған
Сордың болуына байланысты «Астаусор» деп аталған.
Ащықұдық – құдық
«Ащы» және «құдық» сөздерінен жасалған атау
Бұл сайда ащы сор көп болғандықтан осылайша аталса керек.
Барсакелмес – түбек
Атаудың  шығу тарихы жөніндегі аңыздардың бірінде сол аралды қыстап шығуға барғандардың, қапелімде мұз түсіп кеткендіктен, құрлыққа қайта алмай қалғандығы жайлы айтылады
Сол себепті де «Барсакелмес» деп аталып кеткен.
«Бегім-ана» мұнарасы – шамамен Х-ХІІ ғасырлардан сақталған сәулет өнері ескерткіші
Аңыз бойынша, Бегім ана Жанкент әмірінің әйелі, нақақ жаланың құрбаны болған
Мұнара шикі кірпіштен тұрғызылған, екі қатар күйдірілген кірпішпен қапталған
Биіктігі – 10,5м
«Мұнара ескерткіш үшін не әлдебір белгі беруге, қарауыл қарау үшін салынуы мүмкін» деген болжам бар.
Бөген
Бұл – ауылдық округ орталығы
Бөген ауылының бастапқы атауы «Қалия» (Ғалия болуы да мүмкін)
Қалия – ХVІІІ ғасырда өмір сүрген атақты Нұрбай байдың екінші әйелі
Бөген сөзі «су қоймасы» дегенді білдіреді
Кеңес өкіметі орнаған соң Бөген атауы «Көнебөген» атауына көшкен
Уақыт өте келе «Қалияға» ел қоныстанып, «Бөген ауылы» деп аталып кеткен
Бұзауөлген – құдық
Арал Қарақұмының батыс бөлігінде
Осы құдыққа бұзау түсіп өлгендіктен қойылған атау.
Даулықсай – сай
«Дау руының сайы» мәніндегі атау.
(Жалғасы бар)
«Қызылорда облысының жер-су
атаулары» кітабы бойынша
дайындаған Молдияр СЕРІКБАЙ,
өлкетанушы
