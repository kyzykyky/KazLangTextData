Ел өмірінде архивтың алатын маңызы ерекше
Тарихи деректердің көбі дерлік архивтен алынатыны белгілі
Бұл мақалада мұрағаттық құжаттар негізінде дайындалған еліміздегі алғашқы медициналық көмектің тарихына азды-көпті тоқталуды жөн көрдік.
1928 жылдың 13 қарашасындағы Қазақ АССР-ның Халық комиссарлары Кеңесінің қаулысы негізінде «Ана мен баланы қорғау ғылыми – зерттеу институты» құрылған болатын
1929 жылы Халық комиссарлар кеңесі құрылған институттың Ережесін бекітті
«Педиатрия және балалар хирургиясы ғылыми орталығы» 1932 жылдың 28 қарашасында ҚазССР ОАК шешімімен «Ана мен баланы қорғау ғылыми-зерттеу институты» (ҒЗИ) болып ашылған
Институт құрылған уақыттан бері Қазақстанда ана мен бала денсаулығын қорғау қызметін құру және жолға қою бойын­ша белсенді ғылыми, ұйымдық-әдістемелік жұмыс жүргізіп келеді
Республиканың шалғай аудандарында балалар мен әйелдердің денсаулығын тексеруге және алғашқы балабақшалар мен перзентханалар ашуға «Қызыл отау» экспедициясын ұйымдастырған.
Институт қызметкерлері ­Қазақ­стандағы әйелдер мен балалар денсаулығының ахуалы туралы алғашқы ғылыми және статистикалық мәліметтерге қол жеткізді
­Отызыншы жылдары сәбилердің өлім-жітімінің басты себебі болған «балалардың жаз кезінде іш өту» ­ауруымен күресу, ­институт алдындағы өзекті мәселе болды
Институттың сол кездегі ғылыми қызметкерлері Қазақстандағы балалар ауру-сырқауы мен өлім-жітімінің құрылымын зерттеумен, асқазан-ішек жолдарының, пневмония ауруларының алдын алу мен емдеу, балаларды ерте тәрбиелеу, олардың физикалық дамуын зерттеу мәселелері бойынша талдаулар әзірлеумен айналысты.
Орталық мемлекеттік ғылыми-техникалық құжаттама архивінде «Ана мен баланы қорғау ғылыми-зерттеу институты» қорымен бірге «Қызыл отау» экспедициясы туралы қызықты деректері бар материалдар сақталған.
Онда барлық ауылдар мен ­аудан орталықтарының арасындағы қарым-қатынас оңайға түспегенін жазған
Қазақстандағы әр ауылдың атауы мен қоса нөмірлері де болған
Ауылдар мен аудан орталықтарының жақыны 40-50 шақырымда, тіпті 80-100 шақырым алыс орналасқан
Бірнеше ауылдарда 17 жер өңдеу бойынша серіктестік орналасқан, ара қашықтықтары 10-20 шақырым, кейбіреулері одан жақынырақ жерлерде қоныстанған
Екі ортада адам таситын машинаның жоқтығынан атпен, ат арбамен жүріп ауылдар арасындағы балалар мен әйелдерге медициналық жәрдем көрсеткендері туралы 20.07.1934 жылғы дәрігер (толық есімі мен әкесінің есімі көрсетілмеген) Алабинаның (жоғары өкілетті орында отырған адам болуы керек) Богданович жолдасқа жазған хатынан қызықты деректер көруге болады.
1932 жылдың 15 маусымынан бастап, 15 қазан аралығында «Қызыл отау» экспедициясы Қазақстанның шалғай аймақтары мен ауылдарында балабақшалар мен перзентханалар ашып, көмек көрсетуді ұйғарған.
Алматы қаласындағы балалар ­медицина кеңесі орталықтары қаланы бірнеше бөлшекке бөлу арқылы ­балалар санағын жүргізді
«Қызыл отау» экспедициясының ­арнайы жұмыс міндеті құрылды
Дәрігер мамандардың жеткіліксіздігінен, жұмыс орнының аздығынан жұмыс жүргізу өте қолайсыз болды
Қаржы тапшылығы маман дәрігерлерге тұрғын-үй мәселелерін шешу үшін көп қиындық туғызды.
Институт қызметкерлерінің баста­масымен республикамызда бірінші рет: балалар үйі, балалар тамағын даярлайтын арнаулы ас үй, мейірбикелер мен аналар мектебі, қызылшаға қарсы егу үшін қажетті сарысу даярлайтын, қан жинайтын орындар ұйымдастырылды
Институтта балалар емдеудің аймақтық тәсілі жасалған
Қазақстанның алғашқы астанасы Қызылордада – 27 286, оның ішінде 12 000 – қазақ тұрғылықты халық қоныстанған
Қызылорда ­аудандарында емдеу орталықтары 8 учаскеге бөлініп, тек екі пункте ғана дәрігерлер болған, қалғанында дәрі-дәрмек орны орналастырылған
Темір жолшылар клубында халыққа жиналыс өткізіп, жергілікті тұрғындарды алдағы жұмыстарымен таныстырып, алдымен балалар мен әйелдерге кеңес беру, әйелдер арасында санитарлық-ағартушылық жұмысын жүргізу керек екенін түсіндіріп өткен
Қабылдау жұмысы таңертеңгілік уақыттарда жүргізілген
Күннің екінші жартысында барлық іргелес ауылдардағы киіз үйде қоныстанған тұрғындарды қабылдаған.
Дәрігерлердің жазбаларында: «Ауыл халқы «Қызыл отау» экспеди­циясының келетінін естіп, қыз-келіншектер бір күн демалыс алып, тігілетін киіз үйлердің орнын тазалап, киіз үйлер тігіп, ішін ұқыптылықпен жинап, ауылдың ең тәуір кілемдерімен әрлеп, жете дайындық жасап, бізді барлық ауыл адамдары қуана күтіп алды» деп, қазақ халқының қонақжайлылығы мен қарым-қатынастарына өте риза болғандарын айтып өткен
Дәрігерлер шамалары келгенше әр ауылда түсінігі бар жас қазақ қыз-келіншектерін алғашқы жәрдем көрсетуге үйретіп, алғашқы жәрдемге арналған қобдиша (аптечка) мен қызу өлшеуге арналған термометр қалдырып отырғандарын, ауылдардан кеткеннен кейін 15 күн аралығында сол ауылдардың адамдарын жолықтырып, олардан өздерінің дайындап кеткен кадрларының ауыл халқына және жер өңдеу серіктестігінің төрағасына көмек көрсетіп, сырқат жандарды тексеріп, жұмыс істеп жатқандарын естіп қуанғандарын ақ парақтың бетіне түсіріп отырған.
Колхоздар мен совхоздардың төрағасының берген анықтамалары мен жиналыстарда айтылған хаттамаларында дәрігерлердің жүргіз­ген жұмыс барысын қысқа да нұсқа қорытынды сөздерімен жазып көрсеткен
«Осындай меди­циналық көмек көрсету бірінші рет болып отыр
Ауылдарға білікті дәрі­герлерді көптеп жіберіп отырсаңыз­дар, халық қалып­тасып қалды, барлығы риза, дәрі-дәрмек­термен қамтамасыз етулеріңізді сұраймыз» деп өз сұраныстарын да білдіруді ұмытпаған
Институт қызметкерлері Қазақстандағы әйелдер мен балалар денсаулығының ахуалы туралы алғашқы ғылыми және статистикалық мәліметтерге қол жеткізді.
Соғыс жылдары мен соғыстан кейінгі кезеңде және тың жерді игеру жылдары институттың қызметі толығымен ана мен бала денсаулығын қорғау бойынша қатал уақыт жағдайы туындатқан шұғыл мәселелерді шешуге бағытталған
Орталық мемлекеттік ғылыми-техникалық құжаттама архивінде «Педиатрия және балалар хирургиясы ғылыми орталығының» 1974-1992 жж
аралығындағы құжаттары сақталған
Аталмыш зерттеу орталығының тарихы мен қызметіне қатысты істер саны 519 сақтау бірлігін құрайды.
Лаура АНУАРХАНОВА, 
Қазақстан Республикасы 
Орталық мемлекеттік 
ғылыми-техникалық құжаттама архивінің маманы
