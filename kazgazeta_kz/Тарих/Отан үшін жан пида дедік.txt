Бейсенғали Айтжанұлы Жұбаниязов 1925 жылы 11 наурызда Ақтөбе қаласында дүниеге келген
Қаланың мектебінде оқып, білім алады

1942 жыл
Соғыс уақыты
Ауылдағы ер азаматтардың барлығы майданға жіберіледі
17-ден 18 жасқа қараған шағында өзімен қатар бес жігітпен бірге Бейсенғали да өз еркімен сұранып, соғысқа аттанады
Сол бес жауынгердің бірі – кезінде Қазақстанның Орталық Комитетінде басшылық қызмет атқарған Саттар Имашев екен.
8-сыныпты бітірген сауаты бар Б.Жұбаниязов Ригадағы Әскери атқыш­тар мектебіне, кейіннен қазіргі Орынбор облысының әскери дайындыққа арналған лагеріне жіберіліп, 1943 жылдың шілдесінде майданға аттанады.
Ол Духовщина қаласын азат ­етуге қатысады
Калинин майданының әскери күштері Батыс майданының оң жақ қанатының әскерлерімен бірігіп, жауды жеңіп, әрі қарай Смоленскіге жақындайды
Бұл операцияның 1943 жылғы жазғы-күзгі науқандағы шабуылдың ажырамас бөлігі әрі стратегиялық маңызы зор болады.
«Жас болғаннан кейін бе, майданға алғаш кіргенде онша қорыққан жоқпыз, ештеңе сезінбедік
Командирлердің қауіп-қатер туралы ескертпелеріне аса мән бере қоймадық
Ал жараланғандар мен қаза тапқандарды көрген ­кезде ғана бойымызды қорқыныш ­билеп, сонда ғана соғыстың не екенін сезіндік
Командирдің бұйрығын қалт етпей орындайсың
Тек алға қарай адымдадық» деп өткенді еске алды ­ардагер.
Шайқаста жүріп, бір рет сол жақ жам­басынан, екінші рет басынан жарақат алады
Аман қалғанын әпке­сінің берген күміс қасығымен байланыстырады
«Мен майданға аттанған кезде әпкем қалтама үлкен күміс қасық салып берді
Оны үнемі қалтамда ұстап жүрдім
Атылған оқ сүйекке тимей, қасықты иілдіріп әкеліп, жамбастың бір бөлігін жарып жіберді» дейді майдангер.
Жарақатын емдеу үшін Ленинград, Калинин, Бокситогорск, Вологда қалаларының әскери ауруханаларында ұзақ емделіп, бірнеше ота жасалады
Емделгеннен кейін, 1944 жылы қайтадан алғы шепке аттанады.
Бұл жолы Сібір арқылы сол­түстік майданға барады
Архангельск облысының Мезен қаласына кемемен жетеді
Мұнда қатты шайқас болмағанымен, жұмыс ауыр, аштық, не нәрсенің де жетіспеушілігі анық сезілген.
Бейсенғали Айтжанұлы 1946 жылдың маусымына дейін Мезен қаласында, сонан кейін Петрозаводск және Архангельск қалаларында қызмет етеді.
Елге 1950 жылы оралады
Әскерден келгенде әкесі қайтыс болған, анасы және жалғыз әпкесі бар
Бірден қаржы мекемесіне жұмысқа тұрып, қызметке кіріседі
Үй салып, ағаш отырғызып, анасына көмектеседі
1950-1968 жылдар аралығында мәртебесі өсіп, жақсы жетістіктерге жетеді.
1968 жылы Алматы қаласына жұмысқа шақырып, министрлікте, атқарушы орындарда әртүрлі жауапты қызметтерде болады
Жұмабай Шаяхметов, Жұмабек Тәшенов, Дінмұхамед Қонаев және т.б
қоғам қайраткерлерімен қызмет атқарады
1985 жылы зейнетке шығып, одан кейін де елдің дамуына өз үлесін қосады.
«Қазақта қосшы болмай, ­басшы болмайсың» деген жақсы сөз бар
Жақсылардың жанында көп жүрдім, білмегенімді солардан үйрендім
­Отаныма, еліме адал қызмет атқардым
Ешкімнің ала жібін аттамадым
Ешкімге қиянат жасаған жоқпын, ешкімнің ақысын жемедім
Сондықтан болар, еңбегім жемісті болды
Әр марапаттың өз орны бар, барлығы адал еңбек, маңдай термен келді» дейді ардагер.
Бүгінде ардагер кеудесінде «Қызыл Жұлдыз», «1-дәрежелі Отан соғысы», «Еңбек Қызыл Ту» ордендері және т.б
орден-медальдар жарқырайды
Оның сыртында бірнеше мерейтойлық медальдар мен марапаттар бар.
Ұлы Отан соғысының ардагері Бейсенғали Айтжанұлы бір ұл, үш қыздың әкесі
Қазір бала-шаға, немере-шөберелерінің ортасында бақытты ғұмыр кешіп отырған жайы бар.
«Өміріме де, еңбегіме де, Үкіметке де ризамын
Төрт балам бар
Балаларым менің оқытып, өсірген еңбегімді ақтады
Әзірге ешкімге салмақ салып отырған жоқпын
Тек қатарымыздан ешкім қалмады
Шер тарқатып сөйлесетін, қыдырып баратын қатарластарым жоқ
Зайыбым осыдан он жыл бұрын қайтқан
Бәрі бір Алланың қолында ғой» деп бір күрсініп қойды.
Қызмет бабында жүргенде өзі оқытып, қолғабыс тигізген азаматтардың өздері болмағанымен, ұрпақтары келіп-кетіп тұратынын, қолдау көрсететінін әңгіме етті.
Бейсенғали аға 9-мамырда Елбасы ардагер­лер­ді қабыл­дайтынын, соған дайын­далып жат­қанын мақтанышпен айтып, Тәуелсіз елдің жастарына бақытты ғұмыр тіледі.
Бағдагүл Балаубаева
