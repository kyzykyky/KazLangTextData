Қарабатыр – ауыл
Қамысты ауылынан 35 шақырым, облыс орталығынан 253 шақырым жерде орналасқан
Қарабатыр атауының пайда болу тарихына тоқталатын болсақ, бұл батырдың есімі, Кіші жүз батырларының бірі
Елін жаудан қорғаған, дұшпандардан сақтаған батырдың құрметіне берілген тарихи атауға жатады
КСРО кезінде жер-атауларының жаппай өзгертілуіне Қарабатыр атауы да ұшырап, ауыл Ворошиловский, Покровский деп аталып келген
Еліміз тәуелсіздік алғаннан кейін, 1994 жылдың 15-шілдесінде Қостанай облыстық мәслихатының шешімімен Ақсу ауылдық округы құрылып, оның орталығы ретінде Ақсу ауылы белгіленген
Аудан орталығына: Ақсу, Оқан, Қаракөл ауылдары бағынысты болған
Кейіннен Ақсу аудан орталығы Қарабатыр атауына өзгертіліп, орталығы Қарабатыр деп аталды
Белгілі бір тарихи атаулардың қайта жаңғыруы өте құптарлық жайт
Қа­зақтың кең-байтақ даласында өз­ге­ріске ұшыраған қаншама атаулар бар
Олардың барлығын уақытымен қал­пына келтіріп отыру қажет
Жер-су атауларының тарихын, бастауын, не­гізін үйренбей, хабарсыз болып өскен ұр­пақтың санасында ұлттық ­тарихты білуге, зерделеуге деген ұмтылыс қалыптаспасы анық
Мұндай болмас үшін әрбір тарихи атаудың қайнарын тау­ып, ғылыми жинақтарға, оқулықтарға ен­діріп отыруымыз керек
Сонда ғана тарихи сана қалыптасады.
Оқан  – ауыл
Оқан сөзінің шығу тегі белгісіз
Орыс тілінде Окан деп айтылып, жазылып жүр.  Ал бұл атаудың қазақша мағынасы қандай екені туралы нақты тарихи мәліметтер әзірге жоқ
Атау турасында болжам жасаудың өзі қиын
Бәлкім «оқан» сөзін лингвистикалық тұрғыдан зерттеп, этимологиясын қарастыру қажет болар
Қалай дегенмен, Оқан атауына байланысты нақты бір байлам жоқ
Кісі есімі ме, әлде этимологиялық тұрғыдан өзгеріске ұшыраған атау ма, мұны да талдап, таразылап көруіміз керек.
Қаракөл – ауыл
Қара және көл сөздерінің бірігуінен пайда болғаны анық
Ауыл маңындағы Қаракөл деп аталатын көлмен байланысты
Көлдің маңына ел қоныстанып, ауылға айналған, осылайша Қаракөл аталып кеткен
Ауылдық жерден қалалық жерлерге миграция үдерісінің ұлғаюы салдарынан қазіргі таңда бұл ауылдарда халық тұрмайды
Ауылдан елдің,  жұрттың көшуі де бүгінгі таңда өзекті мәселенің біріне айналып отыр
Ал мұндай ауылдарда ел, халық тұрмаса, ол ауылдың тарихын, өзіндік болмыс-бітімін, табиғатын, жерін кім сақтап, кім дамытады
Осы мәселені де жан-жақты ойластырып қойғанымыз абзал
Өйткені елді мекен болмаған жердегі сол ауылдарға тән атаулар, жер мен су, өзен, көл атауларының тарихы бірте-бірте ұмытыла бастайды
Халық жадынан өшкен атаулар тарихи, мәдени, лингвистикалық және т.б.тұрғыдан тиісінше зерделенбей, зерттелмей қалуы әбден мүмкін.

«Қостанай облысының тарихи
топонимикасы» кітабы бойынша
дайындаған өлкетанушы
М.Серікбаев
