Түркістан қаласындағы «Әзірет Сұл­тан» мемлекеттік тарихи-мәдени қо­­рық мұражайы» мемлекеттік ме­ке­ме­сінің ұжымы соңғы төрт-бес жыл кө­лемінде үлкен-үлкен рухани сілкі­ніс­тер жасады десе болады
Белгілі мә­де­ниеттанушы Мәулен Садықбеков же­тек­шілік ететін ұжым іс-әрекеттерін ұтым­ды ұйымдастыра білуінің арқасын­да қазір мұндағы ғылыми-зерттеу жұ­мыс­тары жаңа арнаға бет бұра бастады
Атап айтқанда, 2008 жылдан бері қо­рық-мұражайдың ұйытқы болуымен бір­неше құнды кітап, брошюралар, рес­пуб­ликалық ғылыми-көпшілік, тарихи-та­ным­дық «Ясауи әлемі» журналы жарық көрді
Ең бастысы, Қожа Ахмет Ясауи ба­­бамызға қатысты көпшілікке бұрын бел­гісіз болып келген құнды деректер, та­рихи ескерткіштер рухани айналымға түсуде.
Соның бірі – ұжым үшін ғана емес, ұлт руханияты үшін биылғы жылдың басты жаңалығы болып табылатын Қожа Ахмет Ясауи бабамыздың қабіріне жабыл­ған арнайы жапқыштың табылып, оны қалпына келтіру жұмыстарының басталып кеткендігі.
Осынау «Қабіржапқыш» ортағасыр­лық қолданбалы өнердің озық туындысы болып табылады
Ол жасыл түсті бар­қыттан және түйе жүн матаның бірнеше бөліктерінен құралған
Бетіне былғарыдан және жібек матадан жапсырма өрнектер салынған
Өрнектердің бетіне араб жазулары түсірілген
«Қабір­жап­қыштың» бүгінге жеткен көлемі – 318 x 210 см., ал о бастағы көлемі 360 x 260 см
болғанға ұқсайды.
«Қабіржапқышты» әулие баба­мыздың қабіріне кім әкеліп жапты, ғалымдарға ол арасы белгісіз
Белгілісі  – 700 жыл­дық тарихы бар «Қабіржапқышты» Алма­тыдағы Орта­лық мұражай 1946 жылы бір азаматтан 25 рубльге сатып алған
Жапқыш өте көне болғандықтан, есептен шығарылатын жәдігерлердің қата­рына жатқызылған
Алайда осынау құнды дүние ұлт руханиятының бас шырақшысы Өзбекәлі Жәнібековтің назарына ілігеді
Өзағаң Қожа Ахмет Ясауи кесенесін музейлендіру үшін жәдігерлер жинап жүріп, жапқышты көрген де, құндылығын ескеріп, кесенеге тапсырған.
Қазір «Қабіржапқышты» қалпына келтіру жұмысымен ҚР Суретшілер одағы­ның мүшесі Айжан Әбдубайтова айналысуда.
Белгілі зергер осынау дүниені бүкіләлемдік руханият саласындағы сенсацияға балап отыр
Маманның пікірінше, «Қабіржапқыштың» тоқылу технологиясы бүгінгі ғылымға белгісіз
Оның сыры жақын арада ашыла қояды деуге де ешкімнің батылы бармайды
Бұл – кәдімгі тұтас кесененің өзі секілді, Тайқазан секілді, ондағы қола шырағдандар секілді, Лауха секілді қайталанбас құнды туынды
Шебер осы туындысына бүкіл ғұмырын арнаған болуы да мүмкін.
Есік көлінің орнынан табылған «Алтын адамның» бүгінде әлемдік мәдениеттегі орны қандай жоғары болса, осынау «Қабіржапқыштың» орны одан бір саты да төмен болмайды
Мұны сала мамандары айтып отыр.
Әділбек НӘБИ
Оңтүстік Қазақстан облысы
