Алматы облыстық Достық үйінде «AIBYN» әскери-патриоттық клубы құрылып, төрт жақты меморандумға қол қойылды.
Бұл туралы Алматы облыстық Қазақстан халқы Ассамблеясы төра­ғасының орынбасары Ғабит Тұрсынбай, «Нұр Отан» партиясы об­лыс­тық филиалы төрағасының бірінші орынбасары Ғалиасқар Сарыбаев, «Достық үйі – Қоғамдық келісім орталығының» директоры Тәңір­берген Қасымберкебаевтың қаты­суымен өткен дөңгелек үстел бары­сында баяндалды
«Бүгінгі жиын қоғамдағы ең өзекті мәселенің бірі – отан­сүйгіш ұрпақ тәрбиелеуге арналып отыр
Соған орай, «Aibyn» әскери-патриоттық клубын құрдық» деді Ғ.Тұрсынбайұлы.
Отырыс барысында қалалық десантшы ардагерлер одағының төрағасы Еркін Ерғожанов бір ауыздан клубтың төрағасы болып сайланды
Сондай-ақ Алматы облыстық ҚХА, облыстық қорғаныс істері жөніндегі департаменті, өңірлік Ауған соғысы ардагерлері одағы және «Жас сарбаз» республикалық қоғамдық бірлестігі облыс бойынша филиалы арасында ынтымақтастық туралы меморандумға қол қойылды.
Клуб мүшелері оқу-жаттығу барысында түрлі әскери тапсырмаларды орындап, спортпен шұғылданатын болады
Атап айтсақ, қашықтыққа жүгіру, қолды бүгіп-жазу, кермеге тартылу, орнында тұрып секіру секілді жаттығуларды орындайды
Нәтижесінде, арнайы әскери күн тәртібімен жаттығатын ұландарды темірдей тәртіпке, қатаң талаптарға үйретпек.
Шара соңында Ауған соғысы ардагерлері марапатталды.
Жанэль КӘДЕН
Алматы облысы
