Қазақстан халқының тарихындағы ең басты оқиға 1991 жылдың 16 желтоқсаны күні болды
Бұл күні Қазақстан Республикасының мемлекеттік Тәуелсіздігі туралы Конституциялық Заң қабылданды
Осылайша кең байтақ Евразия кеңістігінің ортасында тәуелсіз мемлекет өмірге келді
Қазақстан дамудың жаңа тарихын бастады
Кеңес Одағы құрамында орталыққа бағынышты болып келген ел өз алдына тәуелсіз мемлекет құру мақсатын қойды.
Мемлекеттің тәуелсіздік туралы Заңында «Қазақстан Республикасы – тәуелсіз, демократиялық және құқықтық мемлекет» деп жарияланды
Ел басқа мемлекеттермен өзара қатынасын халықаралық құқық принциптері бойынша құрды, – делінді
Сонымен бірге, «мемлекеттің бүкіл территориясында ел конституциясы мен заңдары, сондай-ақ ел таныған халықаралық құқық нормалары қолданылды» деп жарияланды.
Аталмыш Заңнан Қазақстан тәуелсіздік алған сәттен бастап әлемдік өркениет көшіне қосылуды, дамыған озық мемлекеттердің экономикалық және саяси-әлеуметтік жүйелерін қабылдауды мақсат еткенін көреміз
Осы ретте демократиялық ­саяси жүйе таңдап алынды
Қоғамдық қатынастардың барлық салалары заңмен реттелетін болды
Мемлекеттік биліктің қайнар көзі халық
Президент те, Парламент те халық алдында тікелей есепті және жауапты болып бекітілді
Барша азаматтар заң алдында теңестіріліп, заңның үстемдігін орнату көзделінді.
Алаш жұртының ғасырлар бойы армандаған көкейкесті мақсаты жүзеге асты
Әлемге тәуелсіз Қазақстан келді
Оның толыққанды бәсекеге қабілетті болуы ұзақ тарихи кеңістікте өмір сүруінің кепілі болмақ
Қазақстан ұлы ойшыл әл-Фараби аңсаған «Қайырымды қала» мемлекетін орнатуға кірісті
Осы зор мақсат жолында еліміз әлем мемлекеттері жинақтаған ең озық экономикалық, саяси және әлеуметтік үлгілерді қабылдап өзіне тән жеке даму моделін жасауға тиісті болды.
Тәуелсіздік туралы Заң ұлттық мақсаттарға жол ашты
Қазақстан бірінші кезекте адамның жеке басының құқықтары мен бостандықтарын қорғайтын, оның өмір сүруіне, денсаулығын күтуіне, білім алуына және ұлттық құндылықтарын сақтап, дамытуына барлық жағдай туғызатын мемлекетке айналуы тиіс болды
Әлемдік гуманитарлық ойдағы және адамның бостандықтары ­туралы негізгі принциптер Қазақстанда да салтанат құрды
Әрбір адамның намысы мен қадір-қасиеті ең басты құндылыққа айналды
Қоғам адамгершілік, ар, намыс, кемістушілікке жол бермейтін өмір салтына қарай бетбұрыс жасады
Саяси жүйеде халық алдында толық есепті демократиялық жүйе мен бағыт таңдалды
Экономикада меншіктің әралуандылығына негізделген нарықтық қатынастарды қалыптастыру көзделді
Ал әлеуметтік қатынастар этносаралық татулыққа, қоғамдық келісімге және саяси тұрақтылыққа негізделді
Халықтың мұң-мұқтажына, әлсіз әлеуметтік топтарға қамқорлық жасайтын әлеуметтік мемлекет құру жоспарланды.
Тәуелсіз дамудың 25 жылдығында Қазақстан барлық қиыншылықтарды жеңе отырып, аталған мақсаттарды орындау жолында зор табыстарға жеткені ақиқат
Әрине, Кеңес Одағының күйреуінің қиын салдары, 3 мәрте қайталанған әлемдік қаржылық-экономикалық дағдарыстар, шикізат бағасының арзандауы секілді жағымсыз құбылыстар Қазақстанға өз ықпалын тигізбей қойған жоқ
Әлемдік қауіптер мен қатерлердің етектен тартқанына қарамастан еліміз бұрын-соңды болмаған көрсеткіштерге қол жеткізді
Тәуелсіздік жылдары Қазақстан экономикасы 7,4 есеге артты
Әлемде мұндай табысқа қысқа ғана мерзімде қол жеткізген мемлекеттер саны көп емес
Адам дамуының индексі ­бойынша Қазақстан 194 тәуелсіз мемлекеттер арасында 56 орында тұр
Денсаулық сақтау мекемелерінің жұмыстарының тиімділігі көрсеткіші бойынша әлемде 51-ші орындамыз
25 жыл аралығында еліміздегі орташа жас 4 жыл 4 айға ұзарып 72 жасқа жетті
Ел халқының орташа жасының ұзаруы өмір сапасының және денсаулық сақтау жүйесінің дамығандығының нақты көрсеткіші болып табылады.
Қазақстан билігі ел экономикасының шикізаттық сипатын, мұнайға тәуелділігін жеңу жолында тиімді бағдарламаларды іске асыруға ұмтылуда
Тек үдемелі-индустриалық даму бағдарламасын орындаудың барысында 800 жаңа заманауи өндіріс орындары іске қосылып Қазақстан 500-ден астам жаңа өнімдер мен тұтыныс заттарын шығара бастады
Жаңадан іске қосылған кәсіпорындардағы еңбек өнімділігі ескі кәсіпорындардан 5 есе артық болуда
Қазақстандағы жалпы инновациялық белсенділік 2,5 есеге артып ҰИИДБ нәтижесінде өндірістің технологиялық деңгейі бойынша еліміз ­82-ші орыннан 56-шы орынға дейін көтерілді
Ал инновациялық мүмкіндік көрсеткішінде 101-ші орыннан 59-шы орынға жылжыды
Жалпы бәсекеге қабілеттілік көрсеткішінде Қазақстан әлем мемлекеттері ішінде 42-ші орынды иеленуде
Экспорттық мүмкіндік бойынша еліміз 43-ші орында.
Әлемдік қауымдастыққа еркін кірген Қазақстан 173 мемлекетпен экономикалық, сауда қатыстарын жасаса, тікелей 150 мемлекетпен дипломатиялық байланыстар орнатты
Өзінің бейбітшілікті сүйгіш ­саясаты арқасында «Әлем ХХІ ғасырда» Қазақстанды өңірлік көшбасшы мемлекет ретінде мойындады.
Қазақстан өткен ертерек ғасырдағы жол бір ғасырда жүзеге асатын шаруалардың атқарылуымен ерекшеленді
Баға жетпес құндылық тәуелсіздіктің арқасында қазақ ұлтының бағы ашылды
Оның елдегі үлес салмағы 41 пайыздан 67 пайызға өсіп толыққанды мемлекет жасаушы ұлтқа айналды.
Сайын БОРБАСОВ,
 саяси ғылым докторы, 
профессор
