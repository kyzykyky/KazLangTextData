Қазақстан әлемдік қаржылық-экономикалық дағдарыстың  2008-2009 жылдарда болған кезекті кезеңінен өтті
Елдің даму қарқыны біршама тежелгенімен өркендеуге жол ашатын жаңа мүмкіндіктер қарастырылды
2010 жылдың 1 қаңтарынан бастап Қазақстан, Ресей, Беларусь мемлекеттеріне ортақ Кедендік одақ жұмыс істей бастады
Қазақстан тауарлары мен қызметтеріне 145 млн адамы бар жаңа нарық кеңістігі есігін ашты.
Түрлі кемшіліктер мен қайшы­лық­тарды жеңе отыра Кедендік одақ үш ел­дің тауар айналуы деңгейін жақсартты
Президенттің Қазақстан халқына арналған дәстүрлі Жолдауы «Жаңа онжылдық – жаңа эконо­микалық өрлеу – Қазақстанның жаңа мүмкіндіктері» деп аталды
Жолдауда Мемлекет басшысы елдің экономикасы жаңарудың жаңа кезеңіне аяқ басты деп көрсетті
2010-2014 жылдарда Қазақстан үдемелі индустриалды-инновациялық дамудың бірінші кезеңінің міндеттерін шешуге тиісті болды
Бес жылда ІЖӨ көлемін 50%, еңбек өнімділігін 50%, өндіруші кәсіпорындар үлесін 100%, ІЖӨ қуат пайдалану көлемін 10%-ға азайту, ал инновациялық кәсіпорындардың үлес салмағын 10%-ға көбейту жоспарланды.
Сонымен, елдің экономикалық жаңаруының қарқынына дағдарыстық ахуалдың кері ықпалының болғанын айта кеткен жөн
Қазақстанның ішкі саяси ахуалы да күрделене түсті
Орта, шағын бизнес өкілдерінің Кедендік одақтың талаптарына көңілі толмады
Қазақстанның зиялы қауымы Қазақстанның ұлт бірлігі доктринасына, оппозиция елдің 1 млн
га жері Қытайға жалға беріледі деген билік ұсынысына наразылық танытты
Билік елдегі саясат факторларының осындай көңіл күйін есепке алып, жерді жалға беру мәселесі де, қазақ ұлтының көңілінен шықпаған Доктрина да қабылданбай тасталды
Халық пен билік ортақ мәмілеге келу арқылы Қазақстанның тәуелсіздігін нығайта түсуге өз үлестерін қосты.
Қазақстан «2020 жылға дейінгі дамудың Стратегиялық жоспарын» жасап, орындауға кірісті
Сонымен қатар ел билігі мемлекеттің қауіпсіздігі мәселесіне назар аударды
Ақпан айын­да Қазақстан Ұжымдық қауіпсіздік келісімшарты шеңберінде іске асырылатын Жылдам жауап беретін ұжым­дық күштер туралы келісімшартты бекіт­ті
Сонымен қатар ҰҚКШ елдерінің ұжымдық қауіпсіздік күштері мен құралдарының құпия басқарылуының принциптері туралы келісім шарты да бекітілді
ТМД елдерінің шекаралық аймақтарда ынтымақтасуы туралы конвенция да бекітілді
Аталған құжат­­тардың толыққанды іске қосылуы Қа­зақстанның мемлекеттік қауіпсіз­дігін нығайтуға, ішкі саяси ахуалды тұрақ­тандыруға позитивті ықпал жасады.
Қазақстанның құқық қорғау органдары 2010 жылы белсенді жұмыс іс­теді
Парақорлық пен ұйымдасқан қылмыскерлерге қарсы бірнеше ірі істер қозғалды
Мемлекет парақорлық пен жемқорлыққа қарсы күрес саясатын жолға қойды
Бұлай болуы елдің ішкі қауіпсіздігін күшейтіп, халық пен билік арасындағы ынтымақты нығайтуға көмектесті.
Республикамызда 2010 жылы сәуір айында бюджет саласы қызметкер­ле­рінің жалақысы және студенттер стипендиясы 25 пайызға өсірілді
Екінші деңгейдегі банктерден алынған халықтың қарыздарын өтеу талаптары жұмсартылды
Елдегі электр қуатын пайдалану мәселесі біршама реттелді
Кедендік одақ шеңберінде елге кіргізілетін тамақ өнімдерінің сапасын бақылау жолға қойылды
Кедендік одақ елдері білім бағдарламаларын, транспорт қозғалысын, тауар айналымын, ауылшаруашылығы техникасын өндіруді бірлесіп шешу мәселесін келісті
Үдемелі индустриалды-инновациялық даму бағдарламасы ауқымды 72 ин­вес­тициялық жобаны іске қосу бас­талды
Алғашқысы болып Балқаш жылу электр станциясы мен Қостанай металпрокат заводы іске қосылды
Жылына 50-60 теңіз техникасын жөндей алатын Қа­зақстандағы тұңғыш Маңғыстау кеме жөндеу заводы іске кірісті
Үкімет аза­маттардың шетел автокөліктерін елге кіргізу салығын едәуір азайтты
Есеп комитеті елдегі барлық Ұлттық қордағы қаржылардың заңды жұмыс істеуін тексерді
Осы жұмыстардың барлығы елдегі экономикалық-қаржылық және әлеуметтік-психологиялық ахуалдың тұрақтануына көмектесті
2010 жыл­дың көрсеткіші ойдағыдай болып ЖІӨ Қазақстанда 8 пайыз өсім берді
Ауылшаруашылығында 14 млн тонна астық жиналып, елдің азық-түлік қауіпсіздігі қамтамасыз етілді.
2010 жылы Қазақстан өзін халықара­лық қатынастардың белсенді субъектісі ретінде көрсете білді
Қазақстанның ЕЫҚҰ төрағалық етуі ойдағыдай өтті
Астана саммиті мен Астана Декларациясы Еуропа құрлығында ғана емес, әлемдік қатынастарда халықтар арасындағы өзара түсіністікті, келісім мен ынтымақтастықты нығайтуға қосылған үлес болды
Қазақстан жас тәуелсіз мемлекет бола тұра, әлемдік бейбітшілік пен тұрақтылықты ны­ғайтуға өзінің нақты үлесін қосты
2010 жыл Қазақстан үшін жаңалықтар мен ізденуге толы жыл болды.
Сайын БОРБАСОВ,
саяси ғылым
докторы, профессор
