БҰҰ Өркениеттер Альянсы достары тобына қатыса отыра Қазақстан өзіндегі этносаралық татулық, дінаралық толеранттылық үлгісін басқа елдерге насихаттады
Мәдениеттердің жақындасуы мен үнқатысуы құбылысын жандандыруға қатысты Қазақстан көптеген ұсыныстар берді
Бұл ретте өткізілуі дәстүрге айналған «Әлемдік және дәстүрлі діндер басшыларының Съезі» планеталық шара ретінде ие болды.
Қазақстанның халықаралық беделінің нығайюына БҰҰ қауіпсіздік Кеңесі қызметі шеңберінде Терроризмге қарсы Комитет (ТҚК) жұмысына белсене қатысуы да әсер етті, Қазақстан әлемдегі, аймақтағы және өз ішіндегі террористік ұйымдар мен топтарды әшкерелеуге және заласыздандыруға қатысты шараларды белсенді қолдайтын мемлекетке айналды.
БҰҰ экономикалық және әлеуметтік кеңесі (ЭКОСОС) қызметіне де Қазақстан қатысты
2008 жылы Мыңжылдық даму мақсаты (МДМ) бағдарламасын орындау туралы ел бойынша есебін алғашқы 8 елдің қатарында ұсынды
Бұл есепте Қазақстан адам дамуы концепциясына ерекше назар аударады.
Қазақстанның БҰҰ шеңберінде көтерген келесі маңызды мәселесі «Рио+20» саммитына ұсынылған «ХХІ ғасырда тұрақты дамудың жаһандық қуат-экологиялық стратегиясы»
Қазақстан Президенті 2011 жылы БҰҰ мінберінен Жаһандық энерго-экологиялық стратегияны қабылдауды ұсынды
Себебі, сарапшылардың есептеуі бойынша алдағы 20 жылда адамзаттың электр энергиясына деген қажеттілігі 20 пайызға артады
Демек, әлемдік қауымдастықтың қуат көздерінің өсуін түрлі балама жолдармен арттыруының маңызы күшея түседі
2011 жылы Жапонияның Фукусимо атом электр статусында болған авариясы АЭС-тердің қауіпсіздігін қамтамасыз етудің қаншалықты маңызды шара екендігін көрсетті
АЭС-терге табиғи, техногендік қауіптермен қатар лаңкестік топтардың да қаупі күшейгендігін Қазақстан басшылығы әлем халықтарына ескертумен болды.
Қазақстан тәуелсіз мемлекет ретінде халықаралық макроөңірлік және жаһандық құрылымдардың қызметіне белсенді қатысты
Мысалы, Евразия кеңістігіндегі халықаралық қатынастарды әлемдік деңгейге көтеру мақсатында Қазақстан АӨСШК (Азиядағы өзара сенім және іс-қимыл шаралары туралы Кеңес) қызметін жақсарту міндетін қойды.
Қазақстан БҰҰ-ның түрлі комиссияларында және басқа да халықаралық форумында әлемдік бейбітшілік пен қауіпсіздікті қолдаудың кең көлемдегі мәселелерін талқылауға және шешуге белсене қатысты
Бұл мәселелер қатарына ядролық және басқа да қаруларды азайту, ғарышты бейбіт жолға пайдалану, Таяу Шығыс пен Палестина қайшылығын реттеу, Солтүстік Корея мен Иранның ядролық бағдарламалары, Ауғанстан мәселесін шешу, Армения мен Әзербайжан арасындағы Таудағы Карабақ жер дауын реттеу, трансұлттық қылмыскерлік, халықаралық терроризмге қарсы күресу, наркотрафик, адам саудасы, заңсыз қару сату сияқты әлем халықтарына ортақ мәселелер жатады.
Ғасырлар тоғысқан кезеңде адамзатқа түрлі қауіп-қатерлер күшея түсті
Оның ең қауіптілерінің бірі ядролық қарудың тарауы және қолданылуы болды
Осыған орай тәуелсіздік жылдары Қазақстан ядролық қарусыздану мәселесін үнемі көтеріп келді
Бейбіт атомды игеруді әлемнің 44 мемлекеті жүргізуде
15 мемлекет атом электростансаларын салуда
Қазақстан бейбіт мақсаттағы атомдық технологияларды лаңкестік топтар өздерінің терроршылдық мақсатына пайдаланып кетпеуіне назар салуды ұсынды.
Қазақстан әлем елдерінің көшбас­шысы болып табылатын «үлкен сегіздіктің» жаппай қырып-жоятын қаруға қарсы жаһандық әріптестікке қосылды
2005 жылы ядролық материалдарды физика­лық қорғау туралы конвенцияның түзетулерін ратификациялады
Президент Н.Назарбаевтың Қазақстанның ядролық қарудан өз еркімен бас тарту туралы ұсынысы әлем мемлекеттерінің басшыларының қолдауына ие болды.
Қазақстан көпвекторлы сыртқы саясаты арқасында әлемдік қауымдастықпен еркін араласуға мүмкіндік алды
25 жыл ішінде әлемдегі бейбітшілік пен тұрақты даму үшін күресетін танымал мемлекетке айналдық
Оның жарқын айғағының бірі – БҰҰ жиынында (сәуір, 2016 жыл) «Әлем
ХХІ ғасыр» атты Манифестінің жариялануы
Бұл құжатты әлем мемле­кеттері зор ілтипатпен қабылдады
«Әлем.ХХІ ғасыр» Манифестінің мақсаты халықтар мен өркениеттерді күйретіп келген соғыстарды тоқтату
Адамзат ел білгелі 15 соғысты бастан өткерген
Әр жылда 3 соғыс болып отырған
Демек осы қасіретті дағдыдан құтылмайынша адамзатта болашақ жоқ
«Соғыссыз әлем» құрайық деп ұсынды Қазақстан басшысы Н.Назарбаев.
Манифесте Жалпыадамзаттық мәселе шешімі де ұсынылды.
Біріншіден, ядролық қаруды таратпау жолында ядролық қарусыз аймақтарды көбейте беру.
Екіншіден, мемлекеттер өзара қаты­настар барысында күш көрсетуден бас тартуға міндетті
Барлық мәселелер келіссөздермен шешілуге тиісті
Әсіресе басым державалар әлсіз мемлекеттерге қарсы күш көрсетуге бармауы маңызды.
Үшіншіден, жаппай милитаризация, қаруды күшейту әдетінен бас тарту өте пайдалы
Әр мемлекет өз қауіпсіздігін ойлағанда басқа көрші елдер қауіпсіздігіне зиян келмеуін қарастырмаса болмайды
Қаруды азайта беру осы іске қызмет етеді.
Төртіншіден, мемлекеттердің қазіргі заманда қалыптасқан белгілерінің мызғымастығы
Бір елдің жеріне екінші елдің қызығуын қойғызу саясаты басымдылық алуы міндет.
Бесіншіден, барлық мемлекеттер бірігіп жаһандық қауіптер мен қатерлерге: терроризмге, індет ауруларына, азық-түлік тапшылығына, экологиялық және техногендік апаттарға қарсы күресті өрістетуі қажеттілік.
Қазақстан өзінің көпвекторлы сыртқы саясатын тұрақты жүргізуі арқасында әлем мемлекеттерінің арасында нақты беделге ие болды
Елдің геосаяси тұрғыдағы маңыздылығы, экономикалық және сауда қатынастары тұрғысындағы тартымдылығы, шикізат ресурстары тұрғысынан пайдалылығы оның әлемдік сауда-экономикалық қауымдастығына жылдам енуіне негіз болды
Қазақстанның бейбітсүйгіш сыртқы саясаты әлемдегі ынтымақ, теңдік, өзара сенім атмосферасын нығайтуға үлес қоса бастады.
Сайын Борбасов,
саяси ғылым докторы, профессор
