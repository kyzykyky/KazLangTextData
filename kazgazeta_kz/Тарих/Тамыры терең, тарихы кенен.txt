Елбасының «Болашаққа бағдар: рухани жаңғыру» атты еңбегі әрбір адамның туған елге деген ыстық ықыласын, сүйіспеншілігін білдіреді

Мен үшін ерекше ыстық, қасиетті мекен бұл Сыр бойындағы Қазалы өңірі
Бұл жер тарихқа да, «елім», «жерім» деп өмір сүріп жатқан ардақты азаматтарға да бай
«Тамыры терең, тарихы кенен Қазалы» деп жайдан-жай айтпайды
Қазалы жұрты біртуар перзенттері – Әйтеке, Бекарыстан секілді от ауызды, орақ тілді билерін, Жалаңтөс, Жанқожа, Ақтандардай батыр бабаларын, Қарасақал Ерімбеттей жыршылары мен жырауларын, Ғанидай жалынды жастарын, Роза мен Мәдинадай өнерпаздарын мақтаныш етеді.
Қазалы қаласынан жиырма шақырымдай жерде оғыздар мемлекетінің астанасы болған Жанкент шаһарының орны бар
Бұл кезінде Хиуа хандығына бағынышты болған
Бұл қала жөнінде талай рет жазылды
Қазіргі кезде шаһар орнын Қорқыт ата университетінің студенттерінен жасақталған археологтар зерттеу үстінде
Қазалы қаласында ерте кездерде қыш кірпіштен салынған үйлер бүгінгі күнге дейін жарамды болып келеді
Өткен ғасырларда осы үйлерге татар байы Ғанибай деген иелік еткен
Сол үйлердің бірін кезінде Қазалы ауылшаруашылық техникумы пайдаланса, бүгінгі күні №17 Ғани Мұратбаев атын­дағы мектептің бастауыш сынып оқушылары сабақтарын жалғастыруда.
Қала Жібек жолының бойында орналасқан
Уақытында өзбек, қарақалпақ елдерімен сауда-саттық қатынасы жақсы дамыған.
1853 жылы №1 порт құрылған
Бұл Хиуа хандығының және қоқандықтардың шабуылына қарсы тұру үшін салынған
1867 жылы патша Жарлығымен Қазалыға қала мәртебесі берілді
Өткен жылдың күз айында осы қаланың 150 жылдығы аталып өтті.
Ұлы Отан соғысы жылдарында Қазалыдан аттанған боздақтардың есімдері орталық саябақта мәрмәр тастан қашалып жазылды
Бұлар соғыстан қайтпай қалған ер азаматтар
Ал енді соғыста ерлік көрсетіп, жауға қарсы кеудесін оққа төсеген ерлеріміз Ү.Түктібаев, М.Балмағанбетов, В.Счастнев, Г.Михайлюк, Г.Шляпиндерге Кеңес Одағының Батыры атағы берілді
Сонымен қатар соғыс жылдарында еңбегімен елге танылған күрішшілер К.Оразалиева, Пак Петр, одан кейінгі жылдарда шаруашылық басқарған Д.Маханов, күрішші Ә.Дінисламов, механизатор К.Әлімаевтарға Социалистік Еңбек Ері атағы берілді
Осы кісілердің суреттерін бір жерге топтастырып, орталық саябақта аллея жасалса жас жеткіншектер үлгі алып, олардың тағылымы өмір жолдарын танып-білулеріне орнықты орын болар еді
Рухани жаңғырудың негізі осындай игі істердің нәтижесіне байланысты.
Соғыс кезінде аудандағы «Қызыл ту» колхозын ұйымдастырып, халқын жақсы істерге бастай білген Қашақбай Пірімовтың еңбектері ерен
Ол 100 мың сом қаржы беріп, танк жасауға үлесін қосты
Осы еңбегі үшін Бас қолбасшыдан Алғыс хат алды
Қатарынан екі рет КСРО Жоғарғы Кеңесіне депутат болып сайланды
Мұндай құрметке алпысыншы жылдары шопан Ж.Сүттібаев та ие болды
Ауданда еңбегімен құрметке бөленген О.Ержанова, К.Сахиев, А.Ешмахановалар Қазақ КСР Жоғарғы Кеңесінің депутаты болып сайланды
Сондай-ақ Мемлекеттік сыйлықтың иегері, эксковаторшы Ш.Нұрғожаев, күрішші А.Алдажарова, ­олармен қатар Бүкілодақтық жастар сыйлығының лауреа­ты атанған күрішші К.Төлегенов еңбек көрігін қыздырған жандар болды.
Қазалының топырағынан шыққан ғалым Мұхаметжан Ерлепесов ел игілігі үшін қызмет етті
Сол сияқты қоғам қайраткері Е.Бөлекбаев, Ә.Толыбековтер, мемлекет қайраткерлері Т.Есетов, І.Қалиев, С.Аманов, Д.Айдаров, Е.Көшербаев елеулі жұмыстар атқарып, зор еңбек сіңірді
Аудандық партия комитетінің бірінші хатшылығынан Су шаруашылығы министріне дейін көтеріліп және Талдықорған облыстық партия комитетінің бірінші хатшысы қызметін атқарған Ә.Тыныбаев елімізге танымал, ардақты азамат болды
Ұлы Отан соғысына қатысқан, елдің бетке ұстар абыз ақсақалдарына айналған Қ.Макенов, Е.Төлепов, Т.Емешов, Б.Қосаев, Ж.Ақбаев, І.Саймахановтар түрлі шаруашылықтарды басқарып, ауыл халқының игілігі жолында қызмет жасады
Бар-жоғы төрт сыныптық білімі болған Оңталап Жарылқасынов атамыз Ғ.Мұратбаев атындағы колхозды басқарып, осы колхозды миллионер колхоз атандырды
Бұл кісіні дала академигі дейтін жұрт
Бұдан кейін біраз жыл колхозды басқарған, Ұлы Отан соғысының ардагері Әбдіраман Тілеубаев ағамыз мәдениетті, сыпайы кісі болды
Әбекеңнің тұсында шаруашылық алғы саптан көрініп, табысты колхоздың біріне айналды
Жетпісінші жылдары аудан шопандарының жиыны Арал ауданымен шекаралас жатқан Көктөбенің бауы­рында өткізіліп тұрды
Күз айында сабантой мерекесі де осы төбеде ұйымдастырылды
Бұл төбені халық кейін Әбдіраман төбе деп атап кетті
Бұл Әбекеңе деген халықтың құрметі еді.
Ауданда шаруашылықты басқарған білікті азаматтар көп болды
Мәселен, «Бозкөл» совхозын ұзақ жыл басқарған Қожали Өтепбергенов Қызылқұм өңірін, Қазақстанның 40 жылдығы атындағы совхозға ширек ғасырға жуық басшылық жасаған Шынтас Жалғасбаев Қарақұм беткейін ақтылы қойға толтырса, ХХІІ партсъезд совхозын басқарған Бүркіт Жөкелов те іскер жетекшілердің бірі болатын.
Киелі топырақта кіндігі тамған ғалымдары­мыз Б.Айтмамбетов, С.Мұстафаев, ҚР Ғылым ака­­демиясының корреспондент-мүшесі А.Шәріп, сазгер, бүгінгі күні елге танымал азаматтар
Қасиетті топырақтан шыққан халық ақындары Б.Өтепов, Н.Жұбатов, Қ.Әбдіразақов, ақын-жазушылар С.Боранбаев, Б.Әбдіразақов, Б.Алдамжаров, Ә.Нарынбетов, Ә.Әлішов, Ә.Оспанов, М.Қаназов, Б.Тәжімбетов, Е.Кішкенеев, Р.Жанаев, Ж.Мәкенәлі, ­Е.Зәң­гіров, Н.Домбай киелі топырақтың адамдарын, табиғатын шығармаларына арқау етті.
Елуінші жылдарда елімізде отызмыңын­шы­лар ұраны көтеріліп, көптеген білікті азаматтар жер-жерге басшылыққа жіберіліп, шаруасы онша емес колхоздарды көтеруге жұмылдырылды
Солардың қатарында Арқадан келген Д.Маханов, жетісулық Ә.Қарамер­генов колхоз жұмыстарын ілгері дамытып, совхозға айналдырды
Дүйсенбай Маханов Социалистік Еңбек Ері атанды
2006 жылы Алматы қаласындағы Бекет Ата мешітінде қазалылықтардың ұйымдастырған тасаттығында Дүйсенбай ақсақалмен кездесіп, әңгімеге тартқан едім
Сол кезде 98 ­жаста болатын
Ол былай деді: «Менің туған жерім Қараөткел (Ақмола), екінші ­Отаным – Қазалы
Қазалылықтарды көрген сайын оның топырағының киелі екендігіне, азаматтарының достыққа, сыйластыққа келгенде бауырмашылдығына тәнті болғанмын
Сондықтан мен әрқашан олармен мақтанамын» дегені бар
Ауданға елуінші жылы Ғ.Мұратбаев атындағы орта мектепке директор болып келген Кенжалы ­Айманов елуінші жылдың аяғында Қазақстанның Білім министрі қызметіне жоғарылатылды.
Денсаулық саласында да еңбектері жоғары бағаланған білікті дәрігерлер ­болды
­Қазақ­­станға еңбегі сіңген дәрігер ­Ф.Жұма­ғұлов, Ж.Сембиев ұзақ жыл ­аудан ауруха­насын басқарса, орденді дәрігер Н.Сейтбаев, З.Саликова, балалар дәрігері С.Досмайлова көптеген науқастардың ­дер­тінен айығуларына себепші болды
Мәдениет саласында да өз қызметін жауапкершілікпен ат­қарған Қазақстанның еңбегі сіңірген мәде­ниет қызметкері К.Асанбаев, режиссер Ж.Тұр­сынов жақсы істердің бастамашысына айналды.
Айта кетуіміз керек, жергілікті тұрғындар аймақ басшысы Қырымбек Елеуұлы Көшербаев­тың қамқорлығын сезінуде
Ауыл ажары мей­лін­ше жақсарды
Ауылдарға ауыз су, көгілдір отын жеткізілді
Қазалы ауданына біраз жылдан кейін барған бір азамат былай дегені бар: «Өркендеу» совхозы атанған ауыл бұрын шаңы бұрқырап, жаңбыр жауса батпағы иленіп, көшелермен жүруге мүмкіндік болмайтын
Содан қорқа соғып, ауыл әлі сол күйі шығар деп ойлағанмын
Олай болмай шықты
«Өркендеу» түгелдей өзгерген
Көшелерге асфальт төселген, су жүретін арықтар қазылған, тал егілген, көшелердің бәрі жарықтандырылған
Бейнебір саябаққа келгендей өз көзіме өзім сенбей жан-жағыма қарай бердім»
Міне, Қазалының қай ауылына барсаң осындай көрініс бар екенін кім-кім де айтар еді.
Қазалыда кәсіпкерлік ісі жақсы жолға қойылған
Бұл істі ең алдымен ауданға белгілі, көп жыл ірі «ПМК»-ларды басқарған, аудан әкімі, еліміздің Мәжіліс депутаты болған ­Самрат Имандосов бастаған еді
Қазірде бұл азамат көп адамды жұмыспен қамтып, абыройға кенеліп отыр
Сондай-ақ кәсіпкерлер Мінәжадин ­Сражадинов, ­Ибадулла Тілеп, Қасқырбай Әлімбаев күріш өнімін өңдіруде елеулі табыстарға жетіп келеді
Көп жыл темір жол саласында басшылық қызмет атқарған, партиялық жұмыстың қыр-сырын жетік білетін Ботабай Рыстығұлов ауданның Құрметті азаматы
Ол жастардың ақылшысы.
Әйтеке би кенті мен Қазалы қаласының арасы 12 шақырым жер, осы екі араны қосу мақсатында қос қабатты үйлер салынып, жол ­асфальттанып, көше жарықтары тартылып жатыр
Қазалы қаласында жекелеген азаматтар жылыжай салып, тұрғындарды жыл бойы көкөніспен қамтамасыз етуде.
Әркімнің де туған жері, туған ауылы бар
Ұлы Отанға деген сүйіспеншілік кіндігіміз кесіл­ген туған жерімізді құрметтеуден басталады
Ата­жұртымыз аман, еліміз өркендеп, гүлдене бергей.
Киікбай Ізетұлы,
ардагер журналист
