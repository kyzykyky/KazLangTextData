Құқықтық саясатымызда Тәуелсiздiгiмiз бен Конституциямыз тайға таңба басқандай ажырамас егiз ұғымға айналған
Бiрiнсiз-бiрi толыққанды мазмұнға ие бола алмасы анық.
Дегенмен, ата-бабаларымыз қолданған дала заңы ежелден-ақ құқықтық саяса­тымыздың негiзi болғанын ұмытпауға тиiстiмiз
Біздің Ата Заңымыз – ардағымыз
Осы әділ Заң аясында Қазақстан халқы бір отбасының адамдарындай тату-тәтті, бақытты өмір сүріп, еліміздің тәуелсіздігін нығайтып, байлығын молайтып, қорғаныс қуатын арттырып келеді
«Қасым салған қасқа жол», «Есім салған ескі жол», Әз Тәукенің Жеті Жарғысы сияқты тарихи дала заңынан бастау алған Ата Заңымыз қабылданған 22 жыл ішінде өзінің әділдігін, өміршеңдігін көрсетті.
Кез келген мемлекеттің, елдің тәуелсіз­дігін, демократиялық құндылықтарын айқын­дайтын негізгі құжат – Конституция
Онда мемлекеттің барлық құрылымдарының, жеке азаматтардың, ұлт пен ұлыстардың, әлеуметтік топтардың мақсаттары, міндеттері, құқықтары көрсетіледі.
30 тамыз – Конституция күні қарсаңын­да С.Жиенбаев атындағы облыстық жасөс­пірімдер кітапханасы оқырмандарға «Ата Заң – ел дамуының кепілі» деген атпен көрме әзірлеген болатын
Бұл көрмеге Конс­титуциямызға байланысты еңбектер, сондай-ақ газет беттеріне жарияланған ­ма­қа­лалар қойылды.
Әңгіме барысында Қа­зақ­стан Респуб­ликасының Конституциясы – мемлекетіміздің іргесін нығайтудағы қарышты қадамдардың қалыптасуы мен жаңа жүйенің орнығуына, саясат сахнасында еліміздің қанат жаюы жолындағы бірден-бір бастаушы заң, серпінді сенім, әділет жолын көрсетер мемлекетіміздің басты заңы, айшықты құжаты екендігі айтылды.
Ұлттық болмысымызды бейнелеген заң­дық қағидалар мен өркениеттік заңдық ереже­лерді жастардың бойларына сіңіру және Ата Заңымызды құрметтеуге, сыйлауға тәр­биелеу – әрбір мемлекеттік мекеменің міндеті
Бұл тұста кітапханаларда оқырмандар арасында танымдық сағаттар жиі өткізіліп тұрады.
Ата-бабамыз аңсаған Тәуелсіздікке қол жетіп, Егемендігіміз еңселеніп, Қазақ­станымыз көркейіп, ел экономикасы өсіп-өркендеп, халқымыздың әл-ауқаты артып, дамудың даңғыл жолын таңдадық
Қыруар қайратты, еңселі еңбекті қажет етер күрделі де, қиын өмір өткелдерінен өтіп, алуан асуларды, биік белестерді бағындырдық
Елбасымыздың салиқалы саясатының арқасында әлем халқын мойындатқан Тәуелсіздігі тұғырлы, саяси тұрақтылығы орныққан мемлекетке айналдық
Осының бәрі Ата Заңымызға адалдықтың арқасы.

Лариса КӘРІБАЙҚЫЗЫ,
С.Жиенбаев атындағы жасөспірімдер 
кітапханасының қызметкері
Ақтөбе
