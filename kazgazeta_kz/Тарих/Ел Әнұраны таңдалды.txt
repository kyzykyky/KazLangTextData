Бұл жыл Қазақстанның тәуелсіз дамуда қол жеткізген табыстарын бекіту жылы болды
Қазақстан өзінің жетістіктері мен кемшіліктерін сыни тұрғыдан қарауға үйрене бастады
Әсіресе үнемі өзгеру үстіндегі әлем жағдайында елдің ұлттық мүдделерін қорғаудың маңызы арта түсті
Ол үшін Қазақстан неғұрлым бәсекеге қабілетті елге айналуы керек болды
­Елбасы 2006 жылғы 1 наурыздағы Жолдауында Қазақстанның әлемдегі озық 50 мемлекетттің қатарында болу стратегиясын анықтап берді
6 басымдылық ауқымында мемлекеттік саясаттың 30 бағытын іске асыру  жоспарланды
Келешек сапалы тауарлар мен қызмет көрсетуді жасайтын инновациялық экономикаға тәуелді болды.
Экономикалық реформалар өз нәти­желерін бере бастады
Қазақстан 2006 жылы әлемдегі экономика динамикасы ең жоғары елдер қатарында аталды
Елдің ЖІӨ Орталық Азия мен Кавказдағы 7 мемлекеттің жиынтық өнімінен көп болды
ЖІӨ 80% экономиканың жекеменшік секторында жасалынды
Осы табыстар әлеуметтік көмектерді 2002 жылғы 160 млрд теңгеден 2006 жылы 362 млрд теңгеге, яғни 2 еседен артық өсіруге мүмкіндік берді
2006-2010 жылдарға арналған мемлекеттік қауіпсіздік стратегиясы жасалынды.
Халықтың материалдық әл-ауқатының жақсаруы жағдайында Қазақстан қоғамын демократияландыруды дамыту және саяси жүйені жаңарту реформалары тереңдей түсті
2006 жылы партиялық жүйеде елеулі өзгерістер орын алды
Билік партиясы «Отанның» ІХ съезінде «Асар» партиясымен бірігу туралы шешім қабылданды
Біріккен партия «Нұр Отан» деген атауға ие болды
Осы жылдың қараша айында «Азаматтық» және «Аграрлық» партиялар «Нұр Отан» партиясына қосылу туралы шешімдер қабылдады
Қазақстан ЕЫҚҰ төрағалық етуге дайындыққа белсене кірісті.
2006 жылдың қаңтарында Қазақстан­ның жаңа Әнұраны болып Шәмші Қалдаяқов­тың әні «Менің Қазақстаным» таңдалды
Ән сөзінің авторлары Жұмекен Нәжіме­денов пен Нұрсұлтан Назарбаев
Осы айдың 11-інде Астанадағы Қазақстан Республикасы Президентінің резиденция­сы «Ақорда» салтанатты рәсіммен ашылды
2005 жылы желтоқсан айында өткен президенттік сайлауда 91,15 % жеңіске жеткен Елбасын ұлықтау рәсіміне қатысу үшін 11 қаңтарда Астанаға әлемнің 70-тен аса мемлекетінің өкілдері келді.
2006 жылы композитор, өнертанушы, академик Ахмет Жұбановтың 100 жылдық мерейтойы ЮНЕСКО көлемінде атап өтілді
Ақтөбе қаласындағы Ғазиза Жұбанова атындағы филармония алдына А.Жұбановтың ескерткіші қойылды
Қазақ халқының рухани өмірінің өрлеуіне үлес қосқан тұлғаның шығармалары кең насихатталды.
Елдегі негізгі шаралар Қазақстан тәуел­сіздігінің 15 жылдық мерекесін ескеріп өткізілді
15 жылда Қазақстан толық­қан­ды тәуелсіз мемлекет құрып постин­дустриалды қоғам құру шаралары жүзеге асы­рылды
Демократиялық рефор­малар­дың Жалпыұлттық бағдарламасы іске аса бастады
Қазақстан халқы 1986 жылғы Желтоқсан көтерілісінің 20 жыл­ды­ғын жалпыхалықтық маңызды оқиға ретінде атап өтті
Барлық мектептерде желтоқсандықтармен кездесулер өткізілді
Азаттық үшін болған 1986 жылғы Алматыдағы Желтоқсан көтерілісі тәуелсіз­діктің алғышарты, тірегі болды деп жарияланды
Қазақ зиялылары Желтоқ­сан көтерілісінің себептерін, тарихын, сабақтары мен ақиқатын халыққа жеткізетін көптеген мақалалар жариялады
Оларда көтерілістің Қазақстанның түрлі аймақтарында белсенді қолдау тапқаны да айтылды
Желтоқсан көтерілісіне қатынасып қазақ халқы үшін күресте құрбан болған Қайрат Рысқұлбеков, Ляззат Асанова, Ербол Сыпатаев, т.б
ержүрек жастардың есімдерін елі ешуақытта ұмытпайды
Бұлай болатындығын Жел­тоқсан көтерілісінің 20 жылдығы өте жақсы дәлелдеп берді.
Сайын Борбасов,
саяси ғылым докторы, 
профессор
