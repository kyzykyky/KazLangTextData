2003 жылдың 1 мамыры
Түнгі сағат 24-тен 15 минут кеткен кез
«Хабар» агенттігі көгілдір экраннан жұртты елең еткізерлік бір жаңалық айтты
Телебағдарлама басталардан бір сағат бұрын Мәскеуден атақты әскери қару конструкторы, генерал-лейтенант Михаил Тимофеевич Калашников Алматы әуежайына келіп түсіпті
Диктордың сөзіне қарағанда бұрынғы КСРО-дағы АК, АКМ автоматтарының атасы бұл кісі Қазақстанға республикалық Ұланның қолбасшысы, генерал-майор Болат Ысқақовтың жеке шақыруымен келе жатыр екен
Әскерилердің құрметті қонаққа арнап түзген жоспары бойынша қарт конструктор алдымен бір кезде өзі тұңғыш еңбек жолын бастап, сол жерде атыс қаруының алғашқы үлгісін жасаған Матай стансасына бармақшы
Яғни сондағы теміржол депосында жұмыс істеген ардагерлермен жүздесіп, орта мектептегі өзіне арналған музей-бөлмені аралап көрмек
Ал содан соң, 6 мамыр күні ол кісі Астанаға келіп, республикалық Ұланның штабында лекция оқымақ
Осы хабарды естіген біз ертеңіне республикалық Ұланның баспасөз қызметіне байланысқа шықтық
Конструктордың елордаға келетіні, осындағы офицерлік құраммен кездесіп, жауынгерлердің әскери жат­тығу жұмыстарымен танысатыны рас екен
Телефоннан осылай деп жауап қатқан әріптесіміз Айдар Елтүзеров бізді ол шараларға шақыруға, қонақ­пен штабтағы болатын кездесуге қатыс­тыруға уәде етті
Айтқандай-ақ, арада бір апта өткен соң ­Михаил Тимо­феевич Калашников Астанаға келді
Міне, ол кісінің сондағы өзі туралы, өмірі жайлы айтқан деректерінен біз төмендегідей әңгімеге қанығып, көптеген жайттарға көз жеткізген едік
Баян­дап айтар болсақ, мәселе былай.

…Ол 1919 жылы Сібірдің Алтай өлкесіндегі Курья селосында дүниеге келіпті
Әке-шешесі көп балалы жандар екен
Оны анасы Александра ­Фро­ловнаның сол замандағы ауыр тұрмысқа қарамай 17 перзентті өмірге әкеліп, тоғызын жер қойнына берсе де сегізін аман алып қалғанынан анық аңғаруға болады
Солардың ішіндегі кенжесі кішкентай Миша бала кезінен-ақ темір-терсекке үйір еді
Бір жолы оның досы Сергей шүріппесі жоқ тот басқан 1914 жылғы үлгідегі браунингті тауып алғаны бар
Михаил оны бөлшектеп, сынып қалған пружинаның орнына дәл сондай серпігіш деталь жасады
Сөйтті де, өзі жіліктеп тастаған қаруды қайтадан жаңылмай құрастырып шықты
Нәти­жесінде браунинг атылатын болды
Демек, ол сол кездің өзінде-ақ табиғат берген қабілет қарымымен қарудың құрылымын түсінгені ғой
Бірақ оны жасағаны бар болсын, бұл жаңалық көрші-көлемге тарап кетіп, әкесінің селолық кеңес төрағасына шақырылғанын қайтерсің
Әңгіменің насырға шапқанын білген балалар құпияны ашпауға сөз байлас­ты
Сөйтті де: «Ештеңені көрген жоқпыз, білген де емеспіз» деп азар да ­безер болды
Сол бет бақтырмаған қалыппен браунингті оңашада бөлшектеп, село іргесіндегі өзенге лақтырып жіберді.
Болашақ конструктор өстіп жүріп орта мектепті бітірген
Сол кезде досы Сергей бұған тағы бір «идеяның» ше­тін шығарды
Оның әңгімесіне қара­ғанда ағасы Қазақстанның Матай деген стансасында паровоз машинисі екен
Інісіне соңғы бір жазған хатында ол: «Мектеп бітірген соң осында келгенің жөн болар еді
Мұнда өмір қызықты» депті
Михаилға осы хабарды айтқан Сергей аталмыш станса Қазақстан астанасына тиіп тұрғанын, онда аттың басындай алма мен қазандай қарбыздар өсетінін айтып, ал кеп мазасын алсын
«Бірге барайық, сөйтіп ел, жер көрейік
Жұмысқа орналасу жағынан қам жеме, оны ағам қатырады» дейді.
Көп ойланып, ұзақ ақылдасқаннан кейін екі дос ақыры: «Тәуекел!» деп 1936 жылы Сібірдегі Алтайдан Қазақ­станға тартып кеп берсін
Сергейдің ағасы азамат екен
Айтқан сөзінде тұрды
Інісінің есепке жүйріктігіне қарай оны бухгалтер, ал Михаилдың жазуының маржандай әдемі екенін байқап, теміржол кеңсесіне техни­ка­лық хатшы етіп орналастырды.
Осылайша ол Матайда табан аудармай екі жыл жұмыс істеді
Қағылез, елгезек қимылының арқасында жергі­лік­­ті қоғамдық ұйым белсенділерінің біріне айналды
1938 жылы армия қа­тарына шақырылып, Киев әскери округінің танк мектебіне оқуға түсті
Осы жерде ол баяғы темір-терсекке деген үйірсектігіне басып, сабақтан кейін де машина паркінен шықпайтын болды
Ананы-мынаны шұқылап жүріп, өнертапқыш жауынгер атанды
Бірде командование тарапынан танк моторесурсын есептегіш аппарат жасауға конкурс жарияланғаны бар
Міне, сол байқауда қатардағы қызыл әскер Михаил Калашниковтың ойлап тапқан дүниесі оқытушылар тарапынан жаңалық деп бағаланды
Мұны естіген округ қолбасшысы, генерал Г.К.Жуков курсантты өзіне шақыртып, онымен ұзақ әңгімелесті
Ескерткішке қол сағат сыйлады
Сөйтті де оны Мәскеудегі тәжірибе-сынақ орталығына жіберді
Онда қызыл әскер Михаил Калашниковтың жаңалығы бірінші орын алды да, мамандар моторесурс есептегіш аппаратты енді Ленинград­тағы арнаулы зауытта жаппай шығаруға шешім қабылдады
Бірақ нақ осы кезде Ұлы Отан соғысы басталып кетеді
Сөйтіп, бұл жұмыс аяқсыз қалып, прибор авторы өзінің танк бөліміне кері шақыртылып майданға жіберілді.
…1941 жылдың қыркүйегінде механик-жүргізуші Михаил Калашников қатты жараланды
Бет-ауызы ақ дәкемен шандылып, гимнастеркасы қанға бөккен оны госпитальға алып келгенде жағдайы өте ауыр болатын
Әлдебіреулердің атын атап, қызуы көтеріле сандырақтап, ес-түсін білмей аласұрып жатты
Осылайша екі күн өткен
Үшінші күні сәл тыншып еді, бірақ түн ортасында оның: «Атсаңдаршы! Түйдектетіп, нөсерлете атыңдар…» деген ащы айғайы палатадағы жаралыларды шошытып оятты
Таңертеңгісін балдаққа сүйенген көршісі:
– Сен бауырым, немене, түсіңде де соғысып жүрсің бе? Түнде жұртты қатты дүрліктірдің ғой, – деді бұған жақындап келіп.
– Білесің бе? – деп жауап қатты Михаил Калашников оған
– Көзім ілініп кеткені сол еді, дабыл үнін естідім
Шабуылға шыққан екенбіз деймін
Немістер шмайсерлерімен оқты жаңбырша төгіп келеді
Ал қызыл әскерлер винтовкаларының затворларын ашып-жабумен әлек
Сонда біздің автоматтар қайда?
– Әлі жасап жатыр да, – деді осы тұста сөзге араласқан екінші бір көр­шісі күйінішті үнмен күңк етіп.
Калашников шаршаңқы қалыпта көзін жұмды
Содан күні бойы ешкімге тіл қат­қан жоқ
Кешқұрым ғана әңгі­меге ­араласты.
– Осыншалық быт-шыт боп қай жерде жараландың? – деп сұрады орта жастағы қызыл әскер одан.
– Брянск түбінде… Гудерианның «темір тажалдары» біз мінген Т-34-ті шелпек қып кетті
Есімді жисам, танк іші көк түтін… Төрт адамнан атқыш екеуміз ғана тірі қалыппыз
Астыңғы люктен шыға бергенімізде, қасымызға снарядтың келіп гүрс ете түспесі бар ма? Серігімнің не болғанын білмеймін, ал менің жағдайым…
– Көріп отырмыз, – деді оған көршісі
– Тамтығың қалмапты
Қайта аман қалғаныңа шүкір.
Михаил Калашниковтың төсектен басын көтеріп, тілге келген кезден бастап байқағаны, госпитальдағы жаралылардың жиналып алып, ауыз­да­рының сөзден босамайтындығы еді
Әр кеш сайын палатада «солдат стратегиясы» туралы қызу әңгіме өрбиді дейсіз
Оның соңы майдандағы қару-жарақтың «әттеген-айларына» келіп тірелетін
Иә, шынында, неге бізде автоматтар жоқ? Ол неге жасалмайды
Шіркін, қызыл әскерлердің қолында да немістердікіндей бір-бір «дырылдақ» болса ғой.
Сөз орайында айта кету керек, бұл жердегі жоғарыдағыдай әңгімелер әйтеуір айтылу үшін айтылатын қысыр сөздер емес еді
Оның арасында ойлы пікірлер де естіліп қалатын
Кезекті бір басқосуда Михаил Тимофеевичтің де сондай тың ой – «пистолет-пулемет» жасау идеясын жолдастарына айтып қалғаны бар
Бұл пікір палатадағыларды қатты таңғалдырды.
– Осыны қағаз бетіне түсіріп, сызып көрсең қайтеді? Міне, былай етіп… Содан соң оны жоғарғы жаққа жібермейміз бе? Мүмкін ол бір кәдеге жарап та қалар?.
– деді өзін Михаил Калашниковтың қа­ра­пайым, ұғынықты ойы баурап алған көршісі.
– Көрейін, – деді бұл.
– Сөйтті де сол күннен бастап ол винтовка, бесатардан әлдеқайда жеңіл әрі ықшам, ең бастысы, қайта-қайта оқтап әуре болмай, бірден түйдектетіп ататын «пистолет-пулеметтің» жобасын жасауға кірісіп кетті
Көмекші мен кеңесшілерден кенде болған жоқ
Олар сол палатадағы жаралылар еді
Біреуі қарындашын ұштап береді, екіншісі медбикеден дәптер сұрап әкеледі
Әйтеуір күні бойы үймелеп, мұның қасынан шықпайды
Әсіресе шекарашы жігітке рақмет! Ол госпитальға келген-кеткендерден сұрастырып жүріп, профессор В.Федоровтың «Атыс қаруының эволюциясы» кітабын тауып әкеледі
Михаил Калашников оны бірнеше мәрте оқып шықты
Ол сонау бейбіт кездегі танк мектебінде танысқан автоматты қарулар жүйесін қайыра еске салуымен құнды еді
Осы оқу мен ойдағы өз идеясын соған сай тоқу біздің кейіпкерімізге түрлі сызбалар мен суреттерді тудыруға кең жол ашты
Сөйтіп, үш айға жуық уақыттың ішінде «пистолет-пулеметтің» жүзде­ген эскиздері жасалды.
– Міне, тағы бір Дегтярев табылды
Мына қарқынына қарағанда біздің өнертапқышымыз Эдиссоннан да асып кетер ме екен, қайтер екен? – деп әзілдейтін сызудың қызығына түсіп, бас көтермей жұмыс істеп жатқан оны палатадағы қызыл әскерлер.
Арада жарты жыл өтті
Бір күні гос­питальға келген комиссия мұндағы жара­лыларды екі топқа бөлді
Олардың ұйғарымы бойынша емханада қатарға тез қосылатындар ғана қалуы керек
Ал ұзақ емделуді қажет ететіндер елге жіберілуі тиіс
Сержант Михаил Калашников соңғы тізімге ілікті
Яғни бұл енді үйіне барады деген сөз!
Баласының әскерден келетінін ес­тігенде, оны Алтайдағы анасының қан­шалықты жан толқынысымен күткенін түсінуге болады
Бұл да туған жеріне, ондағы аға-әпкелеріне жетуге асығады
Бірақ «пистолет-пулемет» идеясын жүзеге асырсам-ау деген тынымсыз ой оны өзі соғысқа дейін жұмыс істеген Қазақстанның Матай стансасына тартты да тұрды
Себебі осы жерде ол деподағы жолдастарының көмегімен ойластырған ісін қолға алып, қаруды сондағы шеберханада жасап шығуға сенімді еді.
Иә, ол үміті алдамады
Матайға кел­ген бетте өзін білетін жора-жолдас­тарын іздеп тауып алды
Оларға жол дорбасындағы сызбаларын жайып тас­тап, көмек көрсетуін өтінді
Достары бұл шаруаға құлшынып, жанып түсті дейсің! Мұнда да тура госпи­тальдағы сияқты жағдай қайталанды
Сменадағы жұмыстары аяқталған соң жолдастарының біреуі Михаил Тимофеевичтің айтуымен қажетті темірлерді кеседі, екіншісі сызба суреттегі бейнеленген бөлшектерді жонады, үшіншісі детальдардың артық-кемін өлшеп егейді… Осылайша бес айдай уақыт өтті
Ақыры оның «белбаласы» дайын болып, сынақтан өткізетін де күн туды
Бәрі де толқулы еді
Соның ішінде автордың сезім-күйін айтып жеткізу…
Жоқ! Уақыт босқа өтпепті! Төгіл­ген тер текке кетпепті! Матайдың елсіз құмындағы байқауда Михаил Калашниковтың «пистолет-пулеметі» өзіне тән дауыспен «тыр-тыр» етіп сөйлеп қоя берді
Нысана алынды! Бұл 1942 жылдың күзі болатын.
Осы оқиғадан екі-үш күн өткен соң біздің кейіпкеріміз Матайға тоқтаған жүк пойыздарының бірімен іргедегі Алматыға жүріп кетті
Ойы – жаңадан жасалған қаруды облыстық әскери комиссариатқа апарып көрсету
Мұнда адамдар көп екен
Бәрі де иін тіресе кезек күтіп тұр
Солардың арасынан әрең дегенде сыналай өтіп, қабылдау бөлмесіне кірген ол адъютантқа:
– Майдан госпиталінен тылға емделуге келген танкиспін
Өнертап­қыштықпен шұғылданамын
Мұндағы бос уақытымды пайдаланып, көптен бері ойластырып, қолға алып жүрген ісімді бітірген жайым бар
Ол – жаңа үлгідегі автомат қаруы
Соны полковникке көрсеткім келеді, – деді.
– Сіз не айтып тұрсыз? – деп шошып кетті Михаил Тимофеевичтің мына сөзін естіген адъютант
– Тылда жүріп… соғыс жағдайындағы тәртіпті біле тұрып… Қалай мылтық жасап жүрсіз? Оған кім рұқсат берді? Тоқта… Тоқтай тұрыңыз!
Осылай деп айғай-шу көтерген ол өнертапқыш сержанттың «пистолет-пулемет» ілінген шинелінің етегін жасқай берді
Сөйтті де көрші бөлмеден екі жауынгерді шақырып алып, Михаил Тимофеевичті сол жерде дереу тұтқынға алды
Ол, міне, осылай алғаш рет гауптвахтаға түсті
Істің түсініксіз жағдайға қарай ойысып, мүлдем басқаша сипат алып бара жатқанын байқаған кейіпкеріміз енді Алматыдағы өзін білетін таныстарына сәлем айтып, солардың көмекке келуін ойлай бастады
Есіне алғаш түскені, 1936-1937 жылдары Түрксібтің Матайдағы комсомол ұйымын басқарған, енді Қазақстан ЛКСМ Орталық Комитетінде қызмет істеп жүрген Иосиф Коптев деген жолдасы болды
Күзетші ­жауынгерге жалынып-жалпайып, міне, соған хабар беруді өтінді.
Ертеңіне жағдай мүлде күрт өзгеріп сала берді
Комсомолдың Орталық Комитетінен келген жолдасы мұны кепілдікке алып, қуанышты бір хабар айтты
Облыстық әскери комиссариатта болған оқиға респуб­лика Үкіметі басшыларының да құлағына жетіпті
Сондықтан олар өнертапқыш сержантты көріп, әңгімелескісі келеді екен
Осыны айтқан Иосиф Коптев көп кешікпей мұны Қазақстан Компартиясы Орталық Комитетінің өнеркәсіп жөніндегі хатшысы Ахметжан Қойшығұловтың кабинетіне алып келді.
– Оғаштық үшін кешіріңіз
Кешегі кеткен ағаттық жөнінде әскери комиссардан қатаң сұрайтын боламыз, – деді ол кісі
Сөйтті де автоматты алып қарай бастады
Ұзаққа созылған әңгімеден кейін Үкімет адамдары мынадай тоқтамға келді
Сержант Михаил Калашниковтың жаңадан жасалған қаруы – назар аударуға тұрарлық дүние
Тек оны жетілдіру қажет
Ол үшін автор Алматыға Мәскеуден көшіп келген С.Орджоникидзе атындағы авиация институты (МАИ) мамандарымен бірігіп жұмыс істеуі тиіс.
Зауыттың аты зауыт
Ол стансадағы депоның шеберханасы емес
Әрі мұн­дағы бесаспап мамандарды айт­саңызшы! Ой өрісі де, істеген ісі де өзгеше
МАИ-дағы өткен үш ай ішінде жоғарыдағыдай білікті жандардың көмегімен ­Михаил Калашниковтың «белбаласы» адам айтқысыз өзгеріп шыға келді
Бойындағы артық-кемі алынып тасталып, сыптай болған автоматты енді иесімен бірге «қару құдайы» генерал А.А.Благонравовқа көрсету қажет болды
Бұл кісі ол кездері соғыс жағдайына байланысты Мәскеу­ден Өзбекстан жеріне көшірілген Ф.Э.Дзержинский атындағы артиллерия академиясында жұмыс істейтін еді
Самарқандқа өзін іздеп келіп, кіре берісте сымша тартылып сәлем берген сержантты қарт конструктор жылы шырай таныта қарсы алды.
– Кіріңіз
Келіңіз, құрметтім! – деп ерекше ықылас танытқан ол кісі бірден қаруды алып қарай бастады
Бөлшектеп көріп, қайта құрастырды
Басқа винтовка, карабиндердің детальдарымен салыстырды
Әңгіме ұзаққа созылды
Қоштасарда генерал Мәскеуге: «Айрықша өнертапқыштық, үлкен күш-жігер мен еңбек, бірқатар тех­никалық мәселелерді шешудегі даралық Калашников жолдасқа техникалық білім беруді тілейтін талантты шебер деп қарауға міндеттейді
Сөз жоқ, бұл жігіттен жақсы конструктор шығады» деген пікір жазып берді.
«Қару құдайының» жоғарыдағы хаты Михаил Тимофеевичті қанат­тандыра түсті
Рас, Мәскеу түбіндегі полигонға келіп, алғашқы сынақтарға қатысқанда ол қару-жарақ жасау ісінің шеберлері Дегтярев, Симонов, Шпагин және Судаев сынды тарландармен таласа алмайтынын білді
Жас өнертапқышқа қажеті – ізденіс, ізденіс тағы да ізденіс еді
Ол мұны жақсы түсінді
Сөйтті де осы қамалды алуға бел шеше кірісіп кетті
Бір тәуірі, бұл полигонда оқу және жұмыс істеу үшін барлық жағдай бар-тын
Жанында белгілі конструкторлар еңбек етті
Мұнда сондай-ақ кітапхана, қару-жарақ мұражайы болды
Мұның бәрі оған үлкен жігер беріп, баға жетпес мүмкіндік туғызды.
Осылайша 1944 жыл да келген…
…Жер-жиһанды Жеңіс атты қуа­нышты сөзбен дабылдатып 1945 жыл өткен.
Үміттендіріп 1946 жыл да біткен…
1947 жыл еді
Мемлекеттік комиссия ішінде Михаил Калашников бар 6 конструкторды полигонға шақырды
Жаңа қаруларды сынауға рұқсат берілді-ау ақыры… Қалай болар екен? Осы сұрақ олардың әрқайсы­ның жүрегін діріл қақ­тырғаны анық
Енді ше? Қаншама жылғы еңбектің қорытындысы десеңізші бұл…
Сонымен полигондағы байқау басталып кетті
Стволдың шыдам­ды­лығын тексеруге арналған үзіліссіз атыс… Нысананы дәл алуды тексерген жекелеген сынақ… Басқа да толассыз бұйрықтар… Қойылған талаптың қаталдығы сондай, алғашқы күннің өзінде-ақ атақты Шпагин еңсесі түсіп үйіне қайтты
Содан соң Дегтяревтің жолы болмады
Келе-келе Судаев та сыр берді
Полигонда енді үш-ақ үміткер қалды
Соңғы тур әскери жорық жағдайын еске түсіретін
Курсанттар автоматтарды суы бар жыралармен алып жүріп барып атты
Сусыған құм үстімен және шаңды жолмен сүйретіп отырып та сынады
Одан соң бұл қарулар жарқабақтан етектегі қойтас үстіне тасталынып та көрілді
Бірақ солардың бәрінде де Калашниковтың автоматы дәл атудан, кідіріссіз оқ шығарудан жазбады
Қатал емтихан АК-ның үздік сапада екенін көрсетіп, оның авторына жеңіс әкелді
Содан арада біраз уақыт өткен соң, яғни 1949 жылы орталық газеттер беттерінде: «Бірінші дәрежелі Мемлекеттік сыйлық қару түрін дайындағаны үшін аға сержант Калашников Михаил Тимофеевичке берілді» деген хабар шықты
Сөйтіп, 7,62 миллиметрлік патронға арналған АК автоматы КСРО атты алып державаның армиясына негізгі қару ретінде қабылданды.
– Мемлекеттік сыйлыққа 16 мың сом ақша алдым, – дейді Михаил ­Тимофеевич
– Ол кезде бұл дегеніңіз үлкен байлық болатын
Оның 5 мың сомына сол уақытта жаңадан шыға бастаған «Победа» жеңіл мәшинесін сатып алғаным есімде.
Осыдан кейін Үкімет оны Ижевск қару-жарақ зауытындағы конс­трук­торлық орталыққа жұмыс істеуге жіберді
Мақсат – АК-ның жаңартылған түріне (АКМ) қол жеткізу еді
Оған Михаил Тимофеевич сегіз жылға жуық уақытын жұмсады
Осы кезде, яғни 1957 жылы ол қайғылы хабар естіді
1942 жылы Матайда бір баласымен қалған әйелі маневр жасап жүрген пойыздардың арасына түсіп қайтыс болыпты
Дереу жолға жиналды
Бұл Қазақстанға оның араға 15 жыл салып барып оралғаны еді
Осы сапарында ол Матайдағы анасыз қалған жалғыз ұлы Викторды өзімен қоса ерте кетті де, Ижевскіге барып екінші рет отбасын құрап, өмір бойы сонда тұрақтап қалды.
– Қазақстандағы кішкентай ғана нүкте – Матай стансасы есіме түссе, өз басым оны ылғи да зор сүйіс­пен­шілікпен еске аламын, – дейді Михаил Тимофеевич
– Себебі бұл жер менің өмірбаянымдағы екі үлкен оқиғаның куәгері
Оның біріншісі, өзіме шексіз даңқ сыйлаған жаңалығым – АК-ның алғашқы нұсқасының тұсауы кесілген жер болса, екіншісі, өмірімнің жалғасы, мұрагерім Виктордың іңгәлап жарық дүние есігін ашқан, балалық шағы өткен мекені
Иә, Матай – менің осындай қос қуанышымның куәгері.
…Француз социологтары 2000 жылы ХХ ғасырда адамзат ғұмырына тү­бегейлі өзгерістер енгізуге себеп болған жаңалықтар тізімін жария­лаған
Олардың ұзын саны отыз шақты
Тізімді 1903 жылы америкалық ағайынды Райттар ойлап тапқан аэроплан бастайды
Содан бері азаматтық авиация қызметін 1,6 миллиард адам пайдаланған екен
Екінші орында 1908 жылы ұйымдастырылған «Форд Т» автокөлігінің сериялық өндірісі тұр
Қазір әлемдегі көлік саны жарты миллиардқа жеткен
Таңдайға тәттілігімен сезілетін, өндірісі 1915 жылы ашылған Кока-кола да осы тізімнен ойып тұрып орын алған
Социологтар пікірінше, 1919 жылы тоңазыт­қыштың, 1920 жылы теледи­дардың қолдануға енгізілуі адам тұр­мысына айтарлықтай әсер еткен
Сарапшылар дерегіне қарағанда, бүгінде теледидар француздар отбасының тек алты пайызында ғана жоқ екен
1945 жылы компьютер дәуірі басталды
1947 жылдың айшықты оқиғасы – Калашников автоматының (АК) пайда болуы дейді француздар
Зерттеу мәліметтері бойынша әлемде оның 60 миллион данасы жасалған.
ХХ ғасырдағы жаңалықтар тізімін осы жерден үзейік те, енді мына пікірге ой жіберейік
Америкалықтар кезінде: «Орыс сержанты бүкіл Варшава блогын қаруландырды» деген болатын
Алайда сол «орыс сержанты» қаруының бүгінде бүкіл әлемге әйгілі екенін ескерсек, бұл пікір де қазір көмескі тартты деуге әбден болады
Ол жасаған нұсқаларды әскердің шағын топтары да, жер қайыстырған құрамалар да қолданысқа енгізген
Әрі бұл қару әлемнің 55 мемлекетіне экспортталады
Түрлі деректерге қарағанда, нысана алу қабілеті 800 метрге дейін жететін, стволының өміршеңдігі 18 мың оқ шығаруға шыдайтын, кәдімгі және із тастаушы, сондай-ақ сауыт бұзар-күйдіргіш оқтармен атыла беретін Калашников автоматы әлемдегі 6 мемлекеттің туы мен елтаңбасынан орын алған.
– Осыдан 15 жыл бұрын Мәскеу түбіндегі «Выстрел» жоғары курсының тыңдаушылары алдында лекция оқы­дым, – дейді Михаил Тимофеевич
– Негізінде, бұл сол кездегі бізге достас Азия және Африка елдерінен келген әскери элита еді
Мен сөзімді аяқтап бола бергенде, қолында кішкентай ғана жалауы бар тығыршық денелі африкалық, Мозамбиктің қорғаныс министрі орнынан көтерілді
«Жас республикамыздың жалауында құр­метті конструктор қаруының бейне­ленгенін мақтаныш сезіммен жеткізгім келеді
Шет жерлік империалистер езгісіне қарсы күресте бұл автомат түрі біздің символымызға айналды
Ал оның жанындағы ашық кітап – сауатсыздыққа қарсы күресті, кетпен – бұғаудан босатылған еңбекті бейнелейді» деді ол маған.
Шетелдіктер айтпақшы, Калаш­ников­тың шабуылға оңтайлы винтовкасы бүгінде жаяу әскердің ең көп таралған автоматтық қаруы
Вьетнам, Ауғанстан, Никарагуа, Африка құрлығында, Таяу Шығыс пен Жер шарының басқа да «ыстық нүк­телерінде» сынақтан өткен АКМ өзін ең сенімді, тиімді және құры­лымы жағынан қарапайым екенін дәлелдеді
Осы орайда мынадай сирек деректі келтірген жөн болар
Вьетнам соғысында көз жұмған америкалықтардың 30 пайызы дәл сын сағатта мылтығының сыр беруі себебінен қаза болған
Ал АКМ-мен қаруланған әскерде мұндай жағдай мүлде тіркелмеген
Табиғаттың ең бір қатал кездері – аптап ыстық, нөсерлі жауын, батпақ пен шаң-топырақ арасында да бұл автомат өзінен қажет етілген талаптардың бәрін шайқастарда мүлтіксіз атқарған.
…Михаил Тимофеевич Калашников біз өзімен кездескен сол 2003 жылы Ижевск қаласында тұратынын айтты
Сөзіне қарағанда, ол тым қарапайым өмір сүреді екен
Автомат атасының бар табысы – «Ижмаш» концерніндегі қару жасайтын конструкторлық орталық жетекшісіне төленетін жалпыға бірдей зейнетақы мен жалақы
Зауыттың беретіні небәрі 5 мың 800 рубль (190 доллар шамасы), қосымша әскери зейнетақысы бар, көп дегенде ол 200 доллардан аспайды
«Ижевскінің құрметті азаматы» атағына 4500 рубль (150 доллар) және Ресей Президенті арнайы тағайындаған осынша сомадағы зей­нета­қыны алып тұрады
Бәрін қос­қанда 900 доллар
Батыс өлшемімен қарағанда, ортанқол тірлікке жарап жатқан қаржы – Ресей, әсіресе Ижевск қалашығы үшін әжептәуір дәулет.
…Жоғарыдағы әңгіменің бәріне біз даңқты конструктордың Астанаға келген күні республикалық Ұланның штабында болған кездесуде қаныққан едік
Ол 2003 жылғы 6 мамырдың кеші болатын
Ертесінде Михаил Тимофеевич аталмыш әскери құрылымның жауынгерлері арасында болды
Ұлан­ның бас корпусы мен казармаларын аралап көріп, осындағы «Құрметті меймандар» кітабына қолтаң­ба қалдырды
Ал 8 мамыр күні қарт конструкторды республика Президенті Нұрсұлтан Әбішұлы Назарбаев қабылдап, оған І дәрежелі «Достық» орденін табыс етті
84 жастағы автомат атасының елордадағы болған күндері туралы айтар әңгіме, міне, осы.
Жанболат АУПБАЕВ,
Қазақстанның еңбек сіңірген қайраткері

…Ол 1919 жылы Сібірдің Алтай өлкесіндегі Курья селосында дүниеге келіпті
Әке-шешесі көп балалы жандар екен
Оны анасы Александра ­Фро­ловнаның сол замандағы ауыр тұрмысқа қарамай 17 перзентті өмірге әкеліп, тоғызын жер қойнына берсе де сегізін аман алып қалғанынан анық аңғаруға болады
Солардың ішіндегі кенжесі кішкентай Миша бала кезінен-ақ темір-терсекке үйір еді
Бір жолы оның досы Сергей шүріппесі жоқ тот басқан 1914 жылғы үлгідегі браунингті тауып алғаны бар
Михаил оны бөлшектеп, сынып қалған пружинаның орнына дәл сондай серпігіш деталь жасады
Сөйтті де, өзі жіліктеп тастаған қаруды қайтадан жаңылмай құрастырып шықты
Нәти­жесінде браунинг атылатын болды
Демек, ол сол кездің өзінде-ақ табиғат берген қабілет қарымымен қарудың құрылымын түсінгені ғой
Бірақ оны жасағаны бар болсын, бұл жаңалық көрші-көлемге тарап кетіп, әкесінің селолық кеңес төрағасына шақырылғанын қайтерсің
Әңгіменің насырға шапқанын білген балалар құпияны ашпауға сөз байлас­ты
Сөйтті де: «Ештеңені көрген жоқпыз, білген де емеспіз» деп азар да ­безер болды
Сол бет бақтырмаған қалыппен браунингті оңашада бөлшектеп, село іргесіндегі өзенге лақтырып жіберді.
Болашақ конструктор өстіп жүріп орта мектепті бітірген
Сол кезде досы Сергей бұған тағы бір «идеяның» ше­тін шығарды
Оның әңгімесіне қара­ғанда ағасы Қазақстанның Матай деген стансасында паровоз машинисі екен
Інісіне соңғы бір жазған хатында ол: «Мектеп бітірген соң осында келгенің жөн болар еді
Мұнда өмір қызықты» депті
Михаилға осы хабарды айтқан Сергей аталмыш станса Қазақстан астанасына тиіп тұрғанын, онда аттың басындай алма мен қазандай қарбыздар өсетінін айтып, ал кеп мазасын алсын
«Бірге барайық, сөйтіп ел, жер көрейік
Жұмысқа орналасу жағынан қам жеме, оны ағам қатырады» дейді.
Көп ойланып, ұзақ ақылдасқаннан кейін екі дос ақыры: «Тәуекел!» деп 1936 жылы Сібірдегі Алтайдан Қазақ­станға тартып кеп берсін
Сергейдің ағасы азамат екен
Айтқан сөзінде тұрды
Інісінің есепке жүйріктігіне қарай оны бухгалтер, ал Михаилдың жазуының маржандай әдемі екенін байқап, теміржол кеңсесіне техни­ка­лық хатшы етіп орналастырды.
Осылайша ол Матайда табан аудармай екі жыл жұмыс істеді
Қағылез, елгезек қимылының арқасында жергі­лік­­ті қоғамдық ұйым белсенділерінің біріне айналды
1938 жылы армия қа­тарына шақырылып, Киев әскери округінің танк мектебіне оқуға түсті
Осы жерде ол баяғы темір-терсекке деген үйірсектігіне басып, сабақтан кейін де машина паркінен шықпайтын болды
Ананы-мынаны шұқылап жүріп, өнертапқыш жауынгер атанды
Бірде командование тарапынан танк моторесурсын есептегіш аппарат жасауға конкурс жарияланғаны бар
Міне, сол байқауда қатардағы қызыл әскер Михаил Калашниковтың ойлап тапқан дүниесі оқытушылар тарапынан жаңалық деп бағаланды
Мұны естіген округ қолбасшысы, генерал Г.К.Жуков курсантты өзіне шақыртып, онымен ұзақ әңгімелесті
Ескерткішке қол сағат сыйлады
Сөйтті де оны Мәскеудегі тәжірибе-сынақ орталығына жіберді
Онда қызыл әскер Михаил Калашниковтың жаңалығы бірінші орын алды да, мамандар моторесурс есептегіш аппаратты енді Ленинград­тағы арнаулы зауытта жаппай шығаруға шешім қабылдады
Бірақ нақ осы кезде Ұлы Отан соғысы басталып кетеді
Сөйтіп, бұл жұмыс аяқсыз қалып, прибор авторы өзінің танк бөліміне кері шақыртылып майданға жіберілді.
…1941 жылдың қыркүйегінде механик-жүргізуші Михаил Калашников қатты жараланды
Бет-ауызы ақ дәкемен шандылып, гимнастеркасы қанға бөккен оны госпитальға алып келгенде жағдайы өте ауыр болатын
Әлдебіреулердің атын атап, қызуы көтеріле сандырақтап, ес-түсін білмей аласұрып жатты
Осылайша екі күн өткен
Үшінші күні сәл тыншып еді, бірақ түн ортасында оның: «Атсаңдаршы! Түйдектетіп, нөсерлете атыңдар…» деген ащы айғайы палатадағы жаралыларды шошытып оятты
Таңертеңгісін балдаққа сүйенген көршісі:
– Сен бауырым, немене, түсіңде де соғысып жүрсің бе? Түнде жұртты қатты дүрліктірдің ғой, – деді бұған жақындап келіп.
– Білесің бе? – деп жауап қатты Михаил Калашников оған
– Көзім ілініп кеткені сол еді, дабыл үнін естідім
Шабуылға шыққан екенбіз деймін
Немістер шмайсерлерімен оқты жаңбырша төгіп келеді
Ал қызыл әскерлер винтовкаларының затворларын ашып-жабумен әлек
Сонда біздің автоматтар қайда?
– Әлі жасап жатыр да, – деді осы тұста сөзге араласқан екінші бір көр­шісі күйінішті үнмен күңк етіп.
Калашников шаршаңқы қалыпта көзін жұмды
Содан күні бойы ешкімге тіл қат­қан жоқ
Кешқұрым ғана әңгі­меге ­араласты.
– Осыншалық быт-шыт боп қай жерде жараландың? – деп сұрады орта жастағы қызыл әскер одан.
– Брянск түбінде… Гудерианның «темір тажалдары» біз мінген Т-34-ті шелпек қып кетті
Есімді жисам, танк іші көк түтін… Төрт адамнан атқыш екеуміз ғана тірі қалыппыз
Астыңғы люктен шыға бергенімізде, қасымызға снарядтың келіп гүрс ете түспесі бар ма? Серігімнің не болғанын білмеймін, ал менің жағдайым…
– Көріп отырмыз, – деді оған көршісі
– Тамтығың қалмапты
Қайта аман қалғаныңа шүкір.
Михаил Калашниковтың төсектен басын көтеріп, тілге келген кезден бастап байқағаны, госпитальдағы жаралылардың жиналып алып, ауыз­да­рының сөзден босамайтындығы еді
Әр кеш сайын палатада «солдат стратегиясы» туралы қызу әңгіме өрбиді дейсіз
Оның соңы майдандағы қару-жарақтың «әттеген-айларына» келіп тірелетін
Иә, шынында, неге бізде автоматтар жоқ? Ол неге жасалмайды
Шіркін, қызыл әскерлердің қолында да немістердікіндей бір-бір «дырылдақ» болса ғой.
Сөз орайында айта кету керек, бұл жердегі жоғарыдағыдай әңгімелер әйтеуір айтылу үшін айтылатын қысыр сөздер емес еді
Оның арасында ойлы пікірлер де естіліп қалатын
Кезекті бір басқосуда Михаил Тимофеевичтің де сондай тың ой – «пистолет-пулемет» жасау идеясын жолдастарына айтып қалғаны бар
Бұл пікір палатадағыларды қатты таңғалдырды.
– Осыны қағаз бетіне түсіріп, сызып көрсең қайтеді? Міне, былай етіп… Содан соң оны жоғарғы жаққа жібермейміз бе? Мүмкін ол бір кәдеге жарап та қалар?.
– деді өзін Михаил Калашниковтың қа­ра­пайым, ұғынықты ойы баурап алған көршісі.
– Көрейін, – деді бұл.
– Сөйтті де сол күннен бастап ол винтовка, бесатардан әлдеқайда жеңіл әрі ықшам, ең бастысы, қайта-қайта оқтап әуре болмай, бірден түйдектетіп ататын «пистолет-пулеметтің» жобасын жасауға кірісіп кетті
Көмекші мен кеңесшілерден кенде болған жоқ
Олар сол палатадағы жаралылар еді
Біреуі қарындашын ұштап береді, екіншісі медбикеден дәптер сұрап әкеледі
Әйтеуір күні бойы үймелеп, мұның қасынан шықпайды
Әсіресе шекарашы жігітке рақмет! Ол госпитальға келген-кеткендерден сұрастырып жүріп, профессор В.Федоровтың «Атыс қаруының эволюциясы» кітабын тауып әкеледі
Михаил Калашников оны бірнеше мәрте оқып шықты
Ол сонау бейбіт кездегі танк мектебінде танысқан автоматты қарулар жүйесін қайыра еске салуымен құнды еді
Осы оқу мен ойдағы өз идеясын соған сай тоқу біздің кейіпкерімізге түрлі сызбалар мен суреттерді тудыруға кең жол ашты
Сөйтіп, үш айға жуық уақыттың ішінде «пистолет-пулеметтің» жүзде­ген эскиздері жасалды.
– Міне, тағы бір Дегтярев табылды
Мына қарқынына қарағанда біздің өнертапқышымыз Эдиссоннан да асып кетер ме екен, қайтер екен? – деп әзілдейтін сызудың қызығына түсіп, бас көтермей жұмыс істеп жатқан оны палатадағы қызыл әскерлер.
Арада жарты жыл өтті
Бір күні гос­питальға келген комиссия мұндағы жара­лыларды екі топқа бөлді
Олардың ұйғарымы бойынша емханада қатарға тез қосылатындар ғана қалуы керек
Ал ұзақ емделуді қажет ететіндер елге жіберілуі тиіс
Сержант Михаил Калашников соңғы тізімге ілікті
Яғни бұл енді үйіне барады деген сөз!
Баласының әскерден келетінін ес­тігенде, оны Алтайдағы анасының қан­шалықты жан толқынысымен күткенін түсінуге болады
Бұл да туған жеріне, ондағы аға-әпкелеріне жетуге асығады
Бірақ «пистолет-пулемет» идеясын жүзеге асырсам-ау деген тынымсыз ой оны өзі соғысқа дейін жұмыс істеген Қазақстанның Матай стансасына тартты да тұрды
Себебі осы жерде ол деподағы жолдастарының көмегімен ойластырған ісін қолға алып, қаруды сондағы шеберханада жасап шығуға сенімді еді.
Иә, ол үміті алдамады
Матайға кел­ген бетте өзін білетін жора-жолдас­тарын іздеп тауып алды
Оларға жол дорбасындағы сызбаларын жайып тас­тап, көмек көрсетуін өтінді
Достары бұл шаруаға құлшынып, жанып түсті дейсің! Мұнда да тура госпи­тальдағы сияқты жағдай қайталанды
Сменадағы жұмыстары аяқталған соң жолдастарының біреуі Михаил Тимофеевичтің айтуымен қажетті темірлерді кеседі, екіншісі сызба суреттегі бейнеленген бөлшектерді жонады, үшіншісі детальдардың артық-кемін өлшеп егейді… Осылайша бес айдай уақыт өтті
Ақыры оның «белбаласы» дайын болып, сынақтан өткізетін де күн туды
Бәрі де толқулы еді
Соның ішінде автордың сезім-күйін айтып жеткізу…
Жоқ! Уақыт босқа өтпепті! Төгіл­ген тер текке кетпепті! Матайдың елсіз құмындағы байқауда Михаил Калашниковтың «пистолет-пулеметі» өзіне тән дауыспен «тыр-тыр» етіп сөйлеп қоя берді
Нысана алынды! Бұл 1942 жылдың күзі болатын.
Осы оқиғадан екі-үш күн өткен соң біздің кейіпкеріміз Матайға тоқтаған жүк пойыздарының бірімен іргедегі Алматыға жүріп кетті
Ойы – жаңадан жасалған қаруды облыстық әскери комиссариатқа апарып көрсету
Мұнда адамдар көп екен
Бәрі де иін тіресе кезек күтіп тұр
Солардың арасынан әрең дегенде сыналай өтіп, қабылдау бөлмесіне кірген ол адъютантқа:
– Майдан госпиталінен тылға емделуге келген танкиспін
Өнертап­қыштықпен шұғылданамын
Мұндағы бос уақытымды пайдаланып, көптен бері ойластырып, қолға алып жүрген ісімді бітірген жайым бар
Ол – жаңа үлгідегі автомат қаруы
Соны полковникке көрсеткім келеді, – деді.
– Сіз не айтып тұрсыз? – деп шошып кетті Михаил Тимофеевичтің мына сөзін естіген адъютант
– Тылда жүріп… соғыс жағдайындағы тәртіпті біле тұрып… Қалай мылтық жасап жүрсіз? Оған кім рұқсат берді? Тоқта… Тоқтай тұрыңыз!
Осылай деп айғай-шу көтерген ол өнертапқыш сержанттың «пистолет-пулемет» ілінген шинелінің етегін жасқай берді
Сөйтті де көрші бөлмеден екі жауынгерді шақырып алып, Михаил Тимофеевичті сол жерде дереу тұтқынға алды
Ол, міне, осылай алғаш рет гауптвахтаға түсті
Істің түсініксіз жағдайға қарай ойысып, мүлдем басқаша сипат алып бара жатқанын байқаған кейіпкеріміз енді Алматыдағы өзін білетін таныстарына сәлем айтып, солардың көмекке келуін ойлай бастады
Есіне алғаш түскені, 1936-1937 жылдары Түрксібтің Матайдағы комсомол ұйымын басқарған, енді Қазақстан ЛКСМ Орталық Комитетінде қызмет істеп жүрген Иосиф Коптев деген жолдасы болды
Күзетші ­жауынгерге жалынып-жалпайып, міне, соған хабар беруді өтінді.
Ертеңіне жағдай мүлде күрт өзгеріп сала берді
Комсомолдың Орталық Комитетінен келген жолдасы мұны кепілдікке алып, қуанышты бір хабар айтты
Облыстық әскери комиссариатта болған оқиға респуб­лика Үкіметі басшыларының да құлағына жетіпті
Сондықтан олар өнертапқыш сержантты көріп, әңгімелескісі келеді екен
Осыны айтқан Иосиф Коптев көп кешікпей мұны Қазақстан Компартиясы Орталық Комитетінің өнеркәсіп жөніндегі хатшысы Ахметжан Қойшығұловтың кабинетіне алып келді.
– Оғаштық үшін кешіріңіз
Кешегі кеткен ағаттық жөнінде әскери комиссардан қатаң сұрайтын боламыз, – деді ол кісі
Сөйтті де автоматты алып қарай бастады
Ұзаққа созылған әңгімеден кейін Үкімет адамдары мынадай тоқтамға келді
Сержант Михаил Калашниковтың жаңадан жасалған қаруы – назар аударуға тұрарлық дүние
Тек оны жетілдіру қажет
Ол үшін автор Алматыға Мәскеуден көшіп келген С.Орджоникидзе атындағы авиация институты (МАИ) мамандарымен бірігіп жұмыс істеуі тиіс.
Зауыттың аты зауыт
Ол стансадағы депоның шеберханасы емес
Әрі мұн­дағы бесаспап мамандарды айт­саңызшы! Ой өрісі де, істеген ісі де өзгеше
МАИ-дағы өткен үш ай ішінде жоғарыдағыдай білікті жандардың көмегімен ­Михаил Калашниковтың «белбаласы» адам айтқысыз өзгеріп шыға келді
Бойындағы артық-кемі алынып тасталып, сыптай болған автоматты енді иесімен бірге «қару құдайы» генерал А.А.Благонравовқа көрсету қажет болды
Бұл кісі ол кездері соғыс жағдайына байланысты Мәскеу­ден Өзбекстан жеріне көшірілген Ф.Э.Дзержинский атындағы артиллерия академиясында жұмыс істейтін еді
Самарқандқа өзін іздеп келіп, кіре берісте сымша тартылып сәлем берген сержантты қарт конструктор жылы шырай таныта қарсы алды.
– Кіріңіз
Келіңіз, құрметтім! – деп ерекше ықылас танытқан ол кісі бірден қаруды алып қарай бастады
Бөлшектеп көріп, қайта құрастырды
Басқа винтовка, карабиндердің детальдарымен салыстырды
Әңгіме ұзаққа созылды
Қоштасарда генерал Мәскеуге: «Айрықша өнертапқыштық, үлкен күш-жігер мен еңбек, бірқатар тех­никалық мәселелерді шешудегі даралық Калашников жолдасқа техникалық білім беруді тілейтін талантты шебер деп қарауға міндеттейді
Сөз жоқ, бұл жігіттен жақсы конструктор шығады» деген пікір жазып берді.
«Қару құдайының» жоғарыдағы хаты Михаил Тимофеевичті қанат­тандыра түсті
Рас, Мәскеу түбіндегі полигонға келіп, алғашқы сынақтарға қатысқанда ол қару-жарақ жасау ісінің шеберлері Дегтярев, Симонов, Шпагин және Судаев сынды тарландармен таласа алмайтынын білді
Жас өнертапқышқа қажеті – ізденіс, ізденіс тағы да ізденіс еді
Ол мұны жақсы түсінді
Сөйтті де осы қамалды алуға бел шеше кірісіп кетті
Бір тәуірі, бұл полигонда оқу және жұмыс істеу үшін барлық жағдай бар-тын
Жанында белгілі конструкторлар еңбек етті
Мұнда сондай-ақ кітапхана, қару-жарақ мұражайы болды
Мұның бәрі оған үлкен жігер беріп, баға жетпес мүмкіндік туғызды.
Осылайша 1944 жыл да келген…
…Жер-жиһанды Жеңіс атты қуа­нышты сөзбен дабылдатып 1945 жыл өткен.
Үміттендіріп 1946 жыл да біткен…
1947 жыл еді
Мемлекеттік комиссия ішінде Михаил Калашников бар 6 конструкторды полигонға шақырды
Жаңа қаруларды сынауға рұқсат берілді-ау ақыры… Қалай болар екен? Осы сұрақ олардың әрқайсы­ның жүрегін діріл қақ­тырғаны анық
Енді ше? Қаншама жылғы еңбектің қорытындысы десеңізші бұл…
Сонымен полигондағы байқау басталып кетті
Стволдың шыдам­ды­лығын тексеруге арналған үзіліссіз атыс… Нысананы дәл алуды тексерген жекелеген сынақ… Басқа да толассыз бұйрықтар… Қойылған талаптың қаталдығы сондай, алғашқы күннің өзінде-ақ атақты Шпагин еңсесі түсіп үйіне қайтты
Содан соң Дегтяревтің жолы болмады
Келе-келе Судаев та сыр берді
Полигонда енді үш-ақ үміткер қалды
Соңғы тур әскери жорық жағдайын еске түсіретін
Курсанттар автоматтарды суы бар жыралармен алып жүріп барып атты
Сусыған құм үстімен және шаңды жолмен сүйретіп отырып та сынады
Одан соң бұл қарулар жарқабақтан етектегі қойтас үстіне тасталынып та көрілді
Бірақ солардың бәрінде де Калашниковтың автоматы дәл атудан, кідіріссіз оқ шығарудан жазбады
Қатал емтихан АК-ның үздік сапада екенін көрсетіп, оның авторына жеңіс әкелді
Содан арада біраз уақыт өткен соң, яғни 1949 жылы орталық газеттер беттерінде: «Бірінші дәрежелі Мемлекеттік сыйлық қару түрін дайындағаны үшін аға сержант Калашников Михаил Тимофеевичке берілді» деген хабар шықты
Сөйтіп, 7,62 миллиметрлік патронға арналған АК автоматы КСРО атты алып державаның армиясына негізгі қару ретінде қабылданды.
– Мемлекеттік сыйлыққа 16 мың сом ақша алдым, – дейді Михаил ­Тимофеевич
– Ол кезде бұл дегеніңіз үлкен байлық болатын
Оның 5 мың сомына сол уақытта жаңадан шыға бастаған «Победа» жеңіл мәшинесін сатып алғаным есімде.
Осыдан кейін Үкімет оны Ижевск қару-жарақ зауытындағы конс­трук­торлық орталыққа жұмыс істеуге жіберді
Мақсат – АК-ның жаңартылған түріне (АКМ) қол жеткізу еді
Оған Михаил Тимофеевич сегіз жылға жуық уақытын жұмсады
Осы кезде, яғни 1957 жылы ол қайғылы хабар естіді
1942 жылы Матайда бір баласымен қалған әйелі маневр жасап жүрген пойыздардың арасына түсіп қайтыс болыпты
Дереу жолға жиналды
Бұл Қазақстанға оның араға 15 жыл салып барып оралғаны еді
Осы сапарында ол Матайдағы анасыз қалған жалғыз ұлы Викторды өзімен қоса ерте кетті де, Ижевскіге барып екінші рет отбасын құрап, өмір бойы сонда тұрақтап қалды.
– Қазақстандағы кішкентай ғана нүкте – Матай стансасы есіме түссе, өз басым оны ылғи да зор сүйіс­пен­шілікпен еске аламын, – дейді Михаил Тимофеевич
– Себебі бұл жер менің өмірбаянымдағы екі үлкен оқиғаның куәгері
Оның біріншісі, өзіме шексіз даңқ сыйлаған жаңалығым – АК-ның алғашқы нұсқасының тұсауы кесілген жер болса, екіншісі, өмірімнің жалғасы, мұрагерім Виктордың іңгәлап жарық дүние есігін ашқан, балалық шағы өткен мекені
Иә, Матай – менің осындай қос қуанышымның куәгері.
…Француз социологтары 2000 жылы ХХ ғасырда адамзат ғұмырына тү­бегейлі өзгерістер енгізуге себеп болған жаңалықтар тізімін жария­лаған
Олардың ұзын саны отыз шақты
Тізімді 1903 жылы америкалық ағайынды Райттар ойлап тапқан аэроплан бастайды
Содан бері азаматтық авиация қызметін 1,6 миллиард адам пайдаланған екен
Екінші орында 1908 жылы ұйымдастырылған «Форд Т» автокөлігінің сериялық өндірісі тұр
Қазір әлемдегі көлік саны жарты миллиардқа жеткен
Таңдайға тәттілігімен сезілетін, өндірісі 1915 жылы ашылған Кока-кола да осы тізімнен ойып тұрып орын алған
Социологтар пікірінше, 1919 жылы тоңазыт­қыштың, 1920 жылы теледи­дардың қолдануға енгізілуі адам тұр­мысына айтарлықтай әсер еткен
Сарапшылар дерегіне қарағанда, бүгінде теледидар француздар отбасының тек алты пайызында ғана жоқ екен
1945 жылы компьютер дәуірі басталды
1947 жылдың айшықты оқиғасы – Калашников автоматының (АК) пайда болуы дейді француздар
Зерттеу мәліметтері бойынша әлемде оның 60 миллион данасы жасалған.
ХХ ғасырдағы жаңалықтар тізімін осы жерден үзейік те, енді мына пікірге ой жіберейік
Америкалықтар кезінде: «Орыс сержанты бүкіл Варшава блогын қаруландырды» деген болатын
Алайда сол «орыс сержанты» қаруының бүгінде бүкіл әлемге әйгілі екенін ескерсек, бұл пікір де қазір көмескі тартты деуге әбден болады
Ол жасаған нұсқаларды әскердің шағын топтары да, жер қайыстырған құрамалар да қолданысқа енгізген
Әрі бұл қару әлемнің 55 мемлекетіне экспортталады
Түрлі деректерге қарағанда, нысана алу қабілеті 800 метрге дейін жететін, стволының өміршеңдігі 18 мың оқ шығаруға шыдайтын, кәдімгі және із тастаушы, сондай-ақ сауыт бұзар-күйдіргіш оқтармен атыла беретін Калашников автоматы әлемдегі 6 мемлекеттің туы мен елтаңбасынан орын алған.
– Осыдан 15 жыл бұрын Мәскеу түбіндегі «Выстрел» жоғары курсының тыңдаушылары алдында лекция оқы­дым, – дейді Михаил Тимофеевич
– Негізінде, бұл сол кездегі бізге достас Азия және Африка елдерінен келген әскери элита еді
Мен сөзімді аяқтап бола бергенде, қолында кішкентай ғана жалауы бар тығыршық денелі африкалық, Мозамбиктің қорғаныс министрі орнынан көтерілді
«Жас республикамыздың жалауында құр­метті конструктор қаруының бейне­ленгенін мақтаныш сезіммен жеткізгім келеді
Шет жерлік империалистер езгісіне қарсы күресте бұл автомат түрі біздің символымызға айналды
Ал оның жанындағы ашық кітап – сауатсыздыққа қарсы күресті, кетпен – бұғаудан босатылған еңбекті бейнелейді» деді ол маған.
Шетелдіктер айтпақшы, Калаш­ников­тың шабуылға оңтайлы винтовкасы бүгінде жаяу әскердің ең көп таралған автоматтық қаруы
Вьетнам, Ауғанстан, Никарагуа, Африка құрлығында, Таяу Шығыс пен Жер шарының басқа да «ыстық нүк­телерінде» сынақтан өткен АКМ өзін ең сенімді, тиімді және құры­лымы жағынан қарапайым екенін дәлелдеді
Осы орайда мынадай сирек деректі келтірген жөн болар
Вьетнам соғысында көз жұмған америкалықтардың 30 пайызы дәл сын сағатта мылтығының сыр беруі себебінен қаза болған
Ал АКМ-мен қаруланған әскерде мұндай жағдай мүлде тіркелмеген
Табиғаттың ең бір қатал кездері – аптап ыстық, нөсерлі жауын, батпақ пен шаң-топырақ арасында да бұл автомат өзінен қажет етілген талаптардың бәрін шайқастарда мүлтіксіз атқарған.
…Михаил Тимофеевич Калашников біз өзімен кездескен сол 2003 жылы Ижевск қаласында тұратынын айтты
Сөзіне қарағанда, ол тым қарапайым өмір сүреді екен
Автомат атасының бар табысы – «Ижмаш» концерніндегі қару жасайтын конструкторлық орталық жетекшісіне төленетін жалпыға бірдей зейнетақы мен жалақы
Зауыттың беретіні небәрі 5 мың 800 рубль (190 доллар шамасы), қосымша әскери зейнетақысы бар, көп дегенде ол 200 доллардан аспайды
«Ижевскінің құрметті азаматы» атағына 4500 рубль (150 доллар) және Ресей Президенті арнайы тағайындаған осынша сомадағы зей­нета­қыны алып тұрады
Бәрін қос­қанда 900 доллар
Батыс өлшемімен қарағанда, ортанқол тірлікке жарап жатқан қаржы – Ресей, әсіресе Ижевск қалашығы үшін әжептәуір дәулет.
…Жоғарыдағы әңгіменің бәріне біз даңқты конструктордың Астанаға келген күні республикалық Ұланның штабында болған кездесуде қаныққан едік
Ол 2003 жылғы 6 мамырдың кеші болатын
Ертесінде Михаил Тимофеевич аталмыш әскери құрылымның жауынгерлері арасында болды
Ұлан­ның бас корпусы мен казармаларын аралап көріп, осындағы «Құрметті меймандар» кітабына қолтаң­ба қалдырды
Ал 8 мамыр күні қарт конструкторды республика Президенті Нұрсұлтан Әбішұлы Назарбаев қабылдап, оған І дәрежелі «Достық» орденін табыс етті
84 жастағы автомат атасының елордадағы болған күндері туралы айтар әңгіме, міне, осы.
Жанболат АУПБАЕВ,
Қазақстанның еңбек сіңірген қайраткері
