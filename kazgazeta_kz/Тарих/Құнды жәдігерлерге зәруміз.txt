Рухани байлығымызды молайта түсудің, еліміздің өткен тарихын, дәстүріміз бен салтымызды, халықтық қалпымызды, тіліміз бен дінімізді, әдебиетіміз бен жырымызды сақтап қалудың бір жолы – музейлеріміз.
Музейлер ұлттың ұлылығын ұлық­тайтын мекеме, ұлттық құндылық­тарымыз сақталатын халыққа таныстырылатын да бірден-бір орын
Өзге елге барған адамдар сол елдің тамыры тереңдегі тарихымен танысу үшін музей аралайтыны белгілі.
Барлық музейлердің атқаратын қызметі – халқымыздың тарихи — мәдени мұрасын қазіргі күн талабына сай әртүрлі тәсілдермен ұқсатып, көрсете білу
Бұл орайда ғылыми – зерттеу жұмысы дұрыс жолға қойылған, қалың көпшілікке құнды жәдігерлерді көрсете алатын Сүйінбай Аронұлы әдеби-ескерткіш музейінің орны ерек­ше
Бұл көп салалы мекеме болған­дық­тан онда жүргізілетін зерттеулер де кешенді және жан-жақты сипат алады
Музейдің ғылыми-зерттеу, ғылыми-экспозициялық, ғылыми – көпшілік насихат жұмыстарының негізгі нысаны бағалы жәдігерлеріміз
Ғылыми зерттеу және жинастыру жұмыстарының нәтижесінде қолдағы жәдігерлерді жүйелеу, ұлт тарихының қымбат мұрасы ретінде көпшілік ­назарына ұсыну музей қызметкерлерінің міндеті
Музей қорына негізінен ата-бабамыздан мұра болып қалған, хал­қымыздың өткен тарихын, қол өнері мен салт-дәстүрін, әдет-ғұрпын дәріптейтін жәдігерлер қабылданады
Музей қызметкерлері де бұл күнде ата-бабадан қалған құнды тарихи жәдігерлерді іздестіруде
Сон­дық­тан әрбір ұлтжанды азамат бірегей жәдігерлер қолдарына түссе музейге өткізулеріне болады.
А.СӘДУАҚАСОВА,
Сүйінбай Аронұлының 
әдеби-мемориалды 
музейінің меңгерушісі
Алматы облысы
