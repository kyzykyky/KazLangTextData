БАДАМ АУЫЛЫНЫҢ ТҮЛЕГІ
Оңтүстікті ұлтымыздың ұйытқысы деп бекер айтпайды
Өйткені бұл өңірде ұлтымыздың барша өткен тарихы мен дәстүрін жетік білетін, тіліміз бен дінімізді ардақ тұтар көкірегі тұнған шежірелі ақсақалдарымыз ғұмыр кешіп жатыр.
Осындай киелі ауылдардың бірі – Ордабасы ауданына қарасты Бадам дер едік
Жан-жағы ерте көктемнен сонау қара күз келгенше жасыл желекке оранып тұратын қонысты білмейтін қандастарымыз да жоқ шығар-ау?!
Бұл елді мекен өзінің өресі биік азаматтарымен де аты шыққан
Сондай асыл ағаларымыздың қатарына Қаражан Тұрашұлын да қосар едік
Себебі бұл ағамыз – бүкіл саналы өмірін адал еңбек етуге бағыштаған жан.
Ол 1936 жылы 6 наурызда дүниеге келді
Міне, содан бері де 76 жыл болыпты
Бұл кі¬сімен кездесіп, сөйлесудің өзі – үлкен ғанибет.
Қарекеңнің басқалардан ерекшелігі – әзіл-қалжыңды жақсы түсінеді
Сондықтан болса керек, үлкенмен де, кішімен де тең дәрежеде сөйлеседі
Жастар жағы да осындай кемел, адамгершілігі мол ақсақалдарға жуық келетіні белгілі
Әрі олардың айтқан әңгімелерін жадында сақтайды.
Осы дүниені жазбас бұрын кейіпке¬ріммен тілдестім
Ә дегеннен түйгенім, ол өмір көрген, жаман мен жақсының парқын жақсы ажырата білетін қарттардың бірі болып шықты
Сондықтан шығар, әңгімеміз тез жарасып кетті.
Содан бері де арада біршама уақыт өтті
Қазір осынау жаны жайсаң ағамызбен сонау Қостанайда тұрсам да жиі хабарласып, телефон арқылы хал-жағдайын біліп тұрамын
Қа¬ражан ақсақал да менің дауысыма әбден үйреніп қалыпты
Бірден: «Сен Оразалысың ба? Үй-ішің аман ба, қалқам? Қостанайдағы барша ағайындарға Шымкенттен ең ыстық сәлемімді жеткізуді ұмытпағайсың», – дейді.
Жылы сөз де адамға ерекше қанат біт¬іріп, күш-қуат береді
Сол сәтте көңілім көтеріліп, шаттанып қалатынымды да жасыр¬май¬мын
«Осындай абыз қариялар ара¬мыз¬да көп болса ғой» деген ойда қаламын
Өйткені қазір мұндай ісі мен сөзі бір жерден шығатын данагөй, көнекөз қарттарымыздың жылдан-жылға күзгі жапырақтай селдіреп бара жатқандығы да жасырын ба?
ӘРКІМНІҢ ТАҒДЫРЫ
ӨЗ ҚОЛЫНДА
Қаражан аға зейнеткерлікке шыққанша кәдімгі қарапайым ғана жүргізуші болды
Ғұмырында өзгелерге осындай маман¬дықпен де үлкен абыройға кенеліп, қалың жұртшылықтың арасында ерекше құрметке бөленуге болатындығын әбден дәлелдеді.
Сырт көзге жүргізушілік оңай болып көрінуі де мүмкін
Шын мәнінде, ол да үлкен білгірлікті, шыдамдылықты, қажыр-қайраттылықты қажет етеді
Себебі жыл он екі ай ауылдық жерлерде оның әріптестерінде тыным деген болмайды.
Өткен өмірінде талай жауынды-ша¬шынды, қарлы-боранды, кәдімгі қарғаның миы қайнайтындай аптапты күндері де сапарда жүрді
Соның бәрі де – өзінің жас¬тайынан тиянақтылығының, бастаған істі кейінге қалдыруға болмайтын мұқият¬тылығының арқасы.
Қарекеңдер ұзақ уақыт жолда жүрген¬діктен бе, көліктің мән-жайын жақсы біледі
Машинасына қарап оның иесінің қандай азамат екендігін айтып береді
Шаруашылықтың тынбайтын шаруаларында жүріп, талай рет мақтауға ие болды
Ел арасында «біздің іскер Қаражан» атанды.
Азаматтық борышын өтеп туған жерге оралған соң да еңбекке білек сыбана кірісіп кетті
Сөйтіп, Бадам ауылының мақтан тұтар, ардақты азаматтарының біріне айналды
Үйдің шырайын келтіріп отырған ғұмырлық серігі Зәбира апамыз да ¬– осы өңірге танымал, жұрт арасында сыйлы ана.
ӨМІРДІҢ МӘНІ — БАЛАЛАР
Бірде сәті түсіп, Қаражан ағаның кәсіпкер ұлы Әлижанмен және келіні Әсиямен жүздесіп, сырластым
Бұл інімнің де сөзінен «Әке көрген оқ жонар» демекші, отбасында жеткілікті тәрбие алғандығы көзге ұрып тұрды
Келіншегі Әсия екеуі қос аққудай әдемі жараса ғұмыр кешуде.
Әлижанның айтуына қарағанда, әкесі Қаражан мен анасы Зәбира – оңтүстікке белгілі жандар
Екеуінің бір шаңырақтың астында бақытты өмір сүріп келе жатқан¬дарына елу үш жыл болып қалыпты.
Қонақжай, барын өзгелермен бөлі¬суге дайын тұратын шаңырақтың тұң¬ғышы – Қалижан
Ол да – ата-анасының қамқоршысы
Оның келіншегі Мая да – білікті ұстаз
Жас ұрпақты тәрбиелеуде көп еңбек сіңірген мұғалімдердің бірі.
Жоғарыда есімдері аталып өткен ұлы Әлижан мен келіні Әсия кәсіпкерлік¬пен айналысады
Әлижанның көпшілікпен тіл та¬быса жұмыс істеуінің арқасында жылдан-жылға қызметінің аясы да кеңейіп келеді
Жора-жолдастарының арасында беделді
Әсия да екі жақтағы туыстардың қадірін жете біліп, бағалайтын қарындастарымыздың бірегейі екендігін алғаш көрген кезде-ақ байқадым.
Әулеттегі Әзизжан да кішкентайынан еңбекқор болып өсті
Қазір әке-шешесімен бірге тұрады
Ол да бизнеспен шұғылда¬нады
Оның жұбайы Меруерт келініміз де ата-енесінің алдында бәйек болып, үлкен кісілерді сыйлап тұрады.
Шаңырақтағы ұлдардың бірі Пернехан ағалары секілді кәсіпкер
Өмірде барлығы да адал еңбекпен келетіндігін жете ұққан ол тыным тапқан емес
Еңбегі де жанды
Қазір оның есімі сол аймаққа белгілі
Оның келіншегі Нұржамал болса, көптің батасын алып жүрген ақ халатты абзал жан
Кейінгі жастар осы ағалары мен апаларына еліктейді
Өскенде солардай болсақ деп армандайды.
Қыз — өріс
Бұл киелі шаңырақтың иелері Қаражан ағамыз бен Зәбира апамыз алақандарына салып, аялап өсірген қыздары Гүлнәр, Гүлзира, Айгүлдер де кішкентайларынан ата-анасының тәлімді тәрбиесінің арқасында өз қатарларынан қалған жоқ
Өмірден өз орындарын тапты
Олардың жұбайлары Рақым, Мұрат, Еркіндер де – сыйлы азаматтар.
БЕЙНЕТТІҢ ЗЕЙНЕТІ
Қаражан ағамыз кезінде небәрі 7-сыныпты ғана бітірген
Бірақ ақыл-парасаты, ойлау қабілеті, таным-түйсігі ғажап
Өйткені ол өмір университетінен өтті
Көп жайды тоқыды
Сол себептен де оны тыңдау кімге болсын қызықты.
Кезінде өзі ауылдан алысқа ұзап, тиянақты білім алмаса да, жұбайы Зәбира апамыз екеуі ұл мен қыздарының талабын қолдап, оларды оқытуға барын салды
Қазір енді перзенттері соның жемісін көріп жүр.
Отағасы бұл күндері жасы 76-ға келіп қалса да, үйде қарап отыруды жаны қаламайды
Сондықтан зейнеткерлікке шыққалы бері де шама-шарқы келгенше балаларына ақылшы болып, қолынан келген жұмыспен айналысады
Өздерінің «Арман» деп аталатын шағын дүкендері бар.
Жеке үйде тұрған соң, бау-бақша да өсіреді
Қорада мал да ұстайды
Мұның бәрі де – сайып келгенде, сол баяғы немере-шөберелерінің қамы
Олар «жеміс-жидекті базардан сатып алмай, үйден алса екен» дейді.
Өз халқының салт-дәстүрін, әдет-ғұрпын, мәдениетін бір кісідей құрметтеп, оған барынша ден қоятын ақсақал өмірден түйгендерін ұлдары мен қыздарына да айтып отырудан еш жалыққан емес.
Қарекеңнің бойындағы кейінгі жастар¬ға үлгі боларлық тағы бір ерекше қыры — қазақтың өнері мен мәдениетін қас¬тер¬лей¬тін¬¬дігі
Ол әсіресе, ұлтымыз¬дың еж¬ел¬ден келе жатқан дәстүрлі әндерін сү¬йіп тың¬дайды
Шығармашылықпен айналысатын адамдарға құрметпен қарайды.
Өзінің де ән айтатын қабілеті бар
Жастық шағы бірге өткен замандастары той-томалақта, басқа да бір қуанышты басқосуларда оны қауқалап, өлең айтқызады
Бұл да бұлданып жатпайды
Өзінің жүрегі қалаған әндерді шырқай жөнеледі.
Оразалы ЖАҚСАНОВ
Оңтүстік Қазақстан облысы
