Ақындар мен батырлардың өлкесі, қасиетті Аякөз өңірі үшін биылғы жыл ерекше жыл деуге негіз бар.
Күлдір де күлдір кісінетіп,
Күреңді мінер ме екеміз.
Күдеріден бау тағып,
Ақ кіреуке киер ме екеміз! –
деп өзі жырға қосқан Ақтамберді жырау­дың сауыты таяуда Аякөз мұра­жайы экспозициясының төрінен салтанатты түрде орын алды.
1768 жылы 93 жасында дүниеден өткен Ақтамбердінің зираты бүгінгі Шы­ғыс Қазақстан облысы, Абай ауданына қарасты Жүрекадыр жерінде.
Қасиетті топырақта батырдың ұр­пақ­тары өсіп-өніп отыр
89 жастағы кө­не­көз қария, Ұлы Отан соғысының ар­дагері, Аякөз қаласында тұратын Асхап Жұмаділов – Ақтамберді жыраудың алтыншы ұрпағы
Ағымдағы жылдың нау­рыз айында Семейдегі өлкетану мұра­жайы­на арнайы келген ақсақалдың құнды мәліметі ерекше назар аударарлық болды
Қорда көненің көзіндей сақталып келген сауыт атақты бабасына тиесілі екенін тебірене әңгімелеген еді.
Құнды жәдігер тарихын қайтара оқырман есіне салған жөн болар
Асхап ақсақалдың айтуы бойынша, 1920 жылдары еліміздегі аласапыран кезеңінде Ақтамберді ұрпақтары Қытайға үдере көшкенде, қызылдардың қолына түскен
Соғыс аяқталғаннан кейін ағасы Асхапты мұражайға апарып, атадан қалған жалғыз мұраны көрсеткен екен
Мұражай қорының жәдігерлер қабылдау жазбаларында сауыттың ХХ ғасырдың 30-жылдары Семей тәркілеу комитеті арқылы келіп түскендігі көрсетілген
Тіркеу нөмірі – КП №1041
Алайда күні бүгінге дейін тарихы беймәлім сауыт сексен жылдан астам қорда жатқан.
Зерттеуді қажет деп санаған мұ­ражай басшысы Б.Теміров жәдігерді арнайы мамандарға сараптамаға жі­берген-ді
Ғылыми сараптаманы этнограф-қару зерт­теуші, тарих ғылымдарының канди­даты, «Қа­зақтың дәстүрлі қару-жара­ғының этно­графиясы» кітабының авторы Қа­лиолла Саматұлы Ахметжан жүргізді.
Зерттеу нәтижелеріне кезек берейік: «Сауыт қысқа жеңді, қысқа етекті жейде түрінде, жағасы жоқ, жағасының ойығы дөңгелек болып жасалған
Сауыт сым темірден соғылған, ұштары екі түрлі әдіспен бекітілген шығыршықтардың екі типінен тоқылған
Шығыршықтың бірінші типінің ұштары тікенше түріндегі шегемен бекітіліп қосылған
Шығыршықтың екінші типі – темір пластинадан тұтастай шабылып алынған шығыршықтар
­Сауыт тоқылымында шығыршықтардың осы екі типінің қатарлары кезектесіп өріліп отырады
Сауыттың кейбір жерлерінде ұштары ұсталық әдіспен бекітілген шығыршықтар да кездеседі
Шығыршықтарының сыртқы диаметрі 1,2 см, ішкі диаметрі 0,9 см
Сауыт көп қолданыстан тозған, әр жерінде тесіліп, етегі жыртылған
Сауыттың салмағы ­10 кг-ға жуық».
Қарастырып отырған сауыт «шөже көз кіреуке» түріне, ал жасалу мәнері жа­ғынан ХVІІ-ХVІІІ ғ.ғ
жататынын көрсетеді.
Қазақтар кіреукені өздері де жасаған, басқа халықтардың кіреукелерін де қол­дан­ған
Шығыста кіреукенің жасалу тех­но­логиясы біркелкі болғандықтан, бұл кіреу­кенің нақты қай жерде жасалғанын анықтау мүмкін емес».
Сонымен зерттеу нәтижесі батыр жыраудың ұрпағы Асхап Жұмаділовтың айтқанын дәлелдей түсті.
Иә, бабадан қалған мұра Алаш жұр­тының бодандық қамыты сыпырылып, азаттықтың аспанында тәуелсіздік туынының желбіреген бүгінгі күнін күт­кендей.
Өшкені жанғандай, өлгені тірілген­дей болып, Аякөз мұражайына қалың жұрт жиналды
Семей мұражайының фи­лиалы – Аякөз өлкетану мұражайы орта­лық көше бойында екі қабатты жаңа ғимаратта орналасқан
Салтанатты шараны ашқан Семейдің тарихи-өлкетану мұражайының директоры Бекен Теміров көне жәдігер тарихына тоқталып, жиналған жұртшылықты батыр бабамыз мұрасының атамекеніне келуімен құттықтады.
Шараның құрметті қонағы Асхап Жұмаділов бастаған ақсақалдар, аудан­дық мәслихат басшысы Төлеухан Бозтаев, аудандық «Мөлдір сана» газетінің бас редакторы Бақытөмір Шалғынбаев және мәдениет мекемелерінің қызмет­керлері қатысып, жастарға тәрбие мен білім беруде осындай құнды мұралар­дың зор маңызын атап өтті.
Өзінің жанкешті ерлігімен де, жа­лынды жырымен де танылған Ақтам­берді жырау есімін ұлықтап, өнегесін ұрпақ санасына сіңіру – мұражайдың қастерлі бір парызы болмақ.
Шынар САДЫҚОВА,
Семей тарихи-өлкетану мұражайы
Шығыс Қазақстан облысы
