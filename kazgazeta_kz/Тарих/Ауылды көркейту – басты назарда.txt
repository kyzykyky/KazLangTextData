2003 жылы тағдырдың тәлкегімен әлемнің 42 еліне шашылып кеткен қазақтарды Отаны­на қайтарудың мемлекеттік бағдарламасы қабылданды
Шетелдерде өмір сүріп жатқан этникалық қазақтардың елге оралуына жағдай туғызды
ҚР «Халықтың көші-қон туралы»  Заңына сәйкес жаңа бағдарламада оралман мәртебесі айқындалды, оралмандардың Қазақстанға көшіп келу квотасы белгіленді
Қажетті құжаттарды рәсімдеу тәртібі жеңілдетілді
Осындай шаралардың нәтижесінде тек 2003 жылы Қазақстанға 5 мың қазақ отбасы көшіп келді
Алдағы жылдарда оралмандардың иммиграция квотасын 15 мың жанұяға дейін көбейту көзделді
Оралмандардың көші-қонына және үй алуына 9,8 млрд  теңге қаржы бөлу белгіленді.
2003 жылы ЖІӨ жан басына шаққанда 2000 АҚШ доллары болып, Қазақстан ЖІӨ көлемі бойынша Ресейден кейінгі орынды иемденсе, басқа әлеуметтік-экономикалық көрсеткіштер бойынша ТМД елдерінің алдына шықты
1999-2003 жылдар аралығындағы 5 жылда ЖІӨ өсімі 53% болып, жалақы 2 есеге артса, жұмыссыздық 400 мың адамға кеміді
Жұмыссыздық пен кедейлікке қарсы 3 жылдық Бағдарламаны жүзеге асыру барысында тұрмысы нашар халықтың үлесі 25%-ға азайды
Қазақстан халықаралық қаржы ұйымдарынан алған қарыздарын дер кезінде қайтара бастады.
2003-2005 жылдарды Президент ауылды қолдау жылдары деп жариялады
Себебі Елбасы Қазақстанның болашағы аграрлық жаңаруда екендігін жақсы түсінді
Қазақстанның азық-түлік қауіпсіздігі ауылшаруашылығының заманауи талаптарға сәйкес дамуына тәуелді еді
Мемлекеттік бағдарламаларды іске асыру жоспарланды
Олар: агроөнімдерді өсіру және ауылдық жерлерді дамыту
Бұл жұмысты жүргізу мақсатында шаруалар жинақталып қалған 1 млрд доллар көлеміндегі қарыздарынан босатылды
Мемлекеттік бюджеттен 2003 жылы 55 млрд теңге бөлінсе, 2004 жылы 100 млрд теңге бөлу қарастырылды
Тек 2003 жылдың өзінде ауылдарда 110 мың адамға жұмыс орындары ашылып, елдегі ауылшаруашылығы өндірісі рентабелдігі 22% жақсарды
Осы жылы ауыл-селоларда 93 мектеп, 97 денсаулық сақтау мекемелері және 251 ауызсумен қамтамасыз ету қондырғылары іске қосылды
Тәуелсіздіктің алғашқы жылдарында мұндай көрсеткіштер арман сияқты көрінетін.
Елдің астықты аймақтары ешбір айқай-шусыз жылына 16-17 млн гектар жерді өңдеп 12-15 млн тонна астық алуды дәстүрге айналдырды
Әр жылда 1 млрд пұттан артық өнім алынып, оның 4-5 млн тоннасы әлемдік нарыққа шығарылып отырды
Қазақстан әлемнің 40 мемлекетіне сапалы астық пен ұн сатуды дәстүрге айналдырды
Қазақстан аштық қыспағына түскен Ауғанстан, Тәжікстан, Ирак халықтарына азық-түлік, астық өнімдерімен көмек берді.
Ауыл жылдарында істен шығып, эрозияға ұшыраған жерлерді қалпына келтіру маңызды болды
Мысалы, тың өлкесіндегі 26 млн гектар алқаптың 8 млн гектары құнарлылығынан айырылып, айналымнан шығып қалған еді
Экологиялық дағдарыс пен сусыздық кесірінен 300-ден астам ауылдық мекендер тарап кетсе, 136 елді мекен тарауға жақын тұрды
Міне осындай, олқылықтарды және қателіктерді жеңіп жаңа тұрпатты ауылшаруашылығы кешенін жасау міндеті Қазақстанның алдында тұрды
Қазақстан халқы ел экономикасының даму болашағын ауыл өндірісімен байланыстыра бастады.
2003 жылы Қазақстанның рухани өмірінің жандануына елеулі үлес қосқан оқиға ақын, жырау, қолбасшы Махамбет Өтемісұлының 200 жылдық мерейтойының ЮНЕСКО көлемінде аталып өтуі болды
Бостандық үшін күрескер, жалынды ақын Махамбеттің 200 жылдығының аталып өтуі ел халқының тарихи санасының жаңғыруына, тәуелсіз мемлекеттіліктің қадір-қасиетін терең түсінуге ықпал етті
Махамбет пен оның ержүрек досы Исатай 1836-1837 жылдары батыс өңіріндегі қазақтардың орыс патшалығының озбырлық саясатына қарсы әділетті күресін жүргізді
Жас ұрпаққа Исатай мен Махамбет үлгісі ауа­дай қажет
Ол екеуі отаршыл зор күшке қорықпай қарсы шыға алды, ерлікпен ел бостандығы жолында құрбан болды
Олар қазақ халқын басып-жаныштап, зорлап өткен озбырларға қарсы күресті.
200 жылдық мерейтойына орай Махамбет өлеңдері мен жырларының жинағы шықты
Махамбет пен Исатай зама­нының ерекшеліктерін тарихшылар зерттей бастады
Махамбет туралы толық­метражды көркем фильмді түсіру басталды.
2003 жылы Елбасының «Сындарлы он жыл» деп аталатын еңбегі жарық көрді
Бұл кітапта Н.Назарбаев ғасырлар алмасып жатқан уақытта адамзатқа төнген қауіптер мен қатерлер туралы ой қозғайды
Президент ең алдымен адамзаттың тағдыры ортақ, себебі ол алып ғаламшардағы кішкентай ғана планета
Жер шарында ғана өмір сүреді деген ойды айшықтайды
Көгілдір планетамызды сақтамасақ, жойы­лып кетеміз
Бірақ та, өкінішке орай көптеген саяси күштер, әлеуметтік топтар адамзаттың ортақ тағдырын ойыншыққа айналдырғысы келеді
Ондай күштер өз қаруы ретінде терроризм, экстремизмді және сепаратизмді пайдаланады
Бұл құбылыстар халықтарды соғысқа бастаудың ең ұрымтал жолдары
Терроризм халықтарды қорқыту, шошындыруды бейбіт халықты қырып-жоюдан бастайды
Олардың мақсаты – қорқытып, үркітіп өздерінің саяси талаптарын және экономикалық амбицияларын орындату.
Президенттің «Сындарлы он жыл» еңбегі әлемнің көптеген тілдеріне аударылып, бірқатар мемлекеттердің, халық­тардың игілігіне қызмет етті
Саяси мәдениет пен дүниетанымның қалып­тасуына тәрбиеледі.
Сайын БОРБАСОВ, 
саяси ғылым докторы, 
профессор
