Атамыз Әшір Найзабеков 1913 жылы Жамбыл об­лы­­сы, Меркі ауданы, Мыңқазан ауылында дүниеге келген.
1942 жылдың ақпан айының он үшінші жұлдызында өз еркімен соғысқа аттанған
312-інші Смоленск ди­визиясының, 1083-атқыштар полкінде жаумен шай­қасты
Үш майданда ерлікпен шайқасқан
1944 жылдың 30-мамырында «Жауынгерлігі үшін» медалімен марапатталған
1944 жылдың 15-тамызында от пен оққа оранған майдан даласында жүріп, ауыр жарақат алған бес жауынгерді қауіпсіз жерге алып шығарады
Осы оңтайлы сәтті пайдаланып, шабуыл жасаған үш неміс солдатының біреуінің көзін жойып, екеуін тұтқынға алған
Осы ерлігі үшін «Үшінші дәрежелі Даңқ» ордені берілді
Алайда дұшпан оты мүлт кетпей, 1944 жылдың аяғында қолынан ауыр жарақат алып, елге оралады
Елге келгеннен соң атамыздың жары Тоқтабүбі апамыз дүние салады
Тағдырдың тауқыметіне налымай анасынан айырылған балалардың бәрін аяқтандырады
Төрт ұл, төрт қыз тәрбиелеп өсірді
Менің әкем, үлкен ұлы Дүйсенқұл Меркі ауданының «Победа» шаруа­шы­лы­ғын­да бас агроном қызметін атқарды
2003 жылы жол апа­тынан қаза тапты
Екінші ұлы Жорабек құрылыс сала­сында жұмыс істейді
Басқа балалары әр салада еңбек етеді
Атамыз кіндік қаны тамған ауылында бір­қа­тар басшылық қызметтерді атқарды
Қызыл-Қыстақ, Арал-Қыстақ ауылдарында басқарма төрағасы, қой фер­масының меңгерушісі болды
Көзі тірісінде біздерге үлгі болған атамыз 66 жасқа келіп, 1979 жылы өмірден озды.
Зере Аширова,
журналист
