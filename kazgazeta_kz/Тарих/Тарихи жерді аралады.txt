Астана қаласының әкімдігі елор­даның оқушылары мен студенттері үшін Ильинка тұрғын үй алабына жақын жерде орналасқан көне Бозоқ қалашығы орнында ашық сабақ өткізді.
Шара барысында белгілі тарихшылар мен археологтар жастарды VI-XV ғасырларға жататын Бозоқ ­қа­ла­шығының тарихымен таныс­тырды
Астана қаласы әкімінің орынбасары Ермек Аманшаев өз сөзінде бұл шара «Рухани жаңғыру» бағдарламасы аясында ұйым­дас­тырылып отырғанын жеткізді
­Қа­­ланың барлық мектептерінде туған өлкенің, жалпы ел тарихына арнал­ған сабақтар өткізілгенін тілге тиек етті.
– Өскелең ұрпақ өзінің туған жерінің тарихына қызығушылық танытуда
Бүгінгі сапар барысында балалар уақыт байланысын сезініп, бұл тарихи орын туралы біліп, ерекше әсер алды деп ойлаймын
Қазір біз «Киелі Астана» картасын дайындаудамыз
Оған 20-ға жуық тарихи, мәдени ескерткіштер енеді
Сондай-ақ біз ол ескерткіштерді консервациялау, қайта қалыпқа келтіру, мұражайландырудан өткіземіз
Оның ішінде бұл карта аясында Бозоқты да мұражайландыру мәселесі қаралу керек
Сонда бұл тарихи мекенге тек оқушылар ғана келмейді, қаланың қонақтары да ат басын бұратын болады, – деді қала басшысының орынбасары
Айта кетейік, Елорда әкімдігі ерекше тарихи орындарды сақтау үшін кешенді шаралар әзірлеуде.
Б.Рысберген
Астана
