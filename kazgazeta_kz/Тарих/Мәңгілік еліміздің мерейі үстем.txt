Тәуелсіздік мерекесі қарсаңында Елбасы 2015 жылғы әл-Фараби атындағы Ғылым мен техника саласындағы мемлекеттік сыйлық лауреаттарын марапаттау рәсіміне қатысты

Рәсім барысында Мемлекет басшысы лауреаттарды іргелі және қолданбалы ғылыми зерттеулер саласындағы зор табыстары үшін, түбегейлі жаңа өнімдер мен технологиялар жасап, оларды экономикалық және әлеуметтік тиімділікті қамтамасыз ететін түрлі салаларға енгізу бағытындағы ғылыми-технологиялық және инновациялық қызметтерінің мойындалған нәтижелері үшін марапаттады.
Қатысушыларға арналған сөзінде ­Елбасы елімізде индустриялық-инновациялық дамуға айрықша көңіл бөлініп отырғанын, оған отандық ғалымдардың зор үлес қосып жатқанын атап өтті.
– Олардың еңбегінің мойындалуының белгісі әл-Фараби атындағы Ғылым мен техника саласындағы мемлекеттік сыйлық болып саналады
Қызметтің бұл түрі қазіргі уақытта аса маңызды болып отыр
Ғылым мен техника ойлау көкжиегін ұлғайтып, адам мүмкіндіктерін кеңейтеді
Сондықтан бізде озық экономиканың негізін қалайтын жаңа әзірленімдердің жүзеге асырылуы өте маңызды
Назарбаев Университеті мен Алматыдағы «Алатау» инновациялық технологиялар паркінде ашылған орталықтар даму және ел ғылымын коммерцияландыру, стартаптарды жүзеге асыру, үздік зертханаларды әкеліп орналастыру орнына айналуда
Ғылымға жастар ұмтылған кезде мүмкіндіктер мен еңбекақы да жақсара түскеніне қуандым
Осының бәрі жақсы көрсеткіш, ғылымдағы жаңа ілгерілеудің бастауы болып саналады, – деді Мемлекет басшысы.
Нұрсұлтан Назарбаев биыл ғылым мен техника саласындағы сыйлықтар алты ғылыми-зерттеу ұжымына және бір авторлық зерттеу жұмысына берілгеніне назар аударды.
–Біз плазма физикасы саласындағы іргелі зерттеулерді көріп отырмыз
Ғарыштық ғылым мен экономика саласында үлкен жұмыстар атқарылды
Түсті металлургияда инновациялық өнеркәсіптік әзірленімдер жүзеге асырылды
Бекіре шаруашылығының инфрақұрылымын қалыптастыру ісі мойындалды
Буындарды эндопротездейтін озық медициналық технологияларды әзірлеудің баға жетпес маңызы бар
Қазақстанның көмірсутек әлеуетін ғылыми негіздеумен байланысты жұмыс та экономи­каның дамуына өз үлесін қосты, – деді Президент.
Сонымен Қазақстан Республикасы Прези­дентінің 2015 жылғы 3 желтоқсандағы №125 Жар­лығымен Қазақстан Республикасының әл-Фараби атындағы Ғылым мен техника сала­сындағы 2015 жылғы мемлекеттік сыйлы­ғымен Маратбек Ғабдуллин,Қарлығаш Жұ­ма­ғұлова, Мерлан Досболаев,Сандуғаш Қода­нова,Төлеген Қожамқұлов, Тілекқабыл Рамазанов, Талғат Мұсабаев, Мейірбек Молдабеков, Дәулет Ахмедов, Сергей Дубовиченко, Жұмабек Жантаев, Арыстан Мұхамедғалиев, Леонид Чечин, Едіге Зәкарин, Әбдірәсіл Жәрменов, Людмила Болотова, Сағынтай Исабаев, Қанат Күзгібекова, Игорь Старцев, Николай Ушаков, Серікбол Шалғымбаев, Виктор Шумский, Нұрлан Серғалиев, Нұралы Бектұрғанов, Дінмұхамет Ыдырысов, Александр Ким, Серік Темірханов, Аманжол Қошанов, Нұрлан Батпенов, Қайрат Әшімов, Шалғынбай Баймағамбетов, Алексей Белокобылов, Қуаныш Оспанов, Ерік Раймағамбетов, Орал Ақшолақов, Герой Жолтаев, Құрманғазы Есқазиев,Петр Коврижных, Балтабек Қуандықов, Евгений Огай сынды ғалымдар мен зерттеушілер әртүрлі аталымдар бойынша марапатталды
Мемлекеттік сыйлықпен марапатталған лауреаттар Қазақстан Президентіне ғылыми қызметті жүзеге асыруға жан-жақты жағдай жасалғаны үшін алғыс айтып, отандық ғылымды одан әрі дамытуға қолдарынан келгенше үлес қосуға әзір екендерін атап өтті.
***
Өткен аптада Елордадағы Тәуелсіздік са­райында Мемлекет басшысы Нұрсұлтан Назарбаев­тың қатысуымен «Қазақстанды жаңа индус­трияландыру
2015 жыл қорытындысы» тақырыбында жалпыұлттық телекөпір өтті
«Қазақстан жаңа жаһандық нақты ахуалда: өсім, реформалар, даму» атты Елбасының Қазақстан халқына Жолдауы аясында ұйымдастырылған айтулы жиын барысында қалыптасқан дәстүрге сай еліміздің әр өңірінде Президенттің өзі тұсауын кескен жаңа 18 кәсіпорын жұмыстарын бастады
Сондай-ақ Президенттің «Алтын сапа» және «Парыз» сыйлықтарының лауреаттары марапатталды.
Үкімет мүшелерінің, Парламент депутаттары мен бизнес қауымдастық өкілдерінің басын қосқан жиында бірінші кезекте елімізді индустрияландырудың 6 жылында атқарылған жұмыстар мен «Нұрлы Жол» мемлекеттік бағдарламасының жүзеге асырылу барысы туралы сөз қозғалды
Бұл мәліметтерге қарағанда, индустрияландыру ел экономикасының технологиялық жаңғыруына ерекше серпін берген
Мәселен, осы 6 жыл ішінде 890 жаңа өндірістік кәсіпорын іске қосылып, соның нәтижесінде 85 мың тұрақты жұмыс орны ашылған
Сондай-ақ аталған 890 кәсіпорын 5,4 трлн теңгенің өнімін шығарған
Жобалардың 90 пайыздан астамы жеке бизнестің есебінен жүзеге асырылғанын айта кету керек
Ал биылғы жылы индустрияландыру картасы бойынша барлығы 120 жаңа нысан пайдалануға беріліп, 10 мың тұрақты жұмыс орны ашылған
Сол сияқты «Нұрлы Жол» мемлекеттік бағдарламасы міндеттерінің табысты орындалуы ел экономикасының жаңаша сипатта дамуына молынан жол ашып отыр.
Қазіргі таңда Елбасының сарабдал саясаты арқасында елімізде заманауи кәсіпорын­дар, көлік магистральдары мен жаңа инфра­құ­рылымдар халық игілігіне жұмыс істеуде
Шара барысында мемлекеттің қолдауы арқасында экономикадан өзіндік орнын табуға ниет білдірген 18 кәсіпорынның тұсауын кесу рәсімі болды.
Бірінші кезекте «Павлодар» арнайы экономи­калық аймағындағы мұнай коксын қайта өңдейтін «УПНК-ПВ» жауапкершілігі шектеулі серіктестігінің тұсауы кесілді
Осы орайда телекөпір арқылы байланысқа шыққан «УПНК-ПВ» ЖШС директоры Нағашыбек Әубәкіров мұнай коксын қайта өңдеу – өңірдің мұнай өңдеу кешенінің жаңа бағыты екенін, бұл Ресей мен Қытай нарығына шығуға мүмкіндік беретінін атап өтті
Елбасы Нұрсұлтан ­Назарбаев өз кезегінде алғысын білдіріп, «Қа-зақстанда жоқ өнім шығарайын деп отырсыздар
Жұмыскерлерге де, өздеріңізге де жақсы
Тәуелсіздік күні қарсаңында халыққа жасап отырған үлкен сыйларыңызбен құттықтаймын
Кәсіпорынды іске қосуға рұқсат беремін» деп ақжарма тілегін білдірді.
Сонымен бірге телекөпір барысында Алматы облысындағы «Абди Ибрахим Глобал Фарм» ЖШС-ның иелігіндегі жаңа фармацевтикалық зауыт, Ақтөбе облысындағы «Актеп» холдингінің құрамындағы «Молочные историй» ЖШС-ның ет өңдеу комбинаты, елімізде алғаш рет құрғақ таңғы ас пен түрлі қауыздар шығаратын Солтүстік Қазақстан облысындағы «Радуга» ЖШС-сы, Атырау облысындағы «Caspiy Lana Atyrau» ЖШС жүн өнімдері өндірісі, Оңтүстік Қазақстан облысындағы «Әлем БТ» ЖШС-ның ­дайын тоқыма бұйымдары өндірісі, Астанада отандық кәсіпорындарды тігін машиналарымен толықтай қамтамасыз ететін «ASTANA Ютария Ltd» инновациялық өндірістік компаниясы» ЖШС-ның «KazTexExpo» автоматтандырылған сауда-өндірістік кешені, Алматыда лак және бояу материалдарын өндіретін «COLOR International Technologies» кәсіпорны, Қызылорда облысында «РМЗ-Шапағат» ЖШС-ның иелігіндегі үй құрылысы комбинаты, Ақмола облысында жел-электр стансасы, Батыс Қазақстан облысында электр стансасы, Зеленов ауданының Белес ауылы аумағында қуаты 100 МВт газ-турбиналы электр стансасы, Астана қаласында «Астана Дизель Сервис» ЖШС дизельді қозғалтқыштар шығаратын зауыт, Қарағанды облысында «Karazhal Operating» серіктестігінің барит өңдеуге арналған өндірістік кешені, Жамбыл облысында «ЕуроХим-Қаратау» ЖШС фосфат кенін өндіру кешені, «KAZ Minerals» тобының құрамына кіретін Павлодар облысындағы Бозшакөл кешені мен Ақтоғай кен байыту кешендері Елбасының рұқсатымен іске қосылды.
Жалпыұлттық телекөпірдің соңында Мемлекет басшысы Нұрсұлтан Назарбаев Қазақстан Республикасы Президентінің «Алтын сапа» және «Парыз» сыйлықтарының жеңімпаздарын марапаттады
«Ең үздік индус-триялық жоба» аталымында Президенттің «Алтын сапа» сыйлығына Павлодар облысындағы «KAZ Minerals Bozshakol» ЖШС ие болды
Кәсіпорынның президенті Владимир Ким Елбасының қолынан осы сыйлықты алу құрметіне ие болды.
Ал Президенттік арнаулы «Алтын сапа» сыйлығы аясындағы «Үздік инновациялық жоба» аталымы бойынша Алматы қаласындағы «Элтекс Алатау» ЖШС топ жарды
Серіктестік директоры Нұрлан Жәнібеков компания атынан осы сыйлықты Елбасы қолынан алды
Ком­пания телекоммуникациялық және желілік құрылғыларды, сондай-ақ сәйкес бағдар­ламаларды шығарады
Өз өнімдерін Түрікменстанға экспорттайды.
Бизнестің әлеуметтік жауапкершілігі жөніндегі республикалық «Парыз» сыйлығы­ның Гран-приі «Самұрық Энерго» акционерлік қоғамына тапсырылды
Компанияның басқарма төрағасы Алмасадам Сатқалиев Елбасының қолынан «Парыз» сыйлығын алды
Бұл компания демеушілік және қайырымдылық мақсатта жалпы көлемі 1 млрд 171 млн теңге болатын жобаларды қаржыландырған
Мыңдаған ағаш түрлерін отырғызып, экологиялық ортаны жақсартуға өз үлесін қосқан.
«KAZ Minerals Bozshakol» ЖШС президенті Владимир Ким сөз алып, Павлодар, Шығыс Қазақстан, Қарағанды өңірлеріндегі кеншілер, металлургтер, байытушылар атынан өздеріне осындай үлкен сенім көрсетіліп, биік марапатқа лайықты деп табылғандықтары үшін Елбасына алғысын жеткізді.
Іс-шара аясында Мемлекет басшысы индус­трия­лық-инновациялық жобалар көрмесін аралап көрді.
***
Елбасы өткен жексенбіде отандық телеарна журналистеріне сұхбат беріп, Қазақстан халқына арнаған Жолдауы, 100 нақты қадам – Ұлт Жоспары, индустриялдық-инновациялық жобалар, экономикалық, әлеуметтік, көші-қон және т.б
мәселелер туралы ой-пікірлерімен бөлісті
Журналистердің сауалдарына жауап беріп, еліміздің мәңгілік мұраттарын, алдағы уақыттағы даму көкжиегінің бағыт-бағдарын таразылады.
Ақбота ИСЛӘМБЕК


