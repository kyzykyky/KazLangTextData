…Матенадаран… Бұл тастан өріліп, біртұтас мәрмәрдан қашалғандай әсер қалдыратын мығым ғимарат
Армяндардың ұлттық мақтанышы – сан ғасырлық тарихы бар ежелгі қолжазбалар осында сақталған
Армяндар өздерінің жазба мәдениетін ұлығылап, ұлттық мақтаныш етеді, Матенадаран алдында V ғасырдың басында армян жазуының негізін қалаған священник Месроп Маштоцтың ескерткіші бар
Тек қана бір ұлттың, бір қаріппен жазылған ежелгі қолжазба мұрасына арналған мұндай ғимарат басқа елдерде барын естіген емеспіз

Мұражай-мұрағаттың ішіне кірсеңіз, айналаңыздың бәрі қолжазба, арнайы шыны астында бөлек-бөлек қойылған шежіреден көз ала алмайсыз
Әрқайсысы бір-бір тарих беттері
Бір қолжазбадан екіншісіне өткенде тарихтың беттері аударылып қалып жатыр
Оның бәрін жадыға ұстау да мүмкін емес
Меніңше, бір қолжазбаның өзі том-том ғылыми зерттеуге жүк болатыны анық
Бір кереметі осыншама ұшан-теңіз мұра ғасырлар бойы ұрпақтан-ұрпаққа қолмен көшіріліп отырған
Теріге де, матаға да, қағазға да, басқа да төзімді материалға жазылған
Бояулары да ғажап, әлі күнге оңбапты
Осыншама мұраны көздің қарашығындай сақтауға армяндардың қаншама ұрпағы көзмайын тауысып, төзімділік танытқан десеңізші
Бұл өзінің ұлтын, оның мұрасын сүюдің нағыз үлгісі болса керек
Осы нөпір қолжазбалардың ішінде армян қарпімен қыпшақ тілінде жазылған ұлы мұрамыз да жатыр!..
Аударма – алтын көпір
Қараша айының бас кезінде Арменияға жол түсті
Ереванда өткен ТМД және Балтық елдері аудармашылары мен баспагерлерінің VII форумына қатыстық
Әуежайдан-ақ байқағаным, армяндар бір-бірімен тек өз тілінде ғана сөйлеседі екен
Дауыс ырғағы бірқалыпты, құлаққа жағымды естіледі
Бір қарағанда сөздері қазақ тілінің дыбысталуы­на ұқсайтын тәрізді
Ереван көшелерімен келе жатқанда қайда қарасаңыз да тек армянның ұлттық жазуын ғана көресіз
Көше, кеңсе атаулары да, жарнама да бәрі-бәрі өрнекті өз қарпінде жазылған.­Таң- ­ғалмай көріңіз, Ереван бір тілде сөйлеп тұр
Көзбен көргенімді місе тұтпай, бізге жол бастап жүрген белгілі жазушы-журналист, Армения Республикасындағы Қазақстан елшілігінің кеңесшісі Азат Әкімнен, жаңадан танысқан армян әріптестерден бұл елдегі тіл мәселесін одан әрі қаузап сұрап қоямын
Арменияда мемлекеттік тіл инспекциясы жұмыс істейді, барлық мекемелердің, тіпті орталық банктердің іс қағаздары армян тілінде жүргізіледі
Сонымен ұзын сөздің қысқасы, әріптестерімнің айтуынша, бұл елдің президентінен бас­тап көше сыпырушыларға дейін, оның ішінде Арменияда тұрғылықты тұратын басқа ұлттың өкілдері де мемлекеттік тілде сөйлейді екен
Тағы да таңғалмасқа лаж жоқ
«Қонақ аз отырып, көп сынайды» дейді халқымыз, бір байқағаным, армяндардың жүздері жылы, өздері қонақжай, ақжарқын, әңгімешіл халық
Ереванның сәулеті де ерекше, ғимараттар, тұрғын үйлер бәрі дерлік мызғымастай етіп тастан қашалып салынған, соған қарап-ақ тас өңдеу өнерінің бұл елде ежелден бастау алғанын, ата кәсібі екенін байқау қиын емес.
ТМД және Балтық елдері аудармашылары мен баспагерлерінің форумы жыл сайын күзде Армения астанасында өтеді
Оған бұрыннан қатысып жүрген әріптестеріміз бір-бірін танып, өзара шығармашылық байланыстарын айтып, тонның ішкі бауындай шүйіркелесе кетті
Форумның ресми ашылуы өткен Месроп Маштоц атындағы Матенадаран Ежелгі қолжазбалар институтында қаламгерлермен алғашқы таныстық басталды
Бізді көріп жылы шыраймен амандасып, «Сіздер қазақсыздар ғой?» деген форумға қатысушының бірі өзін тәжік жазушысы Ато Ходжаев деп таныстырды
«Бұл менің форумға алтыншы рет қатысуым
Қазақ қаламгері, аудармашы Кеңес Юсуповпен бұрынғы өткен осындай жиында танысып едім, ол аударма ісінде көп еңбек сіңіріп келе жатыр
Шығармашылық байланысымыз достыққа ұласты, сәлем айтыңыздар» деді ол
Арменияның ақыны, аудармашы Гаких Давтян да бізбен бұрыннан білетін адамдай әңгімелесіп, ақын Бақытжан Қанапияновты сұрап жатыр
Осы форумның Ереванда жыл сайын ұйымдастырылуындағы мақсат та қаламгерлердің бұрынғы байланысын жандандырып, елдер арасында әдеби, танымдық шығармаларды бір тілден екіншісіне аударып, рухани кеңістік аясын кеңейту болып табылады.
Армения Республикасы Мәдениет министрінің орынбасары Артур Погосян VII форумның ашылу салтанатында сөйлеген сөзінде аталған жиынның бұл жолы жаһандану дәуірінде мәдени мұраны сақтап қалуға орай фольклор тақырыбын орынды таңдағанына, достастық елдері аудармашыларының өзара байланысын жақсартып, ортақ проблемаларды шешуге көмектесетіндігіне тоқталды
Ал форумның үйлестірушісі, аудармашы, Ресей-Армян (Славян) университетінің орыс және әлем әдебиеті кафедрасының меңгерушісі Лилит Меликсетян Кеңес Одағы тарағаннан кейін бұрынғы одақтас республикалардың аудармашылары арасында байланыстың үзіліп қалғанын, сондықтан аударма саласын дамытуда мұндай жиынның аса қажет екендігін әрі оның өзіндік нәтиже беріп келе жатқанын қадап айтты.
«Фольклор және әдебиет: аударма­шы­лық дискурс» деп аталатын тақырыпқа арналған форумда баяндамалар жасалып, дөңгелек үстелдер, жаңа жобалардың таныстырылымдары ұйымдастырылды
Қатысушылардың шеберлік кластары өтті
«Классиктер мұражайларындағы қазіргі заманғы жобалар» атты таныстырылымдар, «Русский Гулливер», «Эдит Принт» және «Зангак» баспаларының жобалары шығармашылық жетістіктерді көрсетеді
Әсіресе «Балалар әдебиеті және фольклор», «Қазіргі әдебиеттегі фольклор» және «Аударма әдебиетті өркендету» атты дөңгелек үстелдерде бүгінгі аударма мәселесі жан-жақты талқыланды
Армения әдебиет агенттігінің Бас директоры Аревик Ашхароян, армян ақыны әрі аудармашы Гагих Давтян, сонымен қатар Ресей, Тәжікстан, Қырғызстан, Украина, Беларусь тәрізді елдерден келген Андрей Коробин, Вадим Месяц, Ато Ходжаев, Бегайим Джапарова, Алексей Хоружко, Анушаван Месропян (Львов-Украина) және тағы басқа форумға қатысушылар – ақын-жазушылар, аудармашылар, әдебиет агенттері, баспагерлер, журналистер айтқан ұсыныс-пікірлер достастық елдерінің әдебиет әлеміндегі байланысты аударма арқылы дамытудың сан жолдарын алға тартты
Бұл орайда тындырылған іс те, алда атқарар жұмыс та аз емес
Форумда нарық заңына сәйкес аударма ісінде әдебиет агенттерін, интернетті, бұқаралық ақпарат құралдарын пайдалану арқылы авторларды, аудармашыларды тарту, басқа елдің баспаларымен, қаламгерлерімен байланыс орнату тәжірибесі сөз болды.
Бір сөзбен айтқанда, осы форумның ашылу салтанатында Армения Республикасы Мәдениет министрінің орынбасары Артур Погосянның «Аударма халықтар арасында көпір орнатады, жаңа көкжиектерге жетелеп, әдеби шығармаға «жаңа өмір» сыйлайды» деген сөзіне алып-қосарымыз жоқ.
Матенадаран – ежелгі қолжазба мұрағаты
Арменияда Ереванның нақ төрін­де орналасқан елшілігіміз бар
Достық байланыс жаңа арнада дамуда
Қазақ­стан Республикасының Армения Респуб­ликасындағы Төтенше және Өкілетті Елшісі Айымдос Ерсайынұлы Бозжігітовтің қабылдауында болдық
Екі елдің тарихына, рухани дүниесіне қатысты әңгіме өрбіді
Арменияда қыпшақ тілінде армян қарпімен жазылған қолжазбалардың барын білгендіктен, қояр сұрағымды жұптап келгенмін
Елшіден бұл туралы да, өзімізге қатысы бар тарихи ескерткіштер мен жер атаулары жөнінде де тұшымды әңгіме естідім
Елдің тарихына, тіл тағдырына жаны ашитын азаматтың әр сөзінен халқымыздың өткені мен бүгініне деген толғанысын байқадым
Матенадаран Ежелгі қолжазба институтында XVI-XVII ғасырлар мұрасы – армян қарпімен қыпшақ тілінде жазылған армян-қыпшақ қолжазбалары сақтаулы тұр! Қазақстан мен Армения өздерінің Тәуелсіздігін алған соң, Елбасымыз Н.Ә.Назарбаев осы елге келген сапарында Матенадарандағы армян-қыпшақ қолжазбасының үлгілері көрсетілген екен
2001 жылы Алматыда Еуразия зерттеу орталығы «Дешті Қыпшақ» кітабын шығарды, оған осы құнды қолжазбаның бөлімдері енгізілген.
Армян-қыпшақ әдеби мұраларын зерттеуді ХІХ ғасырда армян ғалымы, жазушысы Гевонд Алишан (1820-1901ж.ж.) бастаған екен
Одан кейін бұл тақырып ғалымдар назарын өзіне аудартты
Өйткені бұл қолжазба мұраның тарихтағы орнының теңдесі жоқ десек қателесе қоймаспыз
Украинаның Армениядағы бұрынғы елшісі Александр Божконың осы елде елшілік қызметте жүргенде Арменияның «Новое время» газетінің 2011 жылғы 11-қазандағы санында «Как армяне про казаков писали» атты мақаласы жарияланған
Онда армян-қыпшақ жазбасына қатысты құнды деректер мен ақиқатқа құрылған мынандай жолдар бар, оны аудармай сол күйінде бергенді жөн көрдік: «Один из феноменов армян Подолии и Галиции заключался в том, что более двух столетий и в обиходе, и в ведении своих дел они пользовались так называемым армяно-кипчацким языком, принадлежащим к тюркской языковой группе, но использующим армянскую письменную графику
Только в Центральном архиве Украины хранится около 18 тысяч страниц документов армянского суда г.Каменец-Подольского на армяно-кипчацком языке
На нем писались псальмы, литургии, создавались хроники, в том числе с описанием Хотинской битвы, принадлежащим летописцу Оксенту, тоже армянину, но предпочитавшего в своей деятельности пользоваться этим тюркским наречием».
Осындай әлемдік маңызы бар мұраны игеру, білім беру мен ғылымды дамыту екі елдің достығы, бірлескен іс-қимылы арқылы жүзеге асатындығы белгілі
Бұл орайда алға қойылған мақсат 2010 жылы қол қойылған Қазақстан Республикасының Үкіметі мен Армения Республикасының Үкіметі арасындағы білім беру мен ғылым саласындағы ынтымақтастық туралы үкіметаралық келісім аясында жалғасын табуда
Армян-қыпшақ қолжазба мұрасын зерттеу үшін Қазақстан Республикасының Армения Республикасындағы Төтенше және Өкілетті Елшісі Айымдос ­Боз­жі­­гітов­тің тікелей ықпалымен 2010 жылы 19-тамызда Ереван Мемлекеттік уни­верситеті (ЕМУ) жанынан Қазақ тілі, тарихы мен мәдениетінің орталығы ашылды
Орталықта ЕМУ-дің Түркітану ка­федрасының оқытушылары Қазақстан­ның ежелгі тарихы мен мәдениетіне арналған лекциялар өткізеді, сондай-ақ қазіргі Қазақстанның жетістіктерін бейнелейтін фотокөрмелер ұйымдастырылады екен
Тағы бір қуанарлығы, Л.Н.Гумилев атындағы Еуразия ұлттық университеті (Астана қаласы) және Ереван Мемлекеттік университеті арасында ынтымақтастық туралы Меморандумға қол қойылды
Сең қозғалды, зерттеу ісі қолға алына бас­тапты
Қазір Қазақстаннан аспиранттар, магистранттар келіп, жұмбақ тарихты білуге ұмтылуда екен
Құптарлық жайт
Әйтпегенде ше?!
ХХ ғасырдың 1950-1960 жылдары армян ғалымдары, атап айтқанда, Матенадаран Ежелгі қолжазбалар институтының бұрынғы директорлары Армян ССР ҒА академиктері Л.Хачикян мен С.Аревшатян тарихшылар мен филологтарға армян-қыпшақ қолжазбасын жүйелі зерттеуді міндеттейді
1962 жылы Матенадаран басшылығы мен аталған тақырыпты зерттеушілер қазақ ғалымдарының армян-қыпшақ қолжазбасына назарын аудармақшы болып оларға хабарласыпты
«Бізде осындай ғажайып мұраларыңыз жатыр» депті
Өкінішке орай біздің қазақ ғалымдары оған елең ете қоймапты! Ештен кеш жақсы
Міне, қазір ұлы іске бетбұрыс жасалды, оған да шүкіршілік!
Сонымен Матенадаранға оралайық
Бұл тастан өріліп, біртұтас мәрмәрдан қашалғандай әсер қалдыратын мығым ғимарат
Армяндардың ұлттық мақтанышы – сан ғасырлық тарихы бар ежелгі қолжазбалар осында сақталған
Армяндар өздерінің жазба мәдениетін ұлығылап, ұлттық мақтаныш етеді, Матенадаран алдында V ғасырдың басында армян жазуының негізін қалаған священник Месроп Маштоцтың ескерткіші бар
Тек қана бір ұлттың, бір қаріппен жазылған ежелгі қолжазба мұрасына арналған мұндай ғимарат басқа елдерде барын естіген емеспіз.
Мұражай-мұрағаттың ішіне кірсеңіз, айналаңыздың бәрі қолжазба, арнайы шыны астында бөлек-бөлек қойылған шежіреден көз ала алмайсыз
Әрқайсысы бір-бір тарих беттері
Бір қолжазбадан екіншісіне өткенде тарихтың беттері аударылып қалып жатыр
Оның бәрін жадыға ұстау да мүмкін емес
Меніңше, бір қолжазбаның өзі том-том ғылыми зерттеуге жүк болатыны анық
Бір кереметі осыншама ұшан-теңіз мұра ғасырлар бойы ұрпақтан-ұрпаққа қолмен көшіріліп отырған
Теріге де, матаға да, қағазға да, басқа да төзімді материалға жазылған
Бояулары да ғажап, әлі күнге оңбапты
Осыншама мұраны көздің қарашығындай сақтауға армяндардың қаншама ұрпағы көзмайын тауысып, төзімділік танытқан десеңізші
Бұл өзінің ұлтын, оның мұрасын сүюдің нағыз үлгісі болса керек
Осы нөпір қолжазбалардың ішінде армян қарпімен қыпшақ тілінде жазылған ұлы мұрамыз да жатыр!
Мен Ереван сапары барысында 2010 жылы Ереван Мемлекеттік университетінің ректоры, осы жоғары оқу орнының жанындағы Арменистика институтының директоры, АР ҰҒА-ның корреспондент мүшесі, профессор А.Г.Симонянның бекіткен ЕМУ түркология кафедрасының меңгерушісі, доцент А.В.Сафарян, ЕМУ жанындағы Арменистика институтының бөлім меңгерушісі Л.М.Саакян қолдарын қойған армян-қыпшақ қолжазбасы туралы «Ғылыми-зерттеу есебімен» таныстым
Тақырыбы: «Месроп Маштоц атындағы Матенадаран Ежелгі қолжазбалар институтының армян қарпімен жазылған қыпшақтілді қолжазбаларға сипаттама және тарихи-филологиялық талдау»
Осынау күрделі зерттеудің кіріспесінде «Ғылыми жетекші және орындаушылар Қазақстан Республикасының Армения Республикасындағы Төтенше және Өкілетті Елшісі А.Е.Бозжігітов пен Елшілік кеңесшісі К.Б.Хайыровқа осы ғылыми жұмысты орындау кезінде жан-жақты көмек көрсеткені үшін айрықша ризашылығын білдіреді» деп жазылған
Демек, Елшіліктің бұл орайдағы еңбегін осыдан-ақ білуге болады.
Ежелгі қолжазба мұрасының 8­ ­­түп­­нұсқасын талдаған Ғылыми-зерттеу есебінде Матенадаран қорындағы №3522 қолжазбаға 2010 жылы нақты деректі және лингвистикалық зерттеу жасау басталғаны айтылған
Осы қолжазбаның соңғы 126 беті «Қыпшақ тілінің грамматикасына» арналған
Бұл негізінен армян қарпімен екі тілде (армян және қыпшақ тілдерінде), ішінара үш тілде (армян, қыпшақ, поляк) жасалған бірегей мәтін-сөздік
Онда дін саласымен қатар тұрмысқа, табиғатқа, қолөнерге, геометрияға, өлшемдерге, астрономия және т.б
қатысты сөздер мен терминдер қамтылғаны қызықтырады
Біз осы сөздікте келтірілген қыпшақ сөздерінің қазіргі қазақ тіліне өте жақын екендігін мына төменде келтірілген 1-5 кестелердегі сөздерден көреміз:
Армян қарпімен қыпшақша


Қазақша баламасы
