Амангелді Барақатов, 
Құрманғазы ауданының әкімі
Құрманғазы ауданы – Атырау облысының батысында, Ресей Федерациясымен шекаралас жатқан мекен
Құт-береке  қонған Құрманғазы өңірі – қазақ мәдениеті мен өнерінің, әдебиеті мен салт-дәстүрінің қаймағы бұзылмай сақталған өлке
Осы орайда біз қазақ тілі мәртебесінің артуына да ерекше көңіл бөліп келеміз
Елбасы Н.Ә.Назарбаевтың «Қазақ қазақпен қазақша сөйлессін» деп айтқан сөзі қажыр-қайратымызға дем берді
2011 жылы 29-маусымда Президентіміздің Жарлығымен бекітілген «Қазақстан Республикасында тілдерді дамыту мен қолданудың 2011-2020 жылдарға арналған мемлекеттік бағдарламасы» бағыт алар құбылнамамыз болды. 
Аудан әкімдігінің 2014 жылдың 14-мамырындағы №268 санды Қау­лы­сы­мен бекітілген «Тілдерді қолдану мен дамытудың 2014-2016 жылдарға арналған іс-шаралар» жоспары қабылданып, содан бері жүзеге асырылу үстінде
Күні бүгін аудандағы 37 мектеп пен 21 балабақшада мемлекеттік тіл кеңінен қолданылады
Аудан әкімдігі, мәслихат, дербес бөлімдер, мекемелер іс қағаздарын, мәжілістерін толыққанды қазақша жүргізуге қол жеткізді
Мәдени, спорттық, қоғамдық орындарда бұқаралық шаралар толығымен қазақ тілінде ұйымдастырылады
Нәтижесінде өзге ұлт өкілдерінің мемлекеттік тілді білуге деген құлшынысы артып келеді
Тіл саясатының жетекші бағыттарының бірі – бұл ономастика саласы
Мұндағы басты міндет – Тәуелсіз еліміздегі қайта жаңғырған ұлттық сана, тарихи мұра, қоғамдық көзқарасқа жауап беретіндей ономастикалық жұмысты жүйелендіру, дамыту, қазіргі Қазақстанның болмысына бейімдеу
Осыған тоқталар болсақ, аудандағы әкімшілік-аумақтық бірліктердің атауларын ретке келтіру, елді мекендерді қайта атау және бұрынғы жағрафиялық атауларын қалпына келтіру үдерісі белсенді жүргізілуде
Мұның өзі Тәуелсіздіктің жемісі
Біз атауларды өзгертуді ауданымызға Құрманғазы бабамыздың атын берумен бастадық.
Егемендіктің таңы атқаннан бергі жетістікке толы жолымызды атап өтер болсақ, 2005 жылы тілдерді дамыту бөлімі құрылғаннан күні бүгінге дейін аудандағы елді мекендерден Утера, ММС, Приморье, Калинин, Богатый, Көптоғайдағы Рембаза ауылдары ретінше – Бірлік, Арна, Теңіз, Орлы, Амангелді, Балықшы болып өзгертілді
«Коммунизм жолы» ауылы Мақаш есімін иеленді
Сонымен қатар 332 көше ауданға белгілі тұлғалардың, Ұлы Отан соғысы ардагерлерінің аттарымен аталды
Атаулар аудандық ономастикалық комиссияның ұйғарымымен расталып, мемлекеттік дерекқор «Мекенжай тіркелімі» ақпараттық жүйесіне 100 пайыз енгізіліп отыр
Ганюшкин мектеп-жатақханасына белгілі сыншы ғалым, Қазақстан Республикасы Мемлекеттік сыйлығының иегері Зейнолла Серікқалиевтің есімін беру туралы жолдаған ұсынысымыз Республикалық ономастикалық комиссия тарапынан оң шешімін тапты.Тіл саясатының дамуына үлес қосу, оның ішінде мемлекеттік тілдің қолданылу аясын кеңейту мақсатымен аудандық «Серпер» газетінде «Ана тілім – арым», «Мәртебең биік болсын – туған тіл», т.б
тұрақты айдарлар ашылып, осы бағыттағы мақалалар жарияланып, кеңінен насихатталуда
Қазіргі күні біздің алдымызда тұрған басты міндеттердің бірі әрі өзектісі ол – жекеменшік нысанындағы кәсіпорындар мен ұйымдардың, ірілі-кішілі жеке кәсіпкерлердің қызметін де мемлекеттік тілде жүргізуге қол жеткізу, оларға әдістемелік көмек беру, қадағалау
Елді мекендерімізде тіл саясатын насихаттау, халыққа жеткізу бағытында көптеген әртүрлі байқаулар, дөңгелек үстелдер, конференциялар, әдеби оқулар, мәдени-көпшілік шаралар ұйымдастырылып, бүгінгі күні де жалғасуда.
Ана тілің арың бұл,
Ұятың боп тұр бетте.
Өзге тілдің бәрін біл,
Өз тіліңді құрметте, – деп Қадыр Мырзалиев ағамыздың тіл туралы толғана жырлағаны көп нәрседен хабардар етеді
Өзге тілдің бәрін білген адамның да ана тілін құрметтеуі парыз
Жаһандану заманында бірнеше тілді білгеннің зияны жоқ
Бірақ қазақ тілі соның көлеңкесінде қалып қоймауы тиіс
Бұл, әсіресе, ең алдымен мемлекеттік қызметкерлерге қатысты
Олар ең бірінші кезекте мемлекеттік тілді жете меңгеруге міндетті
Атырау облысы әкімі аппаратының мемлекеттік қызметшілерді қайта даярлау, біліктілігін арттыру және тілдерді оқыту өңірлік орталығы мен аудан әкімдігінің қолдауымен жергілікті жерде мемлекеттік тілде, орыс және ағылшын тілдерінде оқыту курстары ұйымдастырылды
Осыған қосымша облыстық Тілдерді дамыту жөніндегі басқармасының ұйымдастыруымен «Қазақ тілін меңгеру деңгейін бағалау жүйесі» бойынша Қазтест өткізіліп, оған аудан әкімдігі, дербес бөлім басшылары мен мамандары, ауылдық округ әкімдері мен мамандары, мемлекеттік қызметшілер қатысып, бақтарын сынады
Мемлекеттік тіл саясатын жүзеге асыру жұмысын жандандыру, жетілдіру, қолданылу аясын кеңейту жөнінде ауылдық округтер әкімдеріне, мекеме басшыларына, жеке кәсіпкерлерге нақты тапсырмалар, ұсыныстар берілгенін де айта кеткеніміз жөн
«Ел болам десең, бесігіңді түзе» дегендей, біз өзіміздің ана тілімізге деген құрметті жас ұрпақтың бойына мектеп қабырғасынан бастап сіңірсек, ертең олардың отаншыл, елжанды азаматтар болып жетілері анық
Сондықтан аудан әкімдігі аудандық білім, мәдениет бөлімдері, мәдениет үйі, аудандық орталықтандырылған және барлық кітапханалар ұжымдары, жергілікті мекемелер, аудандық оқушылар үйі, ауылдық округ әкімдері, аудан орталығындағы мектептермен және қоғамдық ұйымдармен бірлескен шаралардың өткізілуін тұрақты назарын­да ұстайды.
Әрине, тілімізді насихаттау, оған деген қызығушылықты арттыру аудан орталығындағы Мәдениет үйінде шаралар өткізумен ғана алға баспайды, жан-жақтылықты талап етеді
Міне осыны ескеріп мұндай шараларды мекемелерде, қоғамдық ұйымдарда да ұйымдастыру жолға қойылды
Өткен дөңгелек үстелдер, конференциялар және тағы басқалары аз емес
Мен бұл жерде оларды тізбелеп, шұбырта бергенді құп көрмей біразына ғана тоқталдым
Тіл байқауларынан жеңімпаз атанып облыста, республикада топ жарғандар да аудан көлемінде жеткілікті
Оның ішінде өзге ұлт өкілдері де кездеседі.
Көрнекі ақпарат, көшедегі жарнама, мекеме атаулары да күн тәртібінен түспей тұрған мәселе
Аудан көлемінде күні бүгін 175 көрнекі ақпарат құралдары (билбордтар) бар
Бірқатарын атасақ, оларда Президент Жолдауы, ҚР нышандары, тарих, мәдениет, тіл, дәстүр, ұлттық құндылықтар, жастар, оларға білім мен тәрбие беру, отандық өндіріс, ынтымақ, бірлік, халықтар достығы, туған жер, денсаулық, салауатты өмір салты, қоршаған ортаны қорғау, өрт қауіпсіздігі, нашақорлықпен күрес және т.б
насихатталады.
Жоғарыда аталған жұмыстардан ана тілімізге ауданымызда қаншалықты мән берілетінін аңғаруға болады
Іргемізде Ресей тұрса да құрманғазылықтардың басым бөлігі туған тілдерінде сөйлейді
Бұл жағынан көп өңірлерден алда екенімізді мақтан тұтамыз
Десек те, еліміздің қалаларында, бірен-сараны біздің ауданда да жастардың тілді шұбарлап сөйлеуі кездеседі 
Оған жол беруге болмайды
Өйткен жағдайда қойыртпақ тіл қалыптасып, тұп-тұнық, мөп-мөлдір ана тіліміздің өзегі лайланады
Сондықтан мұндай адамдарға ақыл-кеңестерімізді айтып, бағыт сілтегеніміз дұрыс
Бүгінде қазақ арасында ана тілінде оқи алмайтындар да жоқ емес
Ана тіліміздің жанашыры болған сатирик ақын Шона Смаханұлы бір шумақ өлеңінде осындай жағдайды сипаттап: «Қазіргінің баласы, Көп білем деп көкиді
Әкесінің жазғанын, аудармадан оқиды» дейді
Себебі тіл – халықтың жаны, сәні, тұ­тастай кескін-келбеті, ұлттық болмысы
Адамды мұратқа жеткізетін – ана тілі мен ата дәстүрі
Біздің осындай халықтық қасиетті мұрамыз, ана тіліміз – қазақ тілі атадан балаға мирас болып қалып отыратын баға ­жетпес қазынамыз, еліміздің іргетасы
­Елбасымыз: «Қазақстанның болашағы – қазақ тілінде» дегенді ­текке айтқан жоқ
Тілімізді құрметтейік, ағайын! Жас ұрпақтың ­бойына туған жеріне, тіліне, дініне деген сүйіспеншілікті тереңірек сіңірейік.
Атырау облысы
