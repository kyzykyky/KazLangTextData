Қазақстан – жас мемлекет
Ол тәуел­сіз­дік ала салысымен бейбіт және эволюциялық даму жолын таңдады
Ұдайы реформалану жағдайында болған елде қауіпті ауытқулар болған жоқ
Қайшылықтар біртіндеп шешіліп, сілкіністерге ұласу да болған жоқ
Өтпелі кезеңнің қиыншылықтары мен қайшылықтарын тиімді шеше алған Қазақстан ТМД елдерінің қатарында әлем жұртшылығының назарына алғашқылардың бірі болып ілікті.
Қазақстан «бәсекеге қабілетті елу елдің қатарына ену» формуласына ден қойды
Ашық қоғам принциптеріне қосылғандығын дәлелдей алды
Осы мерзімде 130 әлем мемлекеттерімен дипломатиялық қатынастар орнатады, Қазақстан 500-ден астам халықаралық ұйым­дар мен келісімшарттарға мүше болып кірді
Ел халықаралық қатынас­тардың белсенді субъектісіне айналды
Қазақстан тәуелсіздік алысымен ұстанған көпвекторлы және көпжақты сыртқы саясат принципі өзін ақтады
Елдің мүдделерімен Ресей, Қытай, АҚШ сияқты әлемдік басым державалар есептесетін болды
Өзінің халықаралық аренадағы беделін көтеру, әлемнің дамыған мемлекеттерімен жан-жақты қатынастарды тереңдете түсу мақсатында Қазақстан Еуропадағы ынтымақтастық және қауіпсіздік ұйымына (ЕЫҚҰ) төраға болуды жоспарлады
Сыртқы істер министрлігінің әрекеттері мен келіссөздері 2000 жылдың бас кезінен бастап жүре бастады
Көптеген кеңесулерден кейін, 2007 жылы Мадридте өткен жиында 2010 жылы Қазақстанның ЕЫҚҰ-да төраға болуы бірауыздан ма­құлданды
Беделді халықаралық ұйымға төрағалық ету жоспарын Қазақстанның сарапшылары мұқият дайындады
Ел не істеу керектігін жақсы біліп барып төрағалықты қабылдады
Қазақстан Республикасының Президенті Н.Ә.Назарбаев атап көрсет­кен­дей «Қауіпсіздік жөніндегі аса ықпал­ды ұйымға қазақстандық төрағалық мынандай ұранмен өтетін болды: Сенім, Дәстүр, Ашықтық, Төзімділік».
Аталған принциптердің ұсынылуы бекер емес
Қазақстан халқы осындай парадигмалар негізінде топтасуда
Және олардың елдің әлеумет­тік-саяси шындығында алатын орны айтарлықтай
Осы принцип­тер негізінде 1975 жылы Хель­синки қаласында Еуропадағы қауіпсіздік және ынтымақ туралы кеңес өткізілген болатын.
ЕЫҚҰ Еуразия құрлығында қауіп­сіздік пен өзара түсіністі қамтамасыз ететін ең ірі аймақтық ұйым
Оның құрамына 56 мемлекет кіреді
Ұйым мақсаты – мемлекеттер арасында қарулы қақтығыстарды болдырмау, дағдарыстар мен қауіпсіздіктерге қарсы бірлескен әрекеттерді ұйымдастыру, әсіресе әлемдік терроризмге және наркотрафикке қарсы бірлескен шараларды үйлестіру, демократиялық үдерістерді қолдау, мемлекетаралық экологиялық шараларды жүргізу, қару-жарақтың заңсыз саудасына шек қою, экономикалық және сау­да қатынастарының тереңдеуіне ықпал ету сияқты әрбір мемлекет үшін маңызды мәселелерді шешіп отыру
ЕЫҚҰ мүшелері талқылауға түскен мәселелерді өзара келісім, барлықтарының тең құқығы, консенсус негізінде шешеді
Ұйымның штаб пәтері Вена қаласында орналасқан, тұрақты қаржыландыру көзі мен бекітілген қызметкерлері бар.
Кеңес Одағы күйрегеннен кейін қа­рама-қарсы саяси жүйелер қайшылығы жо­йылды
ЕЫҚҰ-ның алдында жаңа ахуалға байланысты қызмет ету мәселесі тұрды
Бұл ұйымның мүшелері бұрынғы социалистік мемлекеттер есебінен өсті
Дамыған Еуропа мемлекеттері­мен кең көлемде қарым-қатынастар жасауға мүдделі болған Қазақстан да 1992 жылдан бастап ЕЫҚҰ мүшелікке кіріп өзінің «Еуропаға жол ашу» саясатының іргетасын қалады
Бұл саясат Қазақстанның көп­жақты және көпбағытты сыртқы саясат принципі шеңберінде іске аса бастады.
Осы ретте Қазақстанның ЕЫҚҰ-да мүше болуы және 2010 жылы оған төрағалық етуі ел үшін аса маңызды және пайдалы халықаралық қатынастың қызметі болып табылады
Қазақстан бейбітшілікті, татулықты, теңдікті және көпвекторлы тепе-теңдікті таңдап ұтысқа жетті
Қа­зір әлемдегі басым державалар түгел дер­лік Қазақстанмен ынтымақтастықта, экономикалық, сауда, мәдени қатынаста
Осы қатынастарды тұрақты ету, тереңдете түсу үшін Қазақ­станның ЕЫҚҰ-да төрағалық қызметінің маңызы зор.
Төрағалық ету барысында жалпы 80-ге жуық шаралар өткізу жоспарланды
Соның ішінде ең маңыздысы Астана қаласында 1-2 желтоқсан күндері ЕЫҚҰ саммитін өткізу
Қазақстанның алдында болған ЕЫҚҰ төрағалары 11 жыл бойы 56 елдің басшылардың басын қосып ортақ жиын өткізе алмаған екен
Сонымен қатар мемлекеттер арасындағы жол көлігі дәліздерін дамыту, техникалық реттеулерді үйлестіру арқылы ортақ стандарттарды жасау, өмір саласын жақсарту жөніндегі ынтымақтастық, оқу орындарының арасындағы байланыстарды кеңейту, этно­саралық және конфессиялық келісімді нығайту тәжірибелерімен бөлісу сияқты маңызды шараларды іске асыру жоспарланған.
Сайын БОРБАСОВ, 
саяси ғылым докторы, 
профессор
