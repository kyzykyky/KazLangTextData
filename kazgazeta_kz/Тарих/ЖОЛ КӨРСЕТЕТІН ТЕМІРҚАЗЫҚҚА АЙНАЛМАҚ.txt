Азат Перуашев,
«Ақ жол» демократиялық партиясының төрағасы:
Ұлттық ұстанымы бар адам үшін Нұрсұлтан Әбішұлының «Ұлы даланың жеті қыры» атты мақаласы нағыз жаңалық болды.
Замандастарымыздың ғана емес, аға ұрпақтың да ұғымында ұлттық тарихымызды қазақ халқының бастан кешкен бітпейтін қасіреті мен трагедиялық оқиғалары деп қабылдап жүр
Бұл қайғы-қасірет қазақтың басына түскен шарасыз тағдыры деген пікір қалыптастырды.
Мұндай көзқарасқа түрткі болған тарихи оқиғалар да жеткілікті: геноцидтік сипатқа ие болған алапат ашаршылық, Ақтабан-шұбырынды заманы, 30-шы жылдардағы саяси қуғын-сүргін, «Алаш» қозғалысы көшбасшыларының құрбан болуы, Желтоқсан оқиғасы және 80-ші жылдардағы қазақ жастарын қудалау….
Сол себептен болар, біз әлі күнге дейін ұлттық тарихымызды бітіспейтін күрес деп түсінеміз, ал ұлттық ұстанымды тығырықтан құтылудың бір жолы деп қабылдаймыз
Алайда Нұрсұлтан Әбішұлы тарихи позитивизм немесе тарихты жағымды жағынан тану тұрғысынан өткеннің жаңа тұсын көрсетіп берді.
Елбасымыз әрбір сөзді мысалдармен дәлелдеп, нақты деректерге сүйене отырып, толық ашылмаған дүниелерді ғылыми тұрғыдан зерттеуге шақырып отыр
Мақаладағы кейбiр нәрселер бұрыннан белгiлi сияқты, бірақ оларды кәсіби тарихшылар емес, Нұрсұлтан Әбішұлы ғана бiр жүйеге біріктіріп, осындай бағытта қарастыруды ұсынды
Атқа мiну мәдение­ті мен жылқы шаруашы­лығы, көне металлургия мен зергерлік өнер, егінші­лік шаруашылығы мен қала құрылысы дәстүрі, Ұлы Жібек жолында өркениет пен технологиялардың түйісуі…
Балалық шағымыздан бері Тараз, Қойлық, Отырар, Сауран, Сығанақ сынды ежелгi қалаларды білеміз
Астана маңында орналасқан Бозоқ қаласының та­былғанына да көп болған жоқ
Бұл қалалардан мыңдаған жылдар бойы Ұлы Жібек жолы өтті, Батыс пен Шығыс түйісті, дүниетаным, мәдениет пен технологиялар өзара байланысқа түсті
Дәл біздің қазақтың ата-бабалары өз заманының ең озық дүниелері құйылып, қорытылып шыққан бұл өркениет ошағының ұстау­шы­сы, кепілгері мен қамқоршысы болған.
Бұл өткенді саралау, салыстыру ұлттық рух пен абыройымызды асқақ­татты
Сөйтсе, біздің тарих тек қанды шайқаспен келген жеңістерімен ғана емес, ақыл-парасатының, ой-өрісінің биікті­гімен, жалпы адамзаттық цивилиза­ция­ның қарыштауына ықпал еткен жаңалық­тарымен де даңқты екенін түсіндік.
Қазiргi есіктері әлемге айқара ашық жаһандану заманында қазақ жастары, кеңінен алсақ барша қазақстандықтар бөтен біреуге жалтақтамай, батыл түрде әрекет етіп, өсіп-өне алады
Себебі олардың ­бойында тарих пен өркениетті дүниені өзгерткен ата-бабалардың генетикалық күші бар, қаны тулап жатыр.
Өскелең ұрпақ өзінің түп тамырына, табиғи болмысына күмән келтірмей, икемдiлігіне, жаңалық ашуға қабілетті екеніне сенімді болып, бұрын-соңды ешкiм ойлап таппағанды жасауға қауқарлы еке­ніне шүбә келтірмеуі қажет
Керісінше, новаторлық, яғни жаңашылдыққа деген бейімділік, батылдық пен көшбасшылық олардың ұлттық кодында бар
Бұл – Ұлы даланы мекен еткен ата-бабаларымыздың мұра етіп қалдырған аманаты.
Бұрын ұлтшыл жандардың атына айтылған ксенофобия, қазақтың траге­диясын зарлаушысы деген сынды жиі еститінмін
Алайда Президенттің мақаласы күн тәртібіндегі ұлттық тақырыпты түбегейлі өзгертті: бұдан былай ұлттық мүддені көздеушілер менің түсінігімде – прогресшіл, ашықтыққа жаны құштар және новаторлыққа қабілетті тұлға екенін дәлелдейді.
«Ұлы даланың жеті қыры» еңбегінде ғажап түрде негізделіп, айшықталған тарихи позитивизим – Қазақстанның келешек ұрпағы үшін берік діңгек, олардың жарқын жеңістері мен жаңалықтарына жол көрсететін Темірқазығына айналмақ.
