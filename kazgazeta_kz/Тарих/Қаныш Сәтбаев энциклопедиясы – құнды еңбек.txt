
Кеше «Қазақ энциклопедиясы» баспасы қазақтың ұлы ғалымы Қаныш Сәтбаевқа арналған тұлғалық энциклопедияны басып шығаруына орай ҚР Ұлттық кітапханасында тұсаукесер рәсімі болды.
Тұсаукесер жиынды ашып, жүргізіп отырған «Қазақ энциклопедиясы» ЖШС-ның бас директоры Бауыржан Жақып «Қаныш Сәтбаев» энциклопедиясы жеке тұлғаларға арналған энциклопедия дайындаудың әлемдік тәжірибесіне және классикалық қағидаларына толығымен сәйкес келетін «Абай», «Мұхтар Әуезов» энциклопедияларынан кейінгі үшін­ші арнайы басылым болып табылатынын айтты
Кезінде «Абай» энциклопедиясын басып шығаруға атсалысқандар еңбегі ҚР Мемлекет­тік сыйлығы берілумен бағаланған болатын
Ал Қаныш Сәтбаев энциклопедиясын дайындап, басып шығаруға 13 жылдай уақыт кеткенін, тек Сәтбаев туралы жарияланған мағлұматтар ғана емес, ол жүріп өткен жолдарынан, бала кезінен бастап ғұлама ғалым болғанға дейінгі мол мағлұмат қамтылғанын, 800-ден астам сурет сұрыпталып басуға таңдап алынғанын әңгімеледі
Бұл энциклопедияны шығаруға белгілі ақын, «Халықаралық Қ.Сәтбаев қорының» президенті Кәкімбек Салықов пен ұлы ғалым туралы зерттеп, көр­кем кітаптар жазуға өмірін арнап келе жатқан Медеу Сәрсекенің мол көмек көрсеткені де ризашылықпен аталды.
Рәсімге есімдері кеңінен танымал Тұрсынбек Кәкішев, Әбдімәлік Нысанбаев, Серікбек Дәукеев, Төлеген Қожамқұлов, Жүрімбек Сыдықов, Зифа Рақымбекова секілді ғалымдар, ұлы ғалымның туыстары мен ұрпақтары – Әлішер Сәтбаев, Оразай Батырбеков, Әлима Жармағанбетова және жазушы Медеу Сәрсеке, Қазақстан Жазушылар одағы басқармасы төрағасының бірінші орынбасары, ақын Ғалым Жайлыбай, өзге де Қаныш Сәтбаевты көргендер, шәкірттері, ғылым жолын қуған жас ғалымдар қатысып естеліктерін, ой-толғамдарын айтты.
Жалпы, Қ.Сәтбаев туралы жазылған ғылыми еңбектер, көркем шығарма­лар, естеліктер аз емес
Соның біразы осы энциклопедияда қамтылыпты
Жазушы Медеу Сәрсекенің Мәскеуде «ЖЗЛ» сериясымен кеңес заманында кітап жазып, бастырып шығарғаны белгілі
Жалпы, М.Сәрсекенің Қ.Сәтбаев туралы жазған кітаптарының жалпы саны 324 мың данаға жеткен екен
Бүгінгі таңда Қазақстанның 11 қаласында ғұлама ғалымға ескерткіш қойылыпты.
Сәтбаев аты қалаға да берілген
Ендеше, баспадан шығып отырған бұл энциклопедияның небәрі 2 мың дана болуы аздық ететіні де, оны ондаған есе көбейту мәселесі де сөз болды
Қаныштың қызы Шәмшиябанудың жұбайы Оразай Батырбеков ғұлама ғалымның есімін ұлықтауға, еңбегін есте сақтауға, осы энциклопедияның да шығуына ықылас танытқаны үшін Елбасымыз Н.Ә.Назарбаевқа Сәтбаевтар отбасысы атынан ризашылық білдіріп, алғыс айтатынын жеткізді.

Қ.Боқаев 
 

Кеше «Қазақ энциклопедиясы» баспасы қазақтың ұлы ғалымы Қаныш Сәтбаевқа арналған тұлғалық энциклопедияны басып шығаруына орай ҚР Ұлттық кітапханасында тұсаукесер рәсімі болды.
Тұсаукесер жиынды ашып, жүргізіп отырған «Қазақ энциклопедиясы» ЖШС-ның бас директоры Бауыржан Жақып «Қаныш Сәтбаев» энциклопедиясы жеке тұлғаларға арналған энциклопедия дайындаудың әлемдік тәжірибесіне және классикалық қағидаларына толығымен сәйкес келетін «Абай», «Мұхтар Әуезов» энциклопедияларынан кейінгі үшін­ші арнайы басылым болып табылатынын айтты
Кезінде «Абай» энциклопедиясын басып шығаруға атсалысқандар еңбегі ҚР Мемлекет­тік сыйлығы берілумен бағаланған болатын
Ал Қаныш Сәтбаев энциклопедиясын дайындап, басып шығаруға 13 жылдай уақыт кеткенін, тек Сәтбаев туралы жарияланған мағлұматтар ғана емес, ол жүріп өткен жолдарынан, бала кезінен бастап ғұлама ғалым болғанға дейінгі мол мағлұмат қамтылғанын, 800-ден астам сурет сұрыпталып басуға таңдап алынғанын әңгімеледі
Бұл энциклопедияны шығаруға белгілі ақын, «Халықаралық Қ.Сәтбаев қорының» президенті Кәкімбек Салықов пен ұлы ғалым туралы зерттеп, көр­кем кітаптар жазуға өмірін арнап келе жатқан Медеу Сәрсекенің мол көмек көрсеткені де ризашылықпен аталды.
Рәсімге есімдері кеңінен танымал Тұрсынбек Кәкішев, Әбдімәлік Нысанбаев, Серікбек Дәукеев, Төлеген Қожамқұлов, Жүрімбек Сыдықов, Зифа Рақымбекова секілді ғалымдар, ұлы ғалымның туыстары мен ұрпақтары – Әлішер Сәтбаев, Оразай Батырбеков, Әлима Жармағанбетова және жазушы Медеу Сәрсеке, Қазақстан Жазушылар одағы басқармасы төрағасының бірінші орынбасары, ақын Ғалым Жайлыбай, өзге де Қаныш Сәтбаевты көргендер, шәкірттері, ғылым жолын қуған жас ғалымдар қатысып естеліктерін, ой-толғамдарын айтты.
Жалпы, Қ.Сәтбаев туралы жазылған ғылыми еңбектер, көркем шығарма­лар, естеліктер аз емес
Соның біразы осы энциклопедияда қамтылыпты
Жазушы Медеу Сәрсекенің Мәскеуде «ЖЗЛ» сериясымен кеңес заманында кітап жазып, бастырып шығарғаны белгілі
Жалпы, М.Сәрсекенің Қ.Сәтбаев туралы жазған кітаптарының жалпы саны 324 мың данаға жеткен екен
Бүгінгі таңда Қазақстанның 11 қаласында ғұлама ғалымға ескерткіш қойылыпты.
Сәтбаев аты қалаға да берілген
Ендеше, баспадан шығып отырған бұл энциклопедияның небәрі 2 мың дана болуы аздық ететіні де, оны ондаған есе көбейту мәселесі де сөз болды
Қаныштың қызы Шәмшиябанудың жұбайы Оразай Батырбеков ғұлама ғалымның есімін ұлықтауға, еңбегін есте сақтауға, осы энциклопедияның да шығуына ықылас танытқаны үшін Елбасымыз Н.Ә.Назарбаевқа Сәтбаевтар отбасысы атынан ризашылық білдіріп, алғыс айтатынын жеткізді.

Қ.Боқаев 
 

Қ.Боқаев 
 
