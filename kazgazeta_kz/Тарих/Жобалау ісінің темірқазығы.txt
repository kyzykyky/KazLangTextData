Әбдісағит ТӘТІҒҰЛОВ,
Мемлекеттік сыйлықтың лауреаты,
ҚР Ұлттық инженерлік
академиясының академигі
1930 жылдың қазан айында Алматы қаласында Қазақ КСР Халық Комиссарлары Кеңесінің қаулысымен құрылған бірінші өңірлік «КАЗГОСПРОЕКТ» жобалау кеңсесі 1959 жылы «КАЗГОРСТРОЙПРОЕКТ» Мемлекеттік Бас жобалау институты болып қайта құрылды
Өткен 85 жыл ішінде бұл институттан жобалау саласының негізгі бағыттары тарап, дамыды
Облыстарда әуелі бөлім, шеберхана болып бөлініп шыққан бөлімшелер кейін филиал, облыстық институттар ретінде құрылды
Мысалы, «Қазжолжоба» (Каздорпроект) жобалау институты (1954), «Қазөнеркәсіпқұрылысжоба» (Казпромстройпроект)ғылыми-зерттеу институты (1957), «Суарнажоба» (Содоканалпроект) жобалау институты «(1957), Қазақ геотехникалық институты (КазГИИЗ, 1964), «Алматыгипрогор» жобалау институты (1967), «Казгипроград» жобалау институты (1977) бүгінгі күні қызметтері оңға басып, мақсаттарын жүзеге асырып келе жатқан табысты компания саналады.
Еліміздің алдыңғы қатарлы жобалау институты ретінде респуб­ли­камыздағы бас жоспарлардың көбі аталған инс­титут мамандары атқарды
Соғыс жылдарында Белоруссия, Украинадан келген жобалау мекемелері де жұмыс істеді, алайда маңызды жобалардың басым көпшілігі осы институттың еншісінде болатын
Бұл көпке аты мәлім сәулетшілер Рипинский Николай Иванович, Ратушный Юрий Григорьевич, Ухоботов Лев Леонидович, Ералиев Тоқтар Ералыұлы сияқты басқа да мамандардың дарыны мен еңбегінің арқасында жүзеге асты
Сонымен қатар осы институт қабырғасында атақты сәулетші Төлеу Бәсенов, белгілі қоғам қайраткерінің бірі сәулетші, суретші Шота Уәлиханов, тәуелсіз еліміздің мемлекеттік теңгесінің авторлары Т.Сүлейменов пен Х.Ғабжалилов және басқалар әр жылдары қызмет атқарды.
Осы кезеңдерде «Қазақстан» қонақүйі, Республика Сарайы, Абай атындағы опера және балет театры, ҚазКСР Үкімет Үйі (қазіргі ҚБТУ ғимараты), «Алматы» қонақ үйі, «Достық» қонақүйі, А.С.Пушкин атындағы кітапхана, Округтік офицерлер үйі (қазіргі Армия үйі), Қазақ тұтынушылар одағының ғимараты, Алматы мақта-мата комбинатының Мәдениет сарайы, Қазақстан Орталық мемлекеттік мұражайы, «Алатау» шипажайы сияқты Алматы қаласы мен жалпы Қазақстан бойынша белгілі нысандар жобаланды
КАЗГОРСТРОЙПРОЕКТ республикамызда, әсіресе сейсмикалық жағынан белсенді аудандарда бірінші болып типтік жобалау мектебін құрды
Оның жобалары бойынша Қазақстанның барлық қалалары мен көптеген кенттері дерлік қайтадан салынды.
КСРО көлемінде тұңғыш рет сейс­микалық аудандарда көпқабат­ты үйлер салу тәжірибесін қолға алған да осы институт болды
9 бал­дық жер сілкінісіне төтеп беретін 25 қабатты «Қазақстан» қонақүйі қазірге дейін сәулет өнерінің үздік үлгісі болып табылады
Бұл туынды Мемлекеттік сыйлықпен марапатталып, Кеңес Одағы көлемінде үлкен беделге ие болды
Сонымен қатар КАЗГОРСТРОЙПРОЕКТ көп жылдар бойы типтік жобалау, құрылыс нормалары мен стандарттарын әзірлеуші негізгі ұйым болды, сметалық баға белгілеу жүйесін жасау ісінде жетекші мекеме ретінде көптеген жұмыстар атқарды.
Бұдан басқа институттың ал­ған мара­паттары аз емес: КОКП Орталық комитетінің, КСРО Министр­лер Кеңесінің, Кәсіп­тік одақ­тардың бүкілодақтық орта­лық кеңесінің (ВЦСПС) және Жастардың бүкілодақтық Лениндік коммунистік одағының орталық комитетінің (ЦК ВЛКСМ) Ауыс­палы Қызыл Туын бірнеше рет жеңіп алып, Переходящее Красное знамя Цент­рального комитета КПСС 1985 жылы мәңгі сақтауға берілген
КСРО Жо­ғар­ғы Кеңесі төралқасының 1980 жыл­ғы қазанының 23-індегі №3155-Х жар­лығы бойынша Еңбек Қызыл ­Ту ор­денімен марапатталды.
1993 жылы КАЗГОРСТРОЙПРОЕКТ жобалау институты «KAZGOR» жобалау академиясы болып қайта құрылды
Қазіргі уақытта «KAZGOR» Қазақстан Республикасындағы жобалау ісінің көшбасшысы болып табылады
Өзінің материалдық-техникалық базасын үнемі жаңартып, жоғарғы білікті мамандар тобын құрды
Соның арқасында тәуелсіз Қазақстанның сәулеттік келбетін дамытуда көптеген жаңа туындылар дүниеге әкелді
Академияның жобалары бойынша Стратегиялық зерттеулер институты, ҚР Тұңғыш Президентінің Қоры мен Офисінің ғимараты, Астанадағы Нұрсая тұрғын кешені, көпфункциялы Нұрлы тау және Рахат-Тауэрс (қазір Алматы-Тауэрс) кешендері, «Алатау» Ақпараттық Технологиялар паркі» арнаулы экономикалық аймағы, сондай-ақ мектептер, балабақшалар мен әлеуметтік мәні бар басқа да объектілер салынды.
Академия шетелдік жобалау компаниялармен ынтымақтастыққа көңіл бөліп келеді
Австрия, Ұлыбритания, Германия, Ирландия, Біріккен Араб Әмірліктері, Португалия, Ресей, Сингапур, АҚШ, Түркия, Франция, Оңтүстік Корея, Жапония елдерінің жобалау мекемелерімен серіктестік құрып, өзінің біліктілігін елден тыс жерлерде де абыроймен танытып жүр
KAZGOR мекемесі «Теңізшевройл» (ТШО) компания­сының стратегиялық серіктесі.
Ерекше атап өтерлігі, шетелдік әріптес­терімен бірге Есентай, Ас­танадағы Абу-Даби Плаза көп­функциялық кешені, Алматы Қаржы орталығы сияқты басқа да сәулетті нысандар өмірге келді
«KAZGOR» EXPO – 2017 бойынша Астанадағы «IT Engineering» компаниясының серіктесі болып табылады
Басқару ісіне ИСО 9001:2000 халықаралық стандартын ендіруге негізделген сапа менеджменті саясаты «KAZGOR» жобалау академиясы үшін жұмыстың нәтижелерін жетілдіру, ұйымдағы басқару сапасын үнемі жақсартып отыруды қамтамасыз ету – ұзақмерзімді стратегия болып табылады.
2003 жылғы қаңтарда ТМД мен Қазақ­станның жобалау ұйым­дарының арасында алғашқы болып TUV NORD CERT (Эссен қаласы) Халықаралық сертификаттау ұйымының Сәйкестік сертификатын алып, Сапа менеджментінің жүйесін жетілдіру жолындағы академия ұжымының еңбегі халықаралық дәрежеде мойындалды
Бұл сертификат 2006 және 2009 жылдары қайта сертификаттау аудиттерін өткізген кезде расталды
2009 жылдан бастап ISO 9001:2008 (сапа менеджменті), ISO 14001:2004 (экология менеджменті) және BS OHSAS 18001:2008 (кәсіби қауіпсіздік және денсаулық) халықаралық стандарттарының талаптарын жүзеге асыратын Біріктірілген менеджмент жүйесі енгізілді
Бұны да TUV NORD CERT GmbH сертификаттау органымен бірге «Ұлттық сараптама және сертификаттау орталығы» АҚ ҚР СТ ISO 9001-2009, ҚР СТ ISO 14001-2006 жәнеҚР СТ OHSAS 18001-2008 стандарттарына сәйкестігін растады
Бұл мына салаларды қамтиды: сәулет, қалақұрылысы және құрылыс саласындағы жобаларды әзірлеу; сәулет, қалақұрылысы және құрылыс саласындағы мем­ле­кеттік нормативтерді сметалық нормативтік құжа­ттармен қоса әзірлеу (қайта әзірлеу), басып шығару және тарату; ақпаратты іздестіру жүйелері мен қызметтерін әзірлеп-тарату; ғылым және ғылыми-техникалық қызмет сала­сында қызметтер көрсету; инжиниринг қыз­меттері мен жобалау-құрылыс кешені мамандарының біліктілігін арттыру қызметтерін көрсету.
2007 жылдың қарашасында «KAZGOR» жобалау академиясы «Үздік қызмет көрсетуші кә­сіп­орын» аталымы бойынша рес­пуб­ликалық беделді «Алтын сапа» сыйлығын иеленіп, Қазақ­стан Республикасының Пре­зиденті Н.Ә.Назарбаевтың қолынан лау­реат дипломын алды
Бұл рес­пуб­ликамыздағы жобалау ме­ке­мелері арасында алғаш рет тәуел­сіз Қазақстанның осындай биік дә­режелі марапатына ие болған компания ретінде елеулі оқиға болды.
Академиялық дәрежеге ие болғаннан кейін бұл мекеме ғылыми-зерттеу жұмыстарын жүргізіп, түрлі ғылыми іс-шара­лар, соның ішінде конференция­лар мен форумдар өткізіп тұ­рады
85 жылдық мерейтойға арнап ұйымдастырылған «Тіршілік ортасының сапасы мен қауіпсіздігі: жаңа жағдайлардағы жобалау-құрылыс қызметі» ІІI Халықаралық ғылыми-практикалық конференциясы да ғалым-зерттеушілер назарына іліккен айтулы шара болды
Өз еліміздің ғалымдарымен қатар АҚШ, Ресей, Қырғызстан,Украина және Ұлыбритания елдерінен келген сәулет және құрылыс саласында еңбек етіп жүрген ғалымдар, зерттеушілер, ғылыми жаңалықтардың авторлары өз ойлары мен тәжірибелерін ортаға салып, қызу пікірталастар, ашық көзқарастар айтылды
Жобалау және құрылыс салу тәжірибесіндегі әлемдік жаңашыл жетістіктер мен құрылыс объектілерінің жобаларын басқарудың қазіргі әдістері, жобалау-іздестіру ұйымдарының құрылымдары мен өндірістік үдерістерін нарық жағдайында жетілдіру, сәулет, қалақұрылысы және құрылыс саласындағы нормативтік базаны алдыңғы қатарлы жүйелерімен үйлестіру жолы, техникалық нормалау және стандарттау барысында ашықтықты, айқындықты, бәтуаластық пен жоғарғы сапаны қамтамасыз ету, қазіргі жағдайлардағы өмір сүру ортасының қауіпсіздігі мен сапасын жетілдіру тәжірибесі сияқты мәселелер қамтылды.
Конференцияға қатысқан жас мамандар, студенттер мен магистрант-аспиранттар үшін бұндай шаралар ғылыми жолдың алғашқы баспалдағы болып табылады
Сол тұрғыдан аталмыш конференцияның маңызы зор болды.Осы ғылыми шараға қатысушылардың пікірлері бір жерге тоғысып, барлығы да кон­фе­ренцияның жоғары дәрежеде ұйымдастырылғанын, сәулет және құрылыс саласындағы әртүрлі деңгейдегі мәселелердің қарас­тырылып, оларды шешу жолда­рының талқыланғанын атап өтті.
Мерекелік іс-шаралар қазанның 9-ында мерейтойлық салтанатты жиналысқа ұласты
«KAZGOR» жобалау академиясының қызметін пайдаланушылар, бұл мекеменің жұмысын жоғары бағалайтын мамандар, ұжымның 85 жылдық тарихын бірге жасасқан ардагер қызметкерлер, қоғам қайраткерлері мен Қазақстанның жобалау, құрылыс ісінің елімізге белгілі басшылары, Астана, Шымкент, Талдықорған қалаларының құрылыс саласының білгірлері академия туралы өздерінің ыстық лебіздерін білдіріп, жақсы тілектер арнады
ҚР Ұлттық инженерлік академиясының президенті, академик Бақытжан Жұмағұлов академия, оның басшылығы туралы жүрекжарды сөзін арнап: «KAZGOR – Қазақстандағы маңдайалды академияларының бірі
…Ол бәріміз үшін сүйікті, әсем Алматы қаласын салды
Қазақстанның барлық жеріндегі ірі нысандарды «KAZGOR» салды
…ХХ ғасырдың өзінде-ақ сіздер кейінгі ғасырларда кәсіби, істің көзін білетін академия болып қалатындарыңызды дәлелдегенсіздер» деп атап өтті.
Сәулет докторы, профессор Болат Орайханұлы Құспанғалиев та академияның жетістік­терін айта келіп:«KAZGOR» жобалау ака­де­мия­­сы Қазақстандағы жобалау ісі­нің көп мойындаған көшбасшысы бо­лып табылады
Рипинскийден Ералиев­ке дейінгі осы заманғы әйгі­лі сәулетшілердің даңқты есім­дерін алтын әріптермен жазды» деп өз баға­­сын берді.
Академияны мерейтойымен құттықтай келген қонақтардың көпшілігі «KAZGOR» жобалау академиясының мәуелі ағаштай атағы алысқа жайылған хас шеберлерге, буыны бекімеген жас шеберлерге сая, құтты мекен болып келе жатқанын атап өтті және де осы мерейтойға байланысты өздерінің ақжарма тілектерін айтып, жылы лебіздерін білдірді.
