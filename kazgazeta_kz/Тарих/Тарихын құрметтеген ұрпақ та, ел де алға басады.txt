Бүгінгі таңда Мемлекет басшысының бастамасы бойынша атқарылып жатқан істер аз емес
Үстіміздегі жылы Жеңістің 70 жылдығы елімізде жан-жақты аталып өтуде
Халықты ізгілікке, бірлікке бастайтын, ал жастарымыздың бойына патриоттық сезімді ұялататын осындай іс-шаралардың ұйымдастырылуы біздің қоғам үшін өте маңызды
Халық өз тарихын білмесе, өткенін бағалай білмейді, болашағын болжай алмайды. 
ХХ ғасырдың өзінде халқымыз небір нәубеттерді бастан кешті, ашаршылыққа, қуғын-сүргінге ұшырады
Ұлы Отан соғысының қайғысы мен қасіретін өз басынан өткерді.
Кеңес одағы тұсында, 1941 жылы соғыс басталғанда, бір халық болып жауға қарсы шықты
Ол бірлік болғанын көрсетеді, соның арқасында КСРО жеңіске жетті
Бұл да бір дәлел
Біздің ұрпақ осыны да білуге тиіс
Жеңістің 70 жылдығы аясында тәрбиелі істер атқарылса, ол да игілікті іс болмақ
Өзім жас кезімде Волгоград қаласында оқып, жоғары білім алдым
Ол соғыс кезінде кескілескен шайқастар өткен әйгілі Сталинград қаласы екені анық
1967 жылы Мамай қорғанында бой көтерген алып ескерткіштер кешенінің салтанатты ашылу рәсімі өтті
Ол кезде бірінші курста оқимын, біздер де сапта тұрдық
Өте ерекше есте қаларлық оқиға болды
СОКП Орталық Комитетінің Бас хатшысы Л.И.Брежнев пен КСРО Қорғаныс министрі А.А.Гречко келіп, ашып еді.
«Отан-Ана» монументінің өзіндік ерекшелігі көп
Мүсіннің жалпы биіктігі 85 метрді құрайды, оның ішінде әйел бейнесі 52 метр болса, ананың қолындағы қылыштың ұзындығы 33 метр
«Отан-Ана» монументі сол кезде әлемдегі ең үлкен мүсін ретінде Гиннестің рекордтар кітабына енген.
Сол кезде Мамай қорғанының ескерткіштерін көруге бір адам болып барсам, ал одан басқа адам болып шықтым
Өзге адамдар да осындай сезімге бөленді деп ойлаймын.
Мамай қорғаны үшін болған кескілескен ұрыстар тарихтан белгілі
Алапат соғыс кезінде болған оқиғаларды көз алдыңа әкеледі
Бұл тарихтың шынайы келбетін, оның ұрпақ санасында алатын айрықша рөлін көрсетеді
Жас ұрпақты тәрбиелеудің бір жолы да осы болмақ
Ол кезде соғыстың біткеніне 22 жыл ғана болған
Соғыстың жарасы әлі жазылып бітпеген шақ
Қазылған окоптарды да көрдік, жарылмаған миналарды да көрдік
Қаланы қорғауда ерлікпен қаза тауып, мүрдесі көмілмей қалған жауынгерлердің сүйектерін де көрдік
Қалада қираған, оқ тескен ғимараттар аз болған жоқ
Кітаптан оқу, кинодан көру өз алдына, ал өз көзіңмен көргенің жан дүниеңе ерекше әсер етіп, ұмытылмастай болып есіңде қалады
Аға ұрпақтың ерлігіне бас иесің.
Ұлы Отан соғысының ардагерлеріне құрмет көрсету – бізде қалыптасқан дәстүр
Олардың ерлік істерін ұрпаққа жеткізу – баршамыздың міндетіміз әрі борышымыз.
Тәуелсіздік те аспаннан түсе қалған жоқ
Содан бергі кезеңде де қаншама қиындықтардан өттік
Елбасының атқарған қызметінің өзі қыруар
Бірнеше қаржы дағдарыстарынан өтіп келе жатырмыз
Қаншама қиыншылықтар кездескенмен, Мемлекет басшысы елімізді өзінің дәстүрлі жолымен алып келе жатыр
Мұндай жетістікке жеткен елдер де бар, жете алмай қалғандар да аз емес
Әлемде қандай оқиғалар болып жатқанын бәріміз де көріп отырмыз.
Мемлекет басшысының Жарлығымен 2015 жыл – Қазақстан халқы Ассамблея­сы жылы болып белгіленді
Еліміздегі ынтымақ пен бірлік – қоғамымызға, экономикамыздың, әлеуметтік саланың дамуына өзінің үлесін қосып отырған факторлардың бірі.
Өткенімізді ескеріп, аға ұрпақты құрметтей білсек, біз өркендеген ел боламыз
Сонда ғана өмір сүріп отырған қоғамымызда тәуелсіз елдің білімді, тәрбиелі жастары өсіп шығады
Бірлік, еңбек, білім болған жерде, елдің экономикасы да алға басады
Дамыған отыз мемлекеттің қатарына кіру мақсатымызға жетеміз
Тарихын құрметтеген ұрпақ та, ел де алға басады.
Жексенбай ДҮЙСЕБАЕВ,
ҚР Парламенті Мәжілісінің депутаты, 
«Нұр Отан» партиясы 
фракциясының мүшесі, 
экономика ғылымының кандидаты
АСТАНА
