Көзі тірісінде, қан майдан бітпей тұрып-ақ соғыс өнеріндегі шеберлігі мен ерлігі бағаланып, әскери мансабы жоғарлатылып, Қызыл Ту, Александр ­Невский, II дәрежелі Отан соғысы ордендерімен марапатталады
Оның ерліктері майдан даласында аңыз болып тарап, әскери басылымдарда жиі жарияланады.
Кеңес өкіметі шебіне жау баса көктей енгенде, Ахметбек Қосыбаев 22 жастағы лейтенант еді
Ол басқарған батальон Ленинградты қорғауға қатысып, Нарва өзенінен бірінші болып өтті
Осы жойқын шабуылда 29 елді мекенді азат етіп, екі жүз шақырымға алға жылжыды
Ер жігіт жиырма бес жасында 1944 жылдың 13-шілдесінде ерліктің асқан үлгісін көрсетіп қаза ­табады
Сөз орайында, Қосыбаевтың кеудесіне тағылған Александр ­Невский ордені майданда айрықша ерлік көрсеткендерге берілетіндігін атап өткен жөн.
Жауынгерлерге рух беру үшін майдан даласында қазақ тілінде ұйымдастырылған газеттердің бірі – «Отанды қорғауда»
Мұнда әскери журналист, лейтенант А.Сыздықбековтің «Комбат Қосыбаев» атты мақаласы құнды деректер береді
«Ол Қарқаралының зәулім-зәулім тау­лары мен көк майса, көк орай шалғын гүлдерінің саясында сайрандап өсіп, бақытты өмірге емін-еркін құлаш ұрып, құлашынып өскен кеңес жастарының бірі
Ол мұндай соғыс өмірін тілеген жоқ
Керісінше, оқып, білім алып, тәтті тұрмыста жүруді ойлады
Ахметбек Қосыбаев 18 жасында Алматыдағы заң институтына түсіп, оны бітіріп, халық соты мамандығына диплом алды
Бірақ ол іс жүзінде қызмет істеуге үлгере алмады
1939 жылы Қызыл Армия қатарына шақырылды
Ахметбекке армияның тұрмысы ұнады
Ол жаяу әскерлер училищесін бітіріп, орта командир болып шықты.
Соғыс басталды
Қосыбаев взвод командирі болып, Нарваның маңында бірнеше рет ұрысқа кірісті
Ол уақытта шегіну ұрысын жүргізуге мәжбүр болды.
Қосыбаев қазірде Нарва қаласының іргесінде тағы да ұрысып жүр
Жас офицер Қосы­баев ұрыстарда шынықты
Талай ауыр кезеңдерді басынан кешірді
Бірнеше сұрапыл ұрыс­тарға қатысты
Ұрыстың бәрінде де батырлықтың, бөлімшесін шеберлікпен басқа­рудың үлгілерін көрсетті
Соғыс тактикасын, маневрді шебер іске асыра алатындығын көрсетті
Ол взвод командирлігінен батальон командиріне дейін өсті.
Ленинградты блокададан толық азат ету үшін жүргізілген ұрыстарда капитан Қосыбаевтың батальоны шебер қимылдады
Оның батальоны ұрыстармен 200 километр ілгері басты және 29 елді пункттерді азат етті.
К
деревниясы үшін жүргізілген ұрыстар­да Қосыбаевтың жауын­гер­­лері ерліктің, табандылықтың үлгісін көрсетті
Гитлершілер бұл деревняны мықты бекініс пунктіне айналдырыпты» дейді өз мақаласында А.Сыздықбеков.
Олар аталған деревняны бермеу үшін 7 рет қарсы шабуылға шыққан екен
Қарсы шабуылдарды тойтаруда капитан Қосыбаев ерекше көрінеді
Шайқас даласында әскерлерді өзі бастап, оларды табандылыққа рухтандырып отырады
Ол қарсы шабуылды тойтарып қана қоймай, жаудың бетін қайтарып, өкшелей қуып отырып деревняны алады
Бұдан кейін де оның жауынгерлері қос бірдей деревняны қайтарады
Не керек, осы деревнялар үшін жүргізілген ұрыста Қосыбаевтың жауынгерлер жаудың 900-ге жуық солдаты мен офицерін жояды.
Әрмен қарай, әлгі мақала былайша сабақталады: «Жаудың бір бекініс пунктін алуды бөлім командирі Қосыбаевтың бөлімшесіне жүктелді
Бұл бекініс өте мықты жасалған еді және немістер артиллерия мен минометтерден үсті-үстіне біздің бөлімшелерге қарай оқ атып тұрады
Қосыбаев жауынгерлерін атака жасау шебіне орналастырды
Біздің артиллерия жау шебіне оқ ата бастағанда, Қосыбаев жауынгерлерін атакаға көтерді
Қауырт атакадан кейін жаудың бекініс пункті алынды
Қол жеткен жеңісті өрістете отырып, капитан Қосыбаев шебер орап алу маневрін қолданып, сол участкадағы жауды тылынан бөліп тастады
Оның бөлімшесі бұл жолы 300-дей гитлершілерді жойды, 50 фашисті тұтқынға алды
12 автомашина, 2 азық-түлік қоймасын және басқа да көп олжаларды қолға түсірді.
Нарва өзенінен өту үшін ұрыс­тарда да оның бөлімшесі жақсы қимылдады
Өзеннен бірінші болып өтіп, жаудың қарсы атакаларын тойтара отырып, өзеннің батыс жағалауынан табан тірейтін позиция алды
Немістер Нарваның әр жағындағы табан тірейтін позициядағы біздің басқа бір бөлімшемізге көп күшпен атака жасап, оларды тықсыра бастады
Командир Қосыбаевқа бір топ автоматшылар беріп, бөлімшеге жәрдем беруге және жау атакасын тойтарып, жағдайды қайта қалпына келтіруге жіберді
Капитан өзінің автоматшыларымен жаудың бүйірінен шығып, кенеттен соққы берді
Мұндай соққыны күтпеген жау сасқалақтап кейін шегінді
Бөлімше жағдайды қалпына келтірді және тағы да ілгері жылжыды»
Расында, бұл капитан Қосыбаевтың ерліктерінің бір парасы ғана
Арнайы зерттеуді қажет ететін отандасымыздың Ұлы Отан Соғысындағы сіңірген еңбегі толық зерттеліп, насихатталуы тиіс деп ойлаймыз.
Жас офицер өзінің батыр да алғыр командир екендігін талай мәрте ұрыс барысында дәлелдейді.
«Үкімет оның ерліктерін, командирге лайық ұрысты шебер басқарғандығын жоғары бағалап, Қызыл Ту және II дәрежелі Отан соғысы орденімен марапатталды
Жақында генерал оны өзіне шақырып алып, ұрыстарда бөлімшесін шебер басқарғаны үшін және батырлығы үшін алғыс айтып, сыйлыққа сағат берді» деп түйінделеді А.Сыздықбековтің мақаласы
Бұл жерде де Ахметбек Қосыбаевтың қан майдандағы ұрыс толастамай жатып өз ортасында мойындала бастағандығын көреміз
Оның әке-шешесіне жазған хаттары еріксіз талпындырады.
«Құрметті әке мен шеше! Мен Отан алдындағы парызымды абыроймен атқарып, Ленинград қаласын қорғау жолында жалындаған оттың ортасында жүрмін
Алматы әскери учи­ли­ще­сінде оқып жүрген Мұқаннан хат алдым
Мені уайымдамаңыздар
Ең бастысы – мен Отанымды қорғаудамын
Бәлкім, мен құрбан болармын
Бірақ адамгершілік пен ар-намысты жоғары қоя отырып, ең соңына дейін күресіп бағамын
Қазір өзімді жақсы сезінемін
Майдандас достарым мені жақсы құрметтейді
Соның өзін зор мақтаныш тұтамын» дейді Ахметбек отбасына жазған хаттарының бірінде
Ахметбек басқарған теңіз жаяу әскерін немістер бекерден-бекер «Қара өлім» деп атамаса керек
Бұған А.Қосыбаевтың жеңісті жетістіктерін сөз еткен Ақмұқан Сыздықбековтің мақаласы дәлел бола алады.
1941 жылы 13-қыркүйек ай­ын­­­да жазған хатында Ахметбек «оң аяғымнан жараланып, жазылдым
Фронт онша көңілсіз емес, үйреніп алдық
Мені ойлап жүдемеңдер» дейді
Келесі 1942 жылдың 13-ақ­панындағы хатында «Ұрыс үстін­де жазып отырмын
Бес сағат шайқастық
Жаудың 25 солдаты мен офицері, ал біздің 4 адам шығын болды
Өзіміздің әскерлерге қосыламын деген үміт бар» деп жазады
Осы жолы Ахметбектің барлаушылары бес тәулік бойы жаудың тылында соғысып, өз бөліміне қайтып оралады
Сол үшін рота командирі Ахметбек Қосыбаев Қызыл Ту орденімен марапатталады.
«Жүректілік, қайсарлық, әске­ри шеберлік – Ахметбектің ­бас­ты қасиеті
Оның қайнары неде? Отан­ды шексіз сүйгендігі ме, әлде шең­берінен шыққан ерлікте ме, ай­ту қиын
Дұрысы – осының екеуі де
Ғажап шайқастың сен, Ахметбек! Сенің асқан батырлығыңды туған елің – Қазақстанға біз айтамыз» деп жазады қазақ батырының ерлігі туралы терең толғаныс тудыра отырып «Майдан» газеті.
Рас, сұрапыл соғыс бейбіт өмірдің күл-талқанын шығарды
Күлшім әже өз құрсағынан он бір құрсақ көтереді
Сол перзент­терінің ішінде алтауы ауыр науқастан қайтыс болады
Одан кейін екі бірдей құлынын соғыс жалмап, тағдырдың тәлкегіне тап болады
Ахметбегі мен Мұқанынан айырылған Күлшім өмір бойына әне-міне қос перзенті келіп қалатындай көшеге қарап күткендігін көз алдымызға елестетудің өзі қиын­ның қиыны.
Бүгінде Қарқаралының орта­лық саябағында «Азалы ана» ескерткіші бой көтерген
Әлбетте, бұл ескерткіштен екі бірдей перзенті соғыста қаза тапқан, Ахметбектей батырды өмірге әкелген Күршім әженің бейнесін анық көруге болады
Қарқаралыда А.Қосыбаев атындағы көше де бар
Бұған да шүкір дейміз
Қазақтар Ұлы Отан соғысына берген әскері жағынан да, өмірімен қоштасқан құрбандарымен де орыстар мен украиндардан кейінгі үшінші орынды алады
Соғыс украиндар мен орыстардың жерінде өтті
Тылдағы қазақтар солардың қатарында тұруына не себеп дерсіз
Майданды Қазақстанның азық-түлік, қару-жарақ және тағы басқа да қажеттіліктермен қамтамасыз етіп отырғаны тағы бар
Соған қарамастан қазақ сарбаздарының ерліктерін бағалауға сараңдық танытқаны жасырын емес
Әйтпесе, ерлігі аңызға айналған арыстандай айбатты А.Қосыбаевқа Кеңес Одағының Батыры атағы берілуі керек-ақ еді
Еліміз егемендікке қол жеткізген тұста да Ахметбектің ерлігі жабулы қазан жабулы күйінде қалып отыр
Отан үшін отқа түскен Ахметбектей оғлан еліміз тарапынан құрметке әбден лайық емес пе?
Арман Әубәкір, 
Р.Сүлейменов атындағы Шығыстану инстиутының 
PhD докторанты
