Қазақстан Президенті Н.Назарбаевтың «Болашаққа бағдар: рухани жаңғыру» атты мақаласында қазақ қоғамының мәдени, рухани құндылықтары жайында көп ойлар айтылған
Латын әліпбиіне көшуден бастап, «Туған жер», «Қазақстанның қасиетті рухани құндылықтары», «Қазақстанның киелі жерлерінің географиялық белдеуі», «Қазақстандағы 100 жаңа есім» атты бағдарламалық жобалардың негізгі мақсаты – ұлттық рухты көтеру, ізгілікті арттыру, әр адамның санасына туған жеріне деген сүйіспеншілікті, ал жүрегіне ізгілік нұрын ұялату
 
Міне, осы жоба аясында Х.Досмұхамедов атындағы Атырау мемлекеттік университетінің ректоры Абзал Талтеновтың бастамасымен бір топ ғалымдарымыз үстіміздегі жылдың мамыр-маусым айларында РФ Орынбор, Самара, Саратов, Астрахань және Мәскеу, Санк-Петербург қалаларына жол шекті
Топ экспедициясының мақсаты – республикаға, оның ішінде Атырау облысына қатысты көршілес елдің мұрағаттары мен кітапханаларында сақталған, бірақ бұрын жарияланбаған құжаттар мен тарихи деректердің көшірмелерін алып келу
Сапар туралы тарих ғылымының докторы, профессор Аққали Ахмет: «Бүгінгі жаһандану ­заманында әрбір жас үшін өз өлкесінің тарихын зерттеп білуден қастерлі ештеңе жоқ
Қазақ Елінде тұрақты тұратын, онда қызмет ететін әрбір азамат өзінің туған жерінің тарихын, онда мекендейтін халықтың салт-дәстүрін, әдет-ғұрпын, мәдениетін, тұлғаларын жақсы білуге тиіс
Ата-баба шежіресін, туған өлкеміздің ақтаңдаққа толы кешегі тарихын, өткен ақиқатын біліп, тарихи тұлғалар есімдерін қазіргі және болашақ ұрпаққа үлгі ретінде жеткізу қажет
Ал ол үшін архивтерде жинақталған қорлардағы құжаттарды пайдаланудың маңызы өте зор
Осыған орай бір топ ғалым Ресей Федерациясының бірнеше қаласына барып, көптеген тың деректер жинақтап қайтты
Жинақталған құжаттар өлке тарихына қатысты жарық көретін еңбектерде пайдаланылады».
Алғашқы топ Самара-Орынбор бағытындағы тиісті мекемелерде жұмыс істедік
Уақыттың тығыздығына қарамастан ресейлік әріптестердің тікелей қолдауымен «Орынбор облыстық мемле­кеттік мұрағатынан» және «Орынбор облыс­тық қазіргі заманғы құжаттар орталығы» мұра­ғаттарынан – 18 іс-құжаттардан деректер алынды
Осы қаладағы Н.Крупская атындағы орталық кітап­ханадан «Оренбургский листок» (1898-1906), «Коммунар» (1920-1921), «Степная правда» (1921-1922) және ««Красная молодежь» (1920) газеттері түпнұсқаларының электрондық көшірмесін де алдық
Ал Самара қаласындағы «Филиал Федерального казенного учреждения «Российский Государственный архив научно-технической документации» мұрағатынан 8 қорда сақталған тарихи құжаттардан деректер алынды
Самара облыстық әмбебап ғылыми кітапханада сақталған «Коммуна» газетінде 1919 жылы жарық көрген №101,135,175, 227, 245, 259, 283 сан­да­рындағы өлкемізге қатысты дерек­терді суретке түсіріп алдық
Енді солардың кейбіріне тоқтала кетсек.
Атырау аймағында тұңғыш рет мұнай көзі Қарашүңгілде табылып, қазірде еліміздің өндірістік қуатын арттыруға септігін тигізіп отырғаны баршаға мәлім.
«Оренбургский листок» газетінің 1900 жыл 30 қаңтар күнгі №5 санында жарияланған «Нефть въ Гурьевскомь уезде» атты мақалада 1895 жылы оренбургтік инженер Ю.Т
Лебедев Гурьев уезі, Эмба-Атрав болысына қарасты Қарашүңгілден табылған мұнайдың өте жоғары сапалы екендігін анықтаған
Сондай-ақ, инженер сол жерде мол табиғи қазбалардың жатқандығын айтып, тұз, асфальт, гудрон, тас көмір және мыс қал­дықтары бар деген шешімге келген
Ол жергілікті халықты жұмысқа тартып геологиялық зерттеулер жүргізген
Кейін инженер Ю.Лебедев тапқан бар қазынасын 26 000 сомға ірі капитал иелеріне сатып жіберген.
Тағы да бір қызықты дерек осы Жылой ауданына қатысты
«Оренбургский листок» газетінің 1900 жыл 13 ақпан күнгі №7 санында жарияланған «КаспІйская «Моряка»» деген мақалада, 1899 жылдың 18-19 қарашасына қараған түні Каспий теңізінде үлкен су көтеріліп Жылқосыны басып кеткендігі туралы көлемді материал берілген
Қала шаруашылығына үлкен нұқсан келгенімен, адам шығыны болмағандығы айтылады
Өкінішке орай, көршілес ауылдарды су түгел шайып, адамдары суға кеткен
Одан әрі жергілікті балықшылар қоғамының халыққа қаржылай көмегі, Гурьев уезі және көршілес Маңғыстау, Үстірт тұрғындарының қиын кезде қол ұшын бергені туралы жан-жақты баяндалады.
«Оренбургский листок» газетінің 1902 жыл 13 қазан күнгі №42 санында В.Юрьев деген автордың «Взятiе Гурьева городка» атаманомь пугачевской шайки Овчинниковымъ» деген мақаласында қаладағы Никольский шіркеуінің священнигі Михаил Яковлевтің астрахандық епископ Мефидиге жазған хатында,1774 жылдың 26 қаңтар күні Гурьев қаласына басып кірген көтерілісшілердің озбырлығы мен бейбіт халыққа жасаған қиянаты туралы деректерге тоқталады
Одан әрі оларға қарсы күрестің сол жылдың мамырына дейін созылғаны, жергілікті халықтың оларға қарсы қимылынан үзінділер беріледі.
Жасыратыны жоқ, патшалық Рейсейге бағынған тұста дәрігерлік көмектің жеткілік­сіз­дігінен түрлі жұқпалы ауруларға ұшырап, тұрғындардың қырылып қалғаны жасырын емес
Осының айғағы ретінде, «Оренбургский листок» газетінің 1906 жыл 5 ақпан күнгі №29 санында жарияланған «Чума въ Уральское области» атты мақалада мынандай жолдар бар: «Сарат.Листа» сообщаеть, что въ Уральской об., близъ города Гурьева появилось нъесколько подозрительных по чумь заболеванiй»
Осы тұста қазақ даласында көшпелі мал шаруашылығымен айналысатын халқымыз қымыздың емдік қасиетін дұрыс пайдалана білгендігі туралы айтылады.
Қазан төңкерісінен кейінгі өлкемізге қатысты деректер көзі Орынборда жарық көрген «Коммунар», «Степная правда» газеттерінің беттерінде молынан кездеседі
Олардың барлығын айналымға түсіру болашақтың ісі
Дегенмен өлкемізге қатысты кейбір деректерге тоқтала кетсем орынды болар еді
Мысалы, «Коммунар» газетінің 1920 жыл 16 қаңтар күнгі №11 санында жарияланған «Туркестанский фронт» атты мақалада өлкемізде кеңес өкіметін орнату жолындағы шайқас төмендегіше баяндалады: «В Гурьевском районе нашими войсками занята Жилая Коса, что 110 верстах юго-восточнее Гурьева; захвачено большое количество военной добычи
По дополнительным сведениям нашими войсками взяты в плен остатки разбитых четвертой и пятой дивизий в количестве 300 человек во главе с начальником четвертой Илецкой дивизии».
Аталмыш газеттің 1920 жыл 17 наурыз күнгі №61 санында жарияланған «Трудовые фронты» деген мақалада Александров-Гай – Эмба теміржолының жаңа құрылысы басталғанынан хабардар етіп, Ембі мұнайын Саратовқа өңдеуге тасымалдау үшін жасалып жатқанын ескертеді
Сондай-ақ, темір жолдың жылына 7 миллион пұт тұз өндіруге мүмкіндігі бар Дендер арқылы жүретіндігіне маңыз берген
Теміржол құрылысы келер жылы аяқталса кеңестік Ресейден Хиуа мен Бұқараға да жол ашылатындығын ескертеді.
Ендігі кезекті мұрағаттарда сақталған құжаттардағы деректерге келсек
Самара қаласындағы мұрағатта: «Отчет о рекогносцировочном гидрогеологическом обследовании района площадки завода синтетического спирта в г.Гурьева
Каз.ССР», «Отчет по иследованию грунтов и по проектированию баз для жидкого битума и организации работ с ними на дороге Гурьев-Доссор-Косчагыл
1941 г.», «Провести исследования и разроботать рекомендации по планировке и застройке сельских населенных пунктов для региональных условий Гурьевской, Мангышлакской и южных районов Актюбинской и Уральской областей (бюджетный договор № 32), «Гурьевский консервных завод
Технический проект
Краткое описание и режим работы машин и аппаратов консервного завода
Схемы технологического процесса
1938 г.», «Протоколы технических совещаний, заключения, замечания по проектированию расширения головного узла водоснабжения г.Гурьева и канализации Косчагыл-Каратон за 1952-1954 гг.», «Протоколы технических совещаний, задания, заключения, замечания по проектированию водозаборных и водосбросных сооружений на озере Камыскуль для Кульсаринской ЦЭС за 1951- 1955 гг.»,«Из годового отчета треста «Союзстромпроект» о финансовой деятельности в 1942 г
об организацинных изменениях в условиях военного времени
17 феварля 1943 г.» деген құжаттар бар
Бұл қорларда сақталған құжаттардан Атырау өлкесінде жүргізілген әлеуметтік-өндірістік нысандардың жалпы жобаларымен, сызбаларымен танысуға болады.
Жалпы Ресейге іссапарға барып келген топ алып келген құжаттардың барлығы университетте жаңадан құрылған «Мәңгілік ел» ғылыми-зерттеу орталығының электрондық қорына жинақталады
Болашақта Атырау облысының немесе аймақтағы өндірістік орындардың тарихы жазылар болса сол жолдағы игілікті іске көмек болар деген нық сеніміміз бар.
Қылышбай СҮНДЕТҰЛЫ, 
тарих ғылымының кандидаты
Атырау – Самара – Орынбор – Атырау
