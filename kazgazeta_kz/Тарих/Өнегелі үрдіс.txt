Егемендіктің алғашқы жылдары көптеген ауылдарға, елді мекендерге, сай-сала, жыра-көлдерге бұрынғы немесе жаңа қазақша атаулар берілгені белгілі
Ал соңғы кезде урбанизация үрдісіне байланысты кейбір елді мекендер қаңырап бос қалуда
Яғни байырғы атаулар ешкімге керексіз болып қалу қаупі төнді
Осы мәселеге орай ономастикамен айналысып жүрген ғалымдар даладағы атауларды қалаға әкелу керек дейді
Солардың бірі – Л.Гумилев атындағы Еуразия ұлттық университетінің профессоры Бекжан Әбдуәлиұлы
Ол өз сөзінде ономастика – ұлттық болмыстың өзегі екенін алға тартады.
– Астанадағы 925 көшеге Сығанақ, Сауран, Түркістан секілді көркем тарихи атаулар берілді
Астанадан бастау алған осындай жақсы үрдіс өзге де өңірлерге тарайды деп сенеміз
Жалпы Тіл комитеті әр өңірге сай осындай тарихи атауларды жинақтады, енді жинақ етіп бастырмақшы
Бұл ономастика ісіне үлкен көмек болады деп ойлаймын, – дейді ол.
Ономастика мәселелерін реттеуде «Тіл туралы» заң негізгі құжат болып саналатыны айқын
Аталмыш заңның 4-бабына сәйкес кез келген еліміздің азаматы, соның ішінде кәсіпкер мемлекеттік тілді дамытуға тиісті жағдайды жасау керек
Бірақ ондай кәсіпкерлер Ақ Жайық өңірінде де өте аз
Мамандардың айтуынша, 19-баптағы заң талабы бойынша ұйымдар өз атауларын мемлекеттік тілде жазулары керек
Ал кейбіреулері тек орыс тілінде жазып қояды
Түсіндіріп айтып, хат жолдағаннан соң дұрысталады
Меншік иелері мұны заң талабын білмейтіндігімен түсіндіреді
Бұл тиісті мемлекеттік құрылымдар тарапынан жөнді жұмыстардың жүріп жатпағанының көрінісі
Транслитерацияға қатысты 21-бап та сақталмайды деп айтуға негіз бар
Яғни кез келген шетелдік атау бізде сол күйінде тұра береді
Заң бойынша ол қазақ тілінің дыбыстық таңбасына сәйкес өзгертілуі керек
Ертең латын әліпбиіне көшкенде, «самоварды самаурын», «кроватты кереует» деп қолданатын болсақ, осынау мәселелер реттелетініне сенім мол
2012 жылдан бері «Қазақ тілі» қоғамының облыстық филиалының жетекшісі ретінде ономастика мәселесімен дендеп айналысып келе жатқанын Алтынбек Әбділмановтың сөзіне қарағанда, ономастика идеологиямен тығыз байланысты
Ономастика жайы сөз болғанда облыста жиі айтылатын мәселенің бірі – өңірдің кейбір ауылдардағы, елді мекендердегі көшелерде бір атау бірнеше мәрте қайталануы
Зеленов ауданы солардың қатарына жатады.
– Бұл мәселені шешу үшін көшеге атау беру құзыретін жергілікті атқарушы билікке беру қажет
Қазір біз көше атауын өзгерту үшін халықпен жиын өткізуіміз керек, көпшілік қандай атауды таңдаса, сол атауды қоюға міндеттіміз
Жер-cу атауы, жалпы ономастика – біздің ауданда өзекті мәселе, қиын шешіледі
Себебі түрлі ұлт өкілдері көп, әрі қандастарымыздың бәрі бірдей тарихи, ұлттық мәні бар әдемі атаулардың мағынасын түсінбейді
Түсіндіре бастасақ, одан гөрі «Тәуелсіздік», «Достық», «Жеңіс» деп жеңіл атау қойған дұрыс деп шешім қабылдайды
Осылайша біз шарасыз күйде қаламыз, – дейді Зеленов ауданы әкімінің орынбасары Асылұлан Досжанов.
Жалпы облыста ономастика саласында аз жұмыс атқарылып жатқан жоқ
Мәселен, биыл мемлекет және қоғам қайраткері Мұстақым Ықсановтың есімі Жәнібек ауданындағы колледжге берілді
Қазіргі таңда облыстық қазақ драма театрына Х.Бөкееваның, өңірдегі мәдениет және өнер орталығына Қадыр Мырза Әлидің, Сырым аудандық орталықтандырылған кітапхана жүйесіне Мұқадес Есламғалиұлының және Орал қаласындағы №30 орта мектепке Хиуаз Доспанованың есімдерін беру мәселесі қолданыстағы заң талаптарына сәйкес шешілуде
Сонымен қатар таяуда өткен БҚО әкімдігі жанындағы облыстық ономастикалық комиссиясы отырысының қорытындысы бойынша идеологиялық тұрғыдан ескірген немесе жаңадан бой көтерген 24 көше мен 1 шағын ауданға атау берілді.
Облыстық тілдерді дамыту басқармасының басшысы Айгүл Мыңбаеваның айтуынша, Елбасының «Болашақ­қа бағдар: рухани жаңғыру» атты тұжырымдамалық ма­қа­ласының түп-төркіні ұлт санасын жаңғырту, төл мәдениетімізге, ұлттық құндылықтарға бет бұруға үндеу
Ел тәуелсіздігінің арқасында жоғалтып ала жаздаған ұлттық құнды­лықтарымызды біртіндеп қайтаруға мүм­кіндік берді
Ендігі міндет – жер-су, елді мекен атаула­рының қайта қазақылануы, мемлекеттік саясатқа сәйкестенуі.

Гүлсезім БИЯШЕВА
Батыс Қазақстан облысы
