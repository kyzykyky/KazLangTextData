
Дәл бүгін, 12 қаңтар – аса көрнекті мемлекет және қоғам қайраткері Дінмұхамед Ахметұлы Қонаевтың туған күні.
Қазіргі күні көпшілік шын көңілмен айтып жүргеніндей, Дінмұхамед Ахметұлы елдің бағына туған адам болды
Ол елге басшылық еткен жылдары Қазақстан даму қарқынынан танбады
Өндіріс өркендеді
Павлодар-Екібастұз отын-қуат кешені, Павлодар трактор зауыты, Бұқтырма су электр стансасы… деген атаулар елге жақсы таныс болатын
Ауыл шаруашылығы саласы бойынша да біраз шаруа тындырылды
Жаңадан облыстар, қалалар, ірі елді мекендер бой көтерді.
Қазақстан жерінің тұ­тас­тығын сақтаудағы ерен еңбегін де атап өткеніміз жөн
Еліміздің мақта өсіретін бірнеше ауданын Өзбекстанға беруге келісім бер­мегені үшін де қызметінен босатылған еді
Дегенмен кейін қызметіне қайта оралған соң ол жерлерді қайтарып алды
Мәс­кеудің Қазақстанда Неміс автономиясын құру, Маңғыстауды Тү­рікменстанға беру жөніндегі ой-ниет­теріне де дер кезінде тойта­рыс бере білді
Осылардың барлы­ғы – ерлікке бағалауға боларлық ірі істер.
Сол уақыттары елдің астанасы болған Алматы қаласын көркейтудегі еңбегі де ерекше болды
Сәулет өнерінің соңғы үлгілері бойынша салынған нысандар қалаға алабөтен көрік беріп тұрды.
Мәдениет, өнер, әдебиет Д.Қонаев­тың назарынан тыс қал­ма­ды
Тіпті кейбір қалам­герлермен, өнер иеле­рі­мен жақын араласты
Бұл жө­нінде О.Сүлейменовтің, Б.Төлегенова­ның, Н.Тілендиев­тің… естеліктерінен анық қа­нығуға болады
Еңбекке, еңбек адамдарына деген құрметі айрықша еді.
Тұлға тұлғаны тани біледі
Ұлы Мұхаң – Мұхтар Әуезов Қонаевты алғаш көргенде «Димаш, бұйырса, иісі қазаққа ортақ ұл болғалы тұр» деген екен
Данышпанның айтқаны келді
Дінмұхамед Қонаев туған халқының аяулы да ардақты перзенті бола білді
Соның нақты айғағы сүйікті елі зор тұлғаның, кө­реген саясаткердің 100 жылдығын Елбасының қатысуымен дүркіретіп атап өткелі отыр.
Тұлғаны ардақтау бар да, одан үйрену тағы бар
Тұлғалар бізге адал өмір сүру үшін, елге қызмет етудің үлгісі ретінде өте қажет
Қонаев – соңына жақсы іспен қатар, ойлы сөз де қалдырған
Иісі қазаққа ортақ ұл болған ардақтымыздың, ең болмағанда, мына сөзін қаперімізге алып жүрсек, қанекей: «Адамдық қалыпты биік ұстау – кімге де болса, үлкен сын
Адамгершілік деген асыл қасиетті аласартып алмасақ екен
Өмір өзегі – осы, азаматтық жол да – осы».
Нұрперзент Домбай
