Ұлттық саябақ Кербұлақ ауданының аумағында 1996 жылы ұйымдастырылған.Іле өзенінің солтүстігінде орналасқан
Ауданы – 460 мың гектар
Оның құрамына Жетісу Алатауының сілемдері: Шолақ, Дегерес, Матай, Алтынемел, Қояндытау таулары, Үлкен Қалқан, Кіші Қалқан, Ақтау жоталары және өте сирек кездесетін табиғат ескерткішінің бірі – Айғайқұм енеді
Үш ландшафтты – таулы-далалық, құмды-шөлді және қиыршық тасты белдеулерден тұрады
Саябақ аумағы туристерді ерекше қызықтыратын археологиялық ескерткіштерге, ежелгі таңбалар мен суреттер салынған үңгірлер мен тастарға бай
Ш.Уәлихановтың мемориалдық кешені осында орналасқан.
Саябақта өсімдіктердің 1800 түрі өседі
Олардың 21 түрі Қазақстанның «Қызыл кітабына» енген болса, 60 түрі Жоңғар Алатауы мен Іле-Балқаш бассейнінде сирек кездесетін өсімдіктердің қатарына кіреді
Жануарлар әлемі бойынша, саябақтың аумағындағы 56 түрлі жануар Қазақстанның «Қызыл кітабына» енген
Соның ішіндегі 25 түрі жәндік, 3 түрі балық, 2 түрі қосмекенді, 1 түрі бауырымен жорғалаушы, 12 түрі құстар, 10 түрі сүтқоректі
Олардың ішінде ілбісін, жабайы сабаншы, Орта Азиялық өзен кәмшаты бар
Қазақстанда мекен ететін жорғалаушылардың жартысынан артығы Алтынемел суларында тіршілік етеді
Іле өзені мен Қапшағай су қоймасы сазан, жайын, ақтабан, көксерке, ақбалық, т.б
балықтарға бай.
Алтынемел тауындағы Емел өзені Ала­көлге құяды
Бұл сөзді тіл мамандары моңғол (бурят, қалмақ) тіліндегі эмэл, эмэген – «ер» сөзі­мен де төркіндес деп есептейді
Моңғолияда эмэл сөзі тау асулары мен бел-белестердің атау-терминдері ретінде қолданыла­тыны да мәлім
Мәселен, Эмэл асуы Қыр­ғызстанның Қабақ тауында, біздің же­рімізде Жоңғар Алатауында, Чита облысында Алтын-Эмель тауы барын картадан анық көреміз
Атаудың бірінші сыңары ал­тын – күллі түркі тілдері мен моңғол тіліне ортақ сөз
Ал екінші сыңардағы моңғолдың эмэл//бэл (седло; седловина; склон горы) сөзінің мағыналары жақын
Бірақ та көне түркі тілінде altin//aldan + «төмен, төменгі»; «төменде, тө­менгі жақтан» деген сөз барын есепке алу қажет сияқты
Демек, Алтынемел атауындағы алтын сөзін – «төменгі, төменгі жақ» деп ұға­тын болсақ, онда атаудың мағынасы «төменгі, аласа асу, бел» деген мәнге ие екені байқалады
Көлбей созылып жатқан тау ортасындағы ерге ұқсас аласа асу жер бедеріне толық сәйкес келеді.
Алтынемел құмдарындағы «Әнші құм» немесе «Айғай құм» – танымал жерлердің бірі
Оның ұзындығы 2-3 километрге дейін, ал биіктігі шамамен 120 метрге жетеді
Бұл құмның бір ерекшелігі – құрғақ күндері әуенді дыбыстар шығарады
Оның әуені бірнеше шақырымдарға жайылып, алыстан да естіліп тұрады
Кейбір пікірлерге сүйенсек, құмның ұсақ бөлшектері бір-біріне үйкелген кезде осындай әуенді дыбыстар шығады екен: жеңіл самал жел шиқылдаған дыбыстар шығарса, қатты жел орган дыбысына ұқсас әуен шығарады
Алайда желсіз күнде де құмның әуенін тыңдауға болады
Осы ерекшелігіне байланысты, құм жайында көптеген аңыздар пайда болған.
Алтынемелдің көрнекті орындары­ның ішіндегі ең танымалы – Бесшатыр хан қорғандары
Сыртынан қарағанда, биіктігі жиырма метр болатын қарапайым төбелерге ұқсайды
Ғалымдардың айтуынша, бұл жерде біздің заманымызға дейінгі III-VII ғасырларда өмір сүрген сақ көсемдері жерленген
Қорғандарды бойлай, бетінде жануарлар бейнесі қашалған 45 кесек тас тізіліп тұр.
Сонымен қатар осы жерде Тамғалы тас – тастарға салынған ежелгі суреттер ес­керткіші орналасқан
Бұл суреттер екі мың жылдан астам уақыт бұрын, шамамен біздің заманымызға дейінгі XVI-XIV ғасырларда салынған дейді ғалымдар
Там­ғалы таста VIII-IX ғасырлардан қалған түркі сына жазуы да сақталған
Ұсынылған бұл деректер «Арыс» баспасынан жарық көрген «Қасиетті Қазақстан» кітабының І томынан алынды.
Дайындаған
Дина Имамбаева
