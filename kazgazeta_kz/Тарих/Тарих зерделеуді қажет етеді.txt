Жуықта ұлттық тарихты зерделеу мәселелері жөніндегі ведомствоаралық комиссияның екінші отырысы болды
Бұл жиынды  Мемлекеттік хатшы Марат Тәжиннің төрағалығымен өтті
 
Бірінші отырыс 5 маусымда өткізілген еді
Онда Елбасы Н.Назарбаевтың тапсырмасы бойынша «Халық тарих толқынында» атты арнайы зерттеу бағдарламасын әзірлеу мен ұлттық тарихты тұтастай зерделеу жөніндегі ғылыми-зерттеу жұ­мыс­тарын ұйымдастырудың өзекті мәселелері талқыланған болатын
Атап айт­қанда, бірқатар шетелдік мұра­ғат­тарда қазақ тарихы бойынша зерттеу жұмыстарын іске асыру, ұлттық тарихты зерделеу, жалпы гуманитарлық білім беретін жоғары оқу орындарында тарих пәнін оқытудың жаңа мемлекеттік стандартын жасау, ежелгі және қазіргі заман тарихының жаңа оқулықтарын дайындау және ұлттың жаңа тарихи дүниетанымдық көзқарасын қалыптастыру жөнінде нақты міндеттер белгіленген болатын
Ал комиссияның екінші отырысында Мемлекеттік хатшы биыл желтоқсан айында «Тарих толқынындағы халық» бағдарламасы бойынша Ұлттық тарихты зерделеу мәселелері жөніндегі комиссия жұмысының нақты бағыттары Мемлекет басшысына баяндалуы тиіс екенін хабардар етті
Бұл өте күрделі әрі кешенді жұмыс екенін, оны шұғыл жүзеге асыру қажет екенін М.Тәжин қадап айтты.
Мәдениет және ақпарат министрі Мұхтар ­Құл-Мұхаммед, Білім және ғылым министрі Бақытжан Жұмағұлов қолға алынған шаралар туралы есеп берді.
Мәдениет және ақпарат министрі «Халық тарих толқынында» атты бі­рыңғай логотип әзірленіп, қазіргі таңда оның 95 республикалық БАҚ-қа жолданғанын, ағымдағы жылдың 20 маусымынан бастап арнайы тақырыптар шеңберінде бірыңғай логотиппен БАҚ-тағы мәліметтердің шығуы тұрақты негізде ұйымдастырылғанын баян етті
Ең танымал интернет-ресурстарда бан­нерлердің орналастырылуы қамтамасыз етілді
Енді мемлекеттік телеарналарда тарихымызға қатысты жаңалықтарды тұрақты түрде жария ету көзделіп отыр.
Тамыз айынан бастап «Жәдігер», «Уа­қыт таңбасы», «Тұлғалар» бағдар­ла­маларын эфирге шығару жөнінде жоспарлар жасалды
Сондай-ақ ел тарихын кеңінен зерделеу мақсатында «Тарих
Таным
Тағзым» жобасы әзірленіп жатыр
Ұлттық тарихты зерделеу және насихаттау жөніндегі жұмысқа шығармашыл одақтарды, ең алдымен, Театр қайраткерлері одағын, Кинематографистер одағын, Суретшілер одағын тарту жөніндегі жұмыс тобы құрылды.
Білім және ғылым министрі Бақытжан Жұмағұлов 41 мемлекеттік жоғары оқу орнының 22-сінде мамандандырылған Қазақстан тарихы кафедрасы бар екенін, биыл 19 мемлекеттік жоғары оқу орнында Қазақстан тарихы кафедрасы ашылатынын хабардар етті.
Тиісті ведомстволар Египет, Қытай, Түркия, Ресей (Калмыкия), Өзбекстан және басқа елдердің мұрағаттары мен кітапханаларында Қазақстан тарихына қатысты құжаттарды жинау үшін 2013-2014 жылдарға арналған күнтізбелік жоспар әзірленді
Тарихи материалдарды Қазақстанға қайтару немесе көшіріп алу мәселесі бойынша бірқатар шетелдік мұрағат орталықтарымен келісім-шарттар жасалды.
Қазақстанның даму тарихының өзекті мәселеле­рін талқы­лау жөніндегі 10 әлеуметтік жобаны жүзеге асыру көзделуде, мұны орындау жұмысына әртүрлі атаулы топтар өкілдерінен 100 мыңға жуық адам тартылмақ.
Жалпы тарих, Ежелгі дүние тарихы, Орта ғасырлар тарихы, Жаңа тарих, Қазіргі заман тарихы, Орта Азия тарихы бойынша оқу материалдары мен оқулықтар жасаудың жоспары әзірленіп, бекітілді.
Жаңа көзқарастар талабына орай дис­сертациялық зерттеулер тақырыптарына өзгерістер енгізіле бас­тады
«Тарих», «Археология және этнология» мамандықтары бойынша бағдарламалар әзірлеуді бастау және оларды 2013-2014 оқу жылында жүзеге асыру жөнінде тапсырмалар берілді.
Мемлекеттік хатшы енді жоспарлар мен жобаларды, тапсырмаларды белгіленген мерзімде жүзеге асыруды міндеттеді.
Қуанбек БОҚАЕВ
