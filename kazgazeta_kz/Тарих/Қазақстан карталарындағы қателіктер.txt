Бүгінде елімізде картография өзгеше соқпақпен дамып келеді
Дегенмен, Ресей сынды елдердің картография жүйесімен салыстырып көргенде бірден кем тұстарын байқаймыз
Бұған бірден-бір себеп елімізде осы сала бойынша бәсекелестік аз
Сонымен қатар арнайы оқыту орындары жоқ
Бұл, әрине, үлкен мәселе туындатып отыр
Карталарымыздағы жер-су аттарының қайталанып кетуі, кейбірінің тіпті қате көрсетілуі деген сынды жайттар көптеп кездесіп жатыр
 Карта жасағандар елдің тарихын терең біліп, өткен ғасырлардағы шежірелер мен дастандарға аса назар аударуы керек
Өйткені кеңес өкіметі кезінде кейбір атаулар мүлде жойылып, кейбірі тіпті бұрмалауға ұшыраған.
XVIII-XIX ғасырларда Ресейдің географиялық императорлық қоғамдары өз отарындағы аймақтарды зерттеуге бел шеше кіріседі
Барлық өлкелердің қазба байлықтарын, географиясын, геологиясын, жануарлар дүниесін зерттеуді көздей­ді
Осы мақсатпен 1882 жылы Санкт-Петербург қаласында Геология комитеті құрылады
Комитет­тің бөлімшелері Орталық Ресейде, Оралда, Батыс Сібірде, Орта Азияда болды
Қазақстанда Ресей Федерациясы Совнаркомының төрағасының ықпалымен 1928 жылы геология комитетінің іргесі қаланды
Одан кейін Геология комитетінің негізінде Қазақстан геолтресі қазақ геология басқармасы ұйымдастырылып, бүкіл Қазақстан геологиялық жұмысқа кіріседі
Көптеген кен орындары ашылады
Аймақтық геология карталары құрастырылады.
П.П.Семенов Тянь-Шаньский 1850 жылдары Құрсай-Қапшағай өткелінен Іле өзенінің солтүстік жағынан алыстан көрінген Алатауды «Хребет Заилийский Алатау», ал Қастек жотасының шығысындағы жотаны «Хребет Заилийский Алатау» деп көрсеткен болатын
Ал оның шығысы Шарын керішіне дейін созылып жатыр
Қазіргі материалдардың нәтижесінде бұл тауды үш бөлікке бөліп қарастырамыз
Бірінші Қараш жотасына: Бақай, Орта тау, Алмалы, Сөгеті, Қызылтас, Үлкен Бұғыты, Шошқалы тау, Кіші Бұғыты таулары болса, екінші бөліміне Сарытау, Жамбас, Алабайтал, Торайғыр таулары жатады
Алатаудың өзі Қарғалы өзенінен бастап, Аманжолов Садық асуына дейін созылады
Түптеп келгенде, бұл таудың дұрыс атауы Алматы-Алатау жотасы
Тарихи атын терең зерттеп, деректерге жүгінбестен Іле Алатауы деп орысша аудармасын бере салған
Атау берілгенде табиғаттағы симметриялық қағидалар ескерілмеген.
Алматы – тарихи ұғым
IX-XII ғасырларда қалыптасқан ескі Алматы туралы көптеген деректер қаламыздың ботаника бағында, бұрынғы «Шекара» институтында, сол кездегі «Горный Гигант» совхозының аумағында сақталған
Сол кезде жасалған карталарда қорықтардың, мемлекеттік ұлттық табиғи парктердің атаулары бұрмаланып, қате көрсетілген
Тағы бір айта кететін жайт, бір ба­ғытта созылып жатқан мемлекеттік табиғи қо­рық Алматы деп көрсетілген
Сонымен қатар Алма­ты Алатауы біткен жерінде орналасқан мемлекеттік ұлттық табиғи паркінің аты Іле Алатауы деп аталыпты
Жоғарыда айтылған тау атауларындағы қателіктер «Аргументы и факты» газетінде О.Бабиченконың мақаласында Болай тауы Мохнатка атауымен айтылғанын байқаймыз
Кейіннен «Алматы Ақшамы» газетінде (18 қыркүйек, №18, 15 қыркүйек, №112-113, 2012 жыл) жарияланған бір мақалада тілші Қалдархан Қамбаров менің деректеріме сүйене отырып, «Алматы өзендерінің бәрінің қазақша атаулары бар» деп көрсеткен еді.
Алматы қаласында 2005 жылы жасалған жаңа картада Тәңіртауын үшке бөліп қарастырамыз
Солтүстік құрамындағы тау-жоталар: Қырғыз Алатауы, Талас Алатауы, Сусамыртауы, Сонкөлтау, Те­ріскей Алатауы, Күңгей Алатауы, Алматы Алатау жотасы, Кәстек жотасының жалғасы, Кекілік-Сең­гір тауы
Таяуда Зейнолла Санық келтірген та­­ғы бір қызықты дерек бар
Онда Нарат жотасында 4257 метр биіктікте орналасқан Қабанбай батыр­дың шоқтығы бар екенін анықтаған.
Көлденең тауларына келер болсақ, бұл тау құрамдастары Памирде, Тәңіртауда, Кавказда да бар
Екінші орталық Тәңіртау, Үлкен Қаратау, Қазығұрт, Өгем, Піскем, Сандалаш, Шатқал, Жетім, Нарынтау, Көкиірімтау, Халықтау, Пістелітау, Ақширақ
Ал Оңтүстік Тәңіртауға: Сұлтан Увайыс, Бұқантау
Тамдытау, Құлжықтау, Қазақтау, Жетімтау, Арыстантау, Ауминзатау, Нұратауы, Ақтау, Қаратауы, Зирабұлақ-Зиатдин, Зарафшан таулары жатады
Одан кейін Түркістан, Малгузар, Гиссар, Алай, Ферғана, Баубашата, Ясы, Атбашы, Көкшалтау, Майдантаг, Энгилчек, Оңтүстік Алай тауы
Екінші Жетісу Алатауы деген ұғым қалыптасқан
Ол үшке бөлінеді
Солтүстік Жетісу, Орталық Жетісу, Оңтүстік Жетісу
Оңтүстік Жетісу тау жоталарына: Малайсары, Арқарлы, Күреңкей (Алтынемел), Матай, Дегерес, Қатутау, Аяққалқан, Долантау, Дуантау, Жәдігер (Аты жоқ) тауы, Қоянды тау, Тоқсанбай, Бежінтау, Көкшіиелі, Жосалы, Жалбасы (Албасы), Шаған-Жекетау, Қотырқайың, Желдіқара, Арқарлық, Қыземшек, Қанжыға, Бұйра-Қора, Еренқабырға, Абралы, Киелі тауы кіреді.
Қойтас молданың дерегі бойынша Жетісу Алатауымен қатар жүретін Жетікөл деген ұғым бар
Олар Балқаш, Сасықкөл, Алакөл, Жалаңашкөл, Қызылтұз Итішпес-Эби-нұр, Сайрам-нұр, Ыстықкөл
Сөйтіп, Жетісу мен Жеті көл дегенде түсінік қалыптасқан екен
Көп жоталар таулардан тұратыны белгілі, мысалы, Мұғалжар тауларының құрамында Айрық, Шортай тауы, Күшікбай тауы, Сарытау, Дәутау, Жамантау, Бәйментауы, Шұқыртауы, Ақтастытау, Қаратау, Аққарпықтауы, Ортатау, Кеңқұстау таулары кіреді
Кейінгі кезде Ерейментауы деп аталатын құрамында: Алтынтау, Төбежан тауы, Сүйкембай тауы, Ақдің тауы, Ордабай тауы, Жансүгір тауы, Қара тау, Қоржынкөл та­уы, Найзатас таулары бар деректерді де кездестіріп жүрміз.
Сарыбай Орынқай деп көрсетілуі тиіс, бірақ көп карталарда Урункай деп жазылып жүрген, бұрмалауларды да кездестіріп жүрміз
Тарихына тереңінен үңілсек, бұл Орынқайдың баласы Қабабай, Қабабайдың баласы Нұрмұханбет, Нұрмұханбеттің қызы Фаридадан алған деректер болатын
Кезінде орыс саяхатшылары бұрынғы Әлім тауды Шошқакөл тауы деп атай салған
Ал Сарышолақ Боранбайұлының кітабында (Алматы, «Ел-шежіре», 2011жыл):
Атжақсы мен Жайыңды,
Ұлы Ырғыз бен Қайыңды.
Ұлы Борсық, Біршоғыр
Әлімтау, Тобылғы сайыңды, – деп көрсетілген.
Кейінгі кезде жер-су аттарын атаған кезде тарихқа, жер бедерінің ерекшелігіне қарамай атай беру көптеп кездеседі
Мысалы, Тарихи Құмдан төбесі Нұрлы тау болып кеткен
Кезінде «Горный Гигант» совхозы болған жерді Таулы Қырат деп өзгертіпті
1927-1930 жылдары пайда болған, тарихи Түрксіб шипажайын Нұр төбе, Жамбыл облысының Жуалы ауданында Сары Қайқан, Теріс өзендерін Нұрлыкент деп өзгерткен екен
Ал Оңтүстік Қазақстан облысы Түлкібас ауданындағы тарихи Төрткөл қаласын Шарапкент деп атап, Алматы облысының Жамбыл ауданындағы Қараөзек деген өзенді Саурық батыр, ал Қарасу өзені, Қарасу ауылын Сарыбай би ауылы деп көрсеткен
Ал тарихи атауы бар Атамқұлды өзгертіп, Маловодный деп атап кеткен.
Соляные Купола атауын қазір Күмбез деп атап жүр
Оның негізгі аты Тұзды Шоқат болуы керек
Патшалық Ресей және кеңестік империя кезіндегі бұрмаланған жер-су аттары әлі күнге халқымызға қайтарылмай келеді
Шу,Іле су айрығын, Шу, Іле таулары деп дұрыс атамай жүрміз
Бұйрат – төбелері дөңгелектенген созылып жатқан қырқа
Бұйраттаудын орнына «Ерейментау жотасының ұлттық қорығы» деп атаса жөн болар еді.
Алматы Алатау жотасының шыңдарының аттары қазақша қойылмаған
Оны мынадан байқауға болады.
Бірінші Физиков 3779 метр
Юбилейная 3926
Стрелок 3900 метр
Металлург 3900 метр
Джамалактау 4070 метр
Ледник Копир 4631 метр
Талгар северный диномовец 41936 метр
Талгар Главный 4978 метр
Талгар южный 4950 метр
Талгар юго-восточный 4841 метр
Академик Курчатов 4100 метр
Көптау 4132 метр
Ақтау 4686 метр
Сыпучая 4206 метр
Близнецы 4694 метр
ТЭУ 4280 метр
Джамбул 4355 метр
Кішкенетау 4307 метр
ОПТЭ 4386 метр
Безбожник 4360метр
Сүлеймен Стальского 4514 метр
Фрунзе 4426 метр
КазТАГ 4334 метр
Ледник Северцов 4350 метр
Богатырь 4614 метр
Колесник
Хребет три брата
(бұл Беделбай жотасы болуы керек)
Алматы Алатау жотасындағы негізгі шыңдарына түгел дерлік халық зиялыларының, ұлы тұлғаларының аттары мүлдем берілмеген
Талғар өңірінің Бесағаш өзенінің бойында әлемдік ұлы реформатор Тұрар Рысқұловтың атын беру керек еді
Со­­нымен қатар Садық Аманжоловтың, Дінмұха­мед Ахметұлының есімдерін берген жөн
Қазақтың тарихшысы Сұрманов Медеу, бірінші теміржолшы М.Тынышбаев, Қазақс­тан геологиясының атасы Н.Г.Кассиннің есімдерін ұмытпаған жөн.
Қазаққа еңбегі сіңген ұлы тұлғалардың есімдерін насихаттап, келер ұрпаққа жеткізу алдағы уақыт еншісінде
Қазақ геологиясының атасы Н.Г.Кассин 1939 жылғы «Геологическая карта восточного Казахстана» деген картасында Азия құрлығымен Еуропа құрлығының шекарасын анықтап берген болатын
Ал Торғай бұғазы туралы ұғымды 1900 жылы «Жер келбеті» деген еңбегінде «Эдуард Зюсс Торғай бұғазының» дүниеге келгенді­гі туралы айтылады
Орталық Азия деген ұғымды Александр Фон Гумбольдт енгізіп, Орталық Азия шекарасының батысы мен шығысын анықтаған
Ол Хэли Рихтхофен Уссурри өлкесіне дейін созылғанын баяндаған еді.
Молдияр СЕРІКБАЕВ,
өлкетанушы
