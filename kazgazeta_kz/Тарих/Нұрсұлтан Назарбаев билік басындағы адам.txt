Қазақстанды бүгінде барша әлем таниды
Оның үстіне Қазақ елінің Ұлт Көшбасшысы өркениет әлемінде өміршеңдік бағытты ұстанып, адамзат дамуының қалыптасуына зор үлес қосып келе жатқан тұлға
Елбасының халықаралық қауымдастықта беделі биік, құрметі асқақ
Сол себепті де Нұрсұлтан Назарбаевтың басқан әр қадамы саясаттанушылар мен сарапшылар және оның ізбасарларының ұдайы назарында
Оның өмірі мен қызметіне арналған туындылардың сан алуан болуының да өзіндік маңызы бар
  Жақында  Астанада профессорлар Бүркітбай  Аяған мен Әлима Ауанасованың Елбасы Нұрсұлтан Назарбаевтың өмірі мен қызметіне арналған   «Нұрсұлтан Назарбаев: билік басындағы адам» кітабының тұсаукесері болды. 
Тұсаукесер рәсімі жоғары дең­гейде өтті
Шараға жинал­ғандар жиырма жылдан астам уақыт Еуразияның асқақтаған жұлдызы атанған Қазақстанның басшысы Нұрсұлтан Назарбаевтың көпшілік біле бермейтін адами ерекшеліктерімен танысты
Елбасы – мемлекет құрған саяси тұлға
Мұндай саясаткерлер әлемде аз кездеседі
Бұл тұрғыда оны Ататүрікпен салыстыруға болады
Елбасы Астана салды
Мұның маңызы зор
Өйткені бір кезде Горбачев, Солженицын сияқты бәзбір қайраткерлер Қазақстанның солтүстік облыстарының бізге тиесілігіне күмән келтірген еді
Мұндай сыпсың сөздер Астана салынғаннан кейін сап тыйылды
Елбасы Қазақ елінің айналасындағы, оның ішінде әсіресе, Қытай мен Ресей сияқты ұлы мемлекеттермен шекараны анықтады
Бұл – керемет табыс
Мұнда Елбасының қызметі мен талантының рөлі зор
Ең бастысы Президентіміз халықаралық қоғамдастықта Қазақстан мемлекетінің беделін адам сенгісіз дәрежеге көтерді
Мұның барлығы Елбасының ерен еңбегі арқасында болып жатқан істер
Қазақстан әлем тарихына ядролық қарудан өз еркімен бас тартқан бірінші ел болып енді
Сөйтіп, әлемдегі ядролық қарусыздану дәуірінің есігін алғаш рет ашты
Дүниежүзіндегі бір ғана мемлекет – Қазақстан, бір ғана саяси қайраткер – Нұрсұлтан Назарбаев мұндай шешімге бара білді
Кітаптың тұсаукесер рәсімінде бірінші болып сөз алған қоғам қайраткері, Сыртқы істер министрлігінің ардагері Төлеутай Сүлейменов Елбасының осындай қасиеттерінің кітапта жарқырай көрінгендігін айрықша атады.
Бұдан соң мінберге саясаткер, мемлекет қайраткері Зинаида Федотова көтерілді
«Қазақстан Президенті Нұрсұлтан Назарбаев туралы елімізде және шетелдерде көптеген кітап жарияланды
Олардың барлығы Елбасын тек мемлекет қайраткері тұрғысынан таныстырады
Ал Бүркітбай Аяған мен Әмина Ауанасованың кітабы болса, Елбасын оларға қоса көпшілікке беймәлім қырларымен көрсетеді
Кітапта баяндалғандай, Қазақстан халқы қиын-қыстау бір кезеңде ел тізгінін Нұрсұлтан Назарбаевқа сеніп тапсырды
Президент ел сенімін ақтап, Қазақстанды биік белестерге көтерді
Бүгін әлемде «Қазақстан жолы» деген ұғым орны­ғып отыр
Нұрсұлтан Назарбаев Қазақ­станды тек аймақ көлемінде емес, жаһандық көлемде де күшті мемлекетке айналдырды
Тәуелсіздіктің алғашқы жылдарында Елбасының қасында болған Бүркітбай Аяған бүгінде белгілі ғалым
Ол еңбегін тек қазақ оқырмандары үшін ғана емес, бүкіл әлемдегі оқырмандар үшін жазып отыр
Автор Қазақстан Президентінің Кеңсесінде баспасөз хатшысы болып жұмыс істегендіктен бұл туынды айна-қатесіз шындыққа құрылған» деді ол.
«Авторлар кітабына «Нұрсұлтан Назарбаев: билік басындағы адам» деп жақсы ат қойған
Расында да, көш басында отырған тұңғыш Елбасы біреу, ал елі оған тіреу болып келеді
Сондықтан да Президент билік тізгінін ұстаған әлемдік әділетті ұлы тұлғалардың қатарынан орын алады
Жалпы алғанда, бұл кітапты оқу арқылы, Елбасы туралы мынадай қорытындыға келдім
Елбасы тарихы – Қазақстан тарихы, Қазақстан тарихы Елбасы тарихы емес пе? Сондықтан да авторлар Мемлекет басшысының өмірі мен қызметін көрсету арқылы тәуелсіз Қазақ елінің қалыптасу кезеңін де жазып шыққан
Өзім кітапты оқыған кезде Елбасы Нұрсұлтан Назарбаевтың жеке қасиеттерінің ашылмаған қырларының көп екеніне көзім жетті
Осы себепті, мұндай кітаптар әлі де жазылуы керек деп білемін
Бұл – тарихи жауапкершілік» деді «Егемен Қазақстан» республикалық газеті» акционерлік қоғамының президенті, филология ғылымының докторы Сауытбек Абдрахмановтың осындай ойы жиналғандарға үлкен әсер қалдырды.
Бір сөзбен айтқанда, Елбасының көпшілікке беймәлім қырларын аталмыш кітап арқылы авторлар Қазақстанның тәуелсіздік тарихын зерттеушілер үшін баға жетпес құнды деректер қалдырып отыр
Кітаптың тұсаукесер салтанаты қазақстандықтардың мерейін тағы да көкке көтерді
Еліміз үшін мақтана түстік
Елбасымыздың қадірін бұрынғыдан да біле түстік.
М
АЛИМАНҰЛЫ
Астана
