Туған жер – киелі мекен Үшқоңырдың көз тартар көркем көрінісі,  Нұрсұлтан Әбішұлының мектептегі бестікке толы аттестаты,  бірге оқыған сыныптастары, Теміртауда шыныққан жылдар естеліктері, Президенттік куәлігі, Елбасының ел алдында берген тұңғыш анты, Семей полигонының жабылуы туралы қол қойылған құжат секілді құнды дүниелерден бастап, Борис Ельцин, Билл Клинтон, Маргарет Тэтчер секілді әлемге белгілі тұлғалардың қолтаңбалары қалған кітаптар,  мұсылман  мемлекеттерінен сыйға берілген қасиетті Құрандар жинағы,  Мемлекет басшысының өзі жазған кітаптары, олардың әлем тілдеріне  ауда-рылған нұсқалары, барлығы 800-ге жуық түпнұсқа қолжазба, сурет, жеке заттары –  «Н.Назарбаев: дәуір, тұлға, қоғам» атты көшпелі көрменің жәдігерлері осындай.
1991 жылғы 16 желтоқсанда қазақ елін дүр сілкіндірген тарихи оқиға Қазақстан Республикасының жаңа кезеңін бастап бергені белгілі
Қазақ халқы үшін айрықша қастерлі бұл жылдар Елбасы Нұрсұлтан Назарбаев есімімен тығыз байланысты
Қиын-қыстау кездерде ел тағдырын өз қолына алып, көк байрағын көтерген Қазақ елінің Тұңғыш Президенті болып сайланған мемлекет басшысы бүкіл ғұмырын ел мүддесіне арнап, халқымызға қалтқысыз қызмет етуде
Жуырда Тұңғыш Президент күні және Тәуелсіздік күні мемлекеттік мерекелеріне орай Мемлекеттік орталық музейде Астанадағы Елбасы кітапханасының «Н.Назарбаев: дәуір, тұлға, қоғам» атты көшпелі ғылыми білім беру және мәдени-ағартушылық көрмесі салтанатты түрде ашылды
Көрменің ашылу рәсіміне Қазақстан Республикасы Президенті Кеңсесінің бастығы – Қазақстан Республикасының Тұңғыш Президенті – Елбасы кітапханасы директорының міндетін атқарушы Махмұт Қасымбеков, Қазақстан Республикасының Мәдениет және спорт министрі Арыстанбек Мұхамедиұлы, Алматы қаласының әкімі Бауыржан Байбек қатысты.
Көрмені ашқан Қазақстан Республикасы Тұңғыш Президенті – Елбасы кітапханасы директорының міндетін атқарушы М.Қасымбеков айтулы шараның мән-маңызына тоқталды
«Бұл көрменің Алматыда басталуының өзіндік себептері бар
Алматы – әлемге әйгілі мәдениет пен өнер орталығы
Тәуелсіздігіміз де ең алғаш Алматы қаласында жарияланған болатын
Сондықтан бұл қала барша қазақстандықтар үшін ерекше ыстық, жүрегіне жақын» дей келе, көрме аясында семинарлар, конференциялар өткізілетінін жеткізді.
ҚР Мәдениет және спорт министрі ­Арыстанбек Мұхамедиұлы көрменің ашылу салтанатымен құттықтап, Нұрсұлтан Әбішұлының өмір жолы әрбір қазақстандық үшін үлгі-өнеге екеніне атап айтты.
Алматы қаласының әкімі Б.Байбек осынау мазмұны мен деңгейі тұрғысынан аса маңызды іс-шараның тәуелсіздіктің алғашқы жылдарында ел болашағы үшін тарихи шешімдер қабылданған Алматыдан басталуы қала тұрғындары үшін үлкен мәртебе әрі мақтаныш екеніне тоқталды
«Көрме тәуелсіз Қазақстаның дербес мемлекет ретінде қалыптасуындағы Тұңғыш Президент – Елбасы Нұрсұлтан Назарбаевтың тарихи дара, тұлғалық рөлін ашық көрсетеді
Елбасының арқасында Қазақстан қысқа мерзімде әлемдік кеңістікте өз орнын алды
Көрмеде ұсынылған бірегей экспозициялар еліміздің қалыптасу тарихынан терең мағлұмат береді» деді әкім.
Еліміздің астанасын көшірген сәттен бергі 20 жыл ішінде алғаш рет Мемлекет басшысының жеке архиві, жеке кітапханасы және музей қорының зерттеу нәтижелері мен материалдары Алматы қаласы жұртшылығының назарына ұсынылып отыр
Көрменің негізгі мақсаты – Елбасының Тәуелсіз Қазақстан тағдырындағы рөлін мұрағат құжаттары мен жәдігерлер арқылы жүйелі түрде кеңінен көрсету
Көрмеге қойылған өмірлік мәні зор, тағылымды туындылар мен естелік суреттер осы үденің биігінен көрінді.
Салтанатты ашылу рәсімінен соң құрметті қонақтар көрмемен танысты
«Н.Назарбаев: дәуір, тұлға, қоғам» көшпелі көрмесі «Көшбасшы жолы», «Көшбасшы феномені», «Әлем қадірлеген Елбасы», «Елбасы мәртебесі – ел мәртебесі» сынды бірнеше бөлімнен тұрады
Елбасы кітапханасының экскурсия қызметінің сарапшысы Г.Ыдырысова әр бөлімге жеке тоқталып, жәдігерлер туралы жан-жақты сыр шертті
Мәселен, «Көшбасшы жолы» бөлімінде Елбасының өмір кезеңдері тарихи үдерістер мен оқиғаларды сипаттау арқылы көрсетіледі
«Көшбасшы феномені» бөлімі жаһандық кеңістікте тұрақтылық пен қауіпсіздіктің жаңа идеяларын енгізген Н.Ә.Назарбаевтың мемлекеттік құрылым тұжырымдамасының қалыптасуы мен дамуы тарихына жетелейді
Мұнда Семей ядролық полигонының жабылуынан бастап мемлекет астанасын ауыстыру идея­сын жүзеге асыруға дейінгі тарихи маңызы бар шешімдер мен бастамалар көрініс тапқан.
«Елбасы мәртебесі – ел мәртебесі» бөлімін­де Н.Назарбаевтың және Қазақстан ­Рес­пуб­ликасының өркендеуіне және әлемдік бейбітшілік пен тұрақты дамуға қосқан үлесін тану белгісі ретінде Елбасына тапсырылған жоғары мемлекеттік наградаларды көруге болады.
Қазақстан Респуликасының қарқынды сыртқы саясаты – әлемдік деңгейдегі саясаткер Н.Ә.Назарбаевтың биік беделінің нәтижесі
Көрменің «Әлем қадірлеген Елбасы» атты бұл бөлімінде еліміздің сындарлы сыртқы саясаты дипломатиялық сыйлықтар, жеке жазбалар, мұрағаттық материалдар арқылы көрсетілген
Әрбір сый-сияпат кез келген қауіп-қатер мен түсінбеушіліктен азат бейбіт әлемді қалыптастырудағы Н.Ә.Назарбаевтың сіңірген еңбегінің дәлелі іспетті
Заманауи жетістіктерді қолдана отырып жасақталған керемет көрме мемлекет басшысының саясат пен басқарудағы оң тәжірибесін ашып қана қоймай, тұғырлы тұлғаның адами-азаматтық қырларына да мән беруімен құнды
Елбасымыз әлі күнге дейін күніне кем дегенде 7-8 парақ өз қолымен жазады екен
Соның бірі – Вашингтонда өткен ядролық қауіпсіздік жөніндегі Саммитте сөйлеген сөзінің өзі жазған нұсқасы көрмеден орын тауыпты.
Көрме аясында көптеген рухани-мәдени іс-шаралар ұйымдастырылу жоспарланған
Алғашқы күн музей қызметіне арналған «Ғылыми-білім беру қызметіндегі инновациялық жұмыс түрлері» (ҚР Тұңғыш Президенті – ­Елбасы кітапханасының жұмыс тәжірибесінен) атты семинармен және «Қазақстан Республикасының Тұңғыш Президенті – Елбасы кітапханасы: мемлекеттік басқару стратегиясы және көшбасшы феномені» атты халықаралық ғылыми-тәжірибелік конференция жұмысымен жалғасты.
«Н
Назарбаев: дәуір, тұлға, қоғам» көрмесін 2018 жылдың 14 қаңтарына дейін тамашалауға болады.
Дина Имамбаева
