Биыл Алматы қаласының 1000 жылдығы атап өтіледі
Шаһардың тарихы ежелгі ғасырлардан бастау алатыны ақиқат
Оған ғылымда нақты дәлелдер жеткілікті
Осы тұрғыдан алып қарағанда, Алматының тарихи кезеңдері туралы тарихи және археологиялық деректер не дейді екен? Бір сәт соған үңіліп көрсек

Алматы қаласының тарихы мен мәдениеті туралы деректер араб, парсы және қытай жылнамалары мен жиһангездер еңбектерінде кездескенімен, археологиялық деректер ғана шынайы мағлұмат бере алады
Аталған жазбаларда қала Алматы, Алмату, Алимту деп берілген
Алматы атауының этимологиясы көнетүркілік «alma» (қызыл жидек немесе алма) түбірінен шығады: alma+lng (+lig-белгілі бір ерекшелікке, қасиетке иелікті көрсететін қосымша).
Академик В.Бартольд «Орта Азияға ғылыми мақсатпен барған са­пар­дан есеп» деген мақаласында: «Темір жорықтарының тарихында Іле аңғары жайлы мәліметтер өте бұлыңғыр
Алмалық Іле өзенінің оңтүстігінде орналасқан, бұдан туатын қорытынды, мұнда қытай жазба ескерткіштеріндегі Алмалық жайында емес, қазіргі Верныйдың жанындағы Алматы жайында айтылған; бұл Темір әскерінің Алмалықтан шығып, Іледен өтіп, Қараталға келген» деп жазады да, өзінің ойын осылайша дәлелдейді
Тарихтағы тағы бір дерекке назар аударатын болсақ, 1246 жылы Джувейни Батудың ұлы Моңғол ханы Күйікке келе жатқан жолда Қойлықтан жеті күншілік жердегі Алматы қаласына тоқтағаны туралы мәлімет бар

Алматы туралы алғашқы дерек­тердің бірі – Шараф ад-Дин Али Йаздидің 1424-1425 жылдары жазылған атақты «Зафар-наме» («Жеңістер») туын­дысында берілген
Осы еңбегінде ол Жетісу жеріндегі соның ішіндегі Алматы маңындағы Ақсақ Темір әскерінің соғыс қимылдарын көрсеткен
Алматыдан 1,5 күндік жердегі Чарун (Шарын) өзенінің бойында болғандығын көрсеткен.
Өз заманының ең атақты жылнамашысы, Ұлы Моғолдар әулетін құрушы Захириддин Мұхаммед Бабырдың «Бабырнаме» еңбегінде Ферғананың солтүстігіндегі бірнеше қалалар аталады
Онда мынандай мәліметтер келтіріледі: «Ферғана – бесінші климаттағы облыс, айдалған жерлер шекарасында орналасқан; оның шығысында – Қашғар, батысында – Самарқанд, оңтүстігінде – Бадахшан шекарасы таулары, сол­түстігінде бұрын Алмалық, Алматы және Янга сияқты, Таразкент кіта­бында аты аталатын қа­лалар болғанымен, оларды моңғолдар қи­ратқан, сөйтіп, онда тіпті елді мекен қал­маған»
Бұл жайттан аңғаратынымыз, мұнда сөзсіз, болашақ Алматының орнында орналасқан және Алмату атауымен аталған ортағасырлық қала туралы сөз болған.
Тағы бір дерекке көз жүгіртейік
Алматы жайлы Бабырдың замандасы, «Тарих-и Рашиди» шығармасының авторы Хайдар Дулати Тимурдың Қамараддинге қарсы әскери іс-әрекеттеріне байланысты Қара-Қасман (Қастек) қала жұртының шығысындағы Алматы қаласының орны туралы мәлімет жазып қалдырған.
Рашид-ад Диннің (1274-1318) «Жами-ат тауарих» атты еңбегінде келтірілген Оғыс хан туралы «ислам­данған» нұсқада Алматы аумағы туралы анағұрлым ертеректегі ескертулер мәнісі өте қызық
Тарихшы шамамен Х-ХІ ғғ
өткен оқиға туралы, онда Оғыз ханның өзінің бір сапарында Алатауға және Алматы аумағына дейін барғанын, Аққайың (Ақтерек) деген жерде ардагер-әскерлер тобымен кездескенін жазады
Іле Алатауы бөктеріндегі Алматы туралы әңгіме болған
Осылайша жо­ғарыда кел­тірілген орта­ғасырлық жазба де­рек­тердің жиын­ты­ғы бү­гінгі Алматы қаласы аумағындағы жергілікті «Алмату» қа­ласы екенін растай түседі
Соңында Алмату қаласы туралы талассыз мәліметтер нумизматикалық деректермен дәлелденді.
Бұрынғы Шекарашылар учи­лищесі қазіргі «Әскери институт» орналасқан көне қалашықтың ау­мағынан теңгелер (монеталар) табылды
Алдымен мамандардың қолына екі күміс теңге түсті
Олар бір тұрпаттас болды
Әрқайсысында екі таңбадан бейнеленген
Көңіл аударатын бір жай, теңге жағынан өте белгілі Шағатай әулетінің таңбасы осы уақытқа дейін кездеспеген, дирхемдегі мерзімге қарағанда 670/1271-72 жж
706/1306-07 жылдары Шағатай әулеті сарайындағы 12 күміс теңге Алматы теңге сарайында жасалған
Онда «Болад Алмату» деген жазу бар
Ол 1271-1272 жж.-Мас’уд-бектің ақша реформасы жүргізілген жылдар болып шықты.
Алматы ақша сарайында соғылған шағатайлық тиындардың табылуы бұл фактінің өзінің нумизматикалық маңыздылығымен қатар кейбір жалпы тарихи тұжырымдар жасауға жол ашады
Сонымен қатар ХІІІ ғ
соңына жататын тиындағы Алматы атауын бүгінгі күнге дейін кездескен жазба ескерткіштердегі ең ертедегі атауы деуге болады
Бұған дейін «Бабырнамеде» аталған Ферғананың солтүстік жағындағы бірнеше қала «Алмалық», «Алмату», «Ианги», бұлар жайлы Таразкент кітаптарында жазады
Бұл қалаларды XVI ғ
басында «моңғолдар мен өзбектер қиратқан» деген дерек пен кейін Бабырдың немере бауыры Мырза Мұхаммед Хайдар ­«Тарих-и-Рашидиде» қайталанған «Алматы Моғолстанның белгілі жерінде» 914/1508 ж
болған соғыс жайлы хабардағы деректер ең алғашқы дерек деп қабылданып келген.
Алматы жайындағы деректер XVIII-XIX ғғ
қатысты моңғол, манжұр, қытай жазба ескерткіштерінде де кездесетінін айта кеткеніміз жөн
Жоңғар хандығы бытырағаннан кейін, әсіресе, өзіне Қашқарияны қосып алғаннан кейін Манжур-Цин империясы Орталық Азияның жері мен халқына көз тіге бастады
Осы себепті қытай, манжұр тіліндегі шығармаларда қазақ жері жайлы деректер көбейді
«Сиюй тучжи» және «Сиюи шуй дау изи» атты екі географиялық шығарма ­(XVIII ғ
жария­ланған) қазақтар мен Орта Азия халықтарының тарихы бойынша Қытай­дың құнды тарихи дереккөздері болып табылады.
Осы тарихи деректерде «Гурбан Алмату» деген сөз моңғол ті­лі­нен аударғанда «Үш Алматы» деген мағынаны білдіреді
Бұл Алматы қаласының аумағындағы үш өзеннің бойында орналасқан ортағасырлық қалалардың орны
Біріншісі – қазіргі кіші Алматы өзенінің бойындағы Шекарашылар Әскери институтының аумағында болған, екіншісі – Есентай өзенінің бойындағы Үлкен Ботаника бағының аумағында орналасқан
Үшінші – Алматы қаласы Үлкен Алматы өзенінің бойындағы қазіргі үлкен бөгетке бір шақырым жетпей қалған жерде ескі қаланың орны табылды
Ол туралы жазбалар сақталмаған
Бұл үлкен қаланың қалдықтары туралы 1909 жылы В.В.Бартольд өз жазбаларында жазып қалдырған
Ол бұл жерді Верный қаласының архитекторы В.П.Гурдэмен бірге қарап шыққан
Қалашықтың беткі қабатында күйдірілген кірпіштен тұрғызылған құрылыстың қалдығы сақталған, оны Верный қаласының тұрғындары құрылыс үшін алған.
Соңғы жылдардағы археологиялық зерттеулердің нәтижесінде бұл қа­лашықтың орнын шартты түрде «Алма-Арасан» қаласы деп айтып жүр
Бұл жерлерден қазба барысында қыш ыдыстар, қола мен темірден жасалған бұйымдар ұшырасты
Одан крица-темірден жасалған бұйымдар, балталар, қазан сынықтары, сонымен қатар отқа төзімді материалдан жасалған металл қорытуға арналған ыдыстар мен ұста пеші зерттеушілер қолына ілікті
Шеберхана Х-ХІ ғғ
жатады деп болжанды

1969 жылы Алматыдағы Бас ботаника бағының аумағында құрылыс жұмыстары кезінде қыш материалдар көмбесі табылып, бұл жерді зерттеу кезінде қыш ыдыстардың арнайы қазылған шұңқырда тұрғаны анықталды
Оның тереңдігі қазіргі деңгейден алғанда – 1,3 м, диаметрі – 1,5 м.
Табылған дүниелердің ең қызық­тылары шыңылтырмен жабылған ыдыс­тар
Олардың біреуі цилиндр пішіндес табақша (кринка), екіншісі екі тұзақ тәріздес жапсырма тұтқалы құты ыдыс
Ыдыстар екі жағынан да күйдірілген қызғылт қыштың үстіне салынған ақ ангобқа жағылған жылтырақ мөлдір шыңылтырмен жабылған
Иықтарында қарақоңыр және қызғылт түсті бояумен жасалған арабтың «лям» және «алиф» әріптерінің түрінде жасалған өрнек (фриз) бар
Жиектері мен тұтқаларында қоңыр түсті бояудың іздері кездеседі.
Осындай шыңылтырмен және араб әліпбиі әріптері түріндегі өрнекпен жабылған ыдыстар Шу және Талас аңғарларындағы Х-ХІІ ғғ
қатысты қабаттар мен кешендерде кең танымал
Шыңылтыр сыз ыдыстан екі хұм, бес құмыра және екі тұтқалы құты шықты
Бұлардың бәрі құмыра шеберханасында жасалған.
Сонымен Алматы қаласы қыш бұйым­­дармен қатар көзе өндірісінің орта­лығы болғаны дәлелденді
­Х-ХІІ ғғ
жататын қыш бұйымдардың мол кол­лекциясы табылды
Ортағасырлық Алматы қаласының көлемі ондағы күйдірілген кірпіштен салынған сәулет құрылыстарының болуы, қыш бұйымдарының табылуы, ұсталық қолөнердің қалдықтары, теңге сарайларының болуы – бұл қаланың Ұлы Жібек жолы бойында экономикалық, мәдени және ­саяси өмірде үлкен рөл атқарғандығын көр­се­теді.
Әрине, Алматының тарихы жалғыз мұндай деректермен шектеліп қалмас
Болашақта әлі де талай тың деректердің болатыны анық
Бүгінде көне ғасырлардан бастау алатын шаһарымыз талай уақыттарды артқа тастап, заман талабына сай дамып келе жатқанымен өзіндік мән-мағынасы ғасырлар қойнауынан желі тартатыны сөзсіз.
Арнабай НҰРЖАНОВ,
Ә.Марғұлан атындағы Археология
институтының жетекші 
ғылыми қызметкері, 
тарих ғылымының кандидаты,
Ералы АҚЫМБЕК,
Ә.Марғұлан атындағы Археология
институтының аға ғылыми қызметкері, PhD докторы
