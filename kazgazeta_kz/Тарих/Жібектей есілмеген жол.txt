Мәскеудегі Ресей Сыртқы істер министр­лігінің мемлекеттік қа­был­дау үйінде орыс жазушысы Сергей Плехановтың Қазақстан Рес­пуб­ли­ка­сының Президенті Нұрсұлтан Назарбаев туралы жазған «Жібектей есілмеген жол» («Не шелковый путь») атты кітабының тұсаукесері өтті.
Кітаптың тұсаукесеріне  Мәскеудегі белгілі саясаткерлермен қатар, кәсіпкерлер, әдебиет және мәдениет қайраткерлері, дипломаттар, ғалымдар, зиялы қауым өкілдері қатысты
Кешті ашқан, Ресей Сыртқы істер министрі Сергей Лавров, Тарихтың аумалы-төкпелі кезеңінде, Кеңес өкіметінің тарқау сәтінде Нұрсұлтан Назарбаев өз халқының алдында шешімді, маңызды міндетті мойнына алып, дұрыс бағыттағы жолды қабылдап, Қазақстанда бейбіт өмірдің гүлденуіне, нарықты тұрақты экономиканың қалыптасуына жол салды
Қиын уақыттан Президент өз халқын алып шығып, әрі қарай гүлдену мен өрлеу бағытына бастауда
Жақында өткен сайлау оны халқы құрметтейтінін, оған үлкен  сенім жүктейтінін  көрсетеді
Кітапты оқи отырып, Назарбаевтың өмір жолы жібектей болмағанын көреміз, қазіргі немесе енді жұмыстанар саясаткерлер үшін оның қиыр да, қиын жолдан жаңылмай шығу себебі: Нұрсұлтан Назарбаев не істесе де, ол тек өз  халқының жайын ойлауды ұмытпады» деді.
Қазақстанның Ресейдегі Төтенше және Өкілетті Елшісі Марат Тәжин кітапқа талдау жасай отырып Нұрсұлтан Назарбаевтың саясаткер, қайталанбас жеке тұлға екенін айтты.
М.В.Ломоносов атындағы Мәскеу мемлекеттік университетінің ­ректоры Виктор Садовничий өз сөзінде «Нұрсұлтан Назарбаевтың қуатты саясаты мен бейбіт­шілік жолындағы орасан зор еңбегі тек Қазақстан мемлекеті үшін ғана емес, бүкіл Еуразия аумағына әсер етуде
Президент Нұрсұлтан Назарбаев, қазақ халқының тарихының алтын беті»  деп бағалады.
КСРО-ның халық артисі Армен Джигарханян: «Оны жүрегіме жақын санап, жақсы көремін
Назарбаев адамды өзіне тарта білетін үлкен қасиет иесі
Мен оны өзімнің президентім санаймын, осындай елбасылар көп болса деп, тілеймін» деп өз пікірін білдірді.
Белгілі Ресей тележурналисі, саясаттанушы Максим Шевченко: «Бүгінгі  Казақстан Назарбаевтай басшысының арқасында қуатты мемлекетке айналып отырған, жүздеген ұлт өкілдерінің отаны
Қазақстанда болған сайын мен өзімді  үйімде жүргендей сезінемін
Мұндағы орыстар, қазақтар өзара туысқан
Бұл да Елбасының ұлтаралық саясатты дұрыс бағытта ұстағанын көрсетіп отыр» деді.
Әзербайжан Республикасының халық артисі, Әзербайжанның  Ресейдегі Төтенше және Өкілетті Елшісі Полад Бюль бюль-оғлы былай деді: «Мұндай басшысы бар Қазақстан бақытты
Батыс пен Шығысты, Еуропа мен Азияны, Солтүстік пен Оңтүстікті біріктіре білген адам мың жылда бір-ақ рет туылады
Біздің замандастарымыз үшін Қазақстан –  Назарбаев, ал Назарбаев –  Қазақстан болып қала береді».
Көпсалалы ғылыми-талдау  және гу­ма­нитарлық-ағарту мемлекеттік меке­месінің директоры Қанат Саудабаев кітапты шығарушыларға, тұсаукесерді ұйым­дастырушыларға алғысын білдірді.
Автордың бұл кітабы орыстың беделді «Международные отношения» баспасының «Мировые лидеры» тақырыбы бойынша жарық көрді.
Кітапта Қазақстан Президентінің өмір тарихы ғана емес, оның  әлемге танымал саясаткерлер қатарынан орын алуы және тәуелсіз, гүлденген, бейбіт жаңа  мемлекетті құру жолындағы қосқан жеке еңбегі мен әлемдік саяси қарым-қатынастардағы ерекше орасан зор  жұмыстары баяндалады.
Ең бастысы автор 15 жыл бойы осы кітапты жазу үстінде бүкіл Қазақстанды аралап, Президенттің балалық, жастық шағы өткен жерлерде болып, оның  туыстарымен, жақындарымен, қызметтестерімен әңгімелесіп, өзімен бірнеше рет жолыққан
Осындай көп жылдық еңбек нәтижесінде оны жеке тұлға, тұрақты көзқарасты  саясаткер, қажымас қайратты  азамат, ержүрек  ел қорғаны бола білген қайраткер ретінде суреттей білген
Тұсаукесерге қатысып сөз сөйлегендер  бірауыздан осы тұжырымды мақұлдады.

Жарқын ӨТЕШОВА
Мәскеу
