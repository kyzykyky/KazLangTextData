(Соңы
Басы өткен санда)
Бұл есімдердегі було, вул // бул сөздері мән // бән түбірлерінің сәйкес нұсқалары
Бұл сөз қазақ тіліндегі құл сөзімен де сәйкеседі
Қазақта «құдайдың құлымыз» деген тіркес жиі айтылады
Бұл сонау құнқ-түркі заманынан бері айтылып келе жатқан сөз тіркесі екеніне жоғарыда келтірген «көктің ұлы» тіркесі дәлел бола алады
Яғни Істенмән// Істенбұл// Істенқұл деп қатар айтылу көктүріктердің де салт-дәстүрінде тұрақты қолданылғаны дау тудырмайды
Ал есімнің алдыңғы диз// сиз//син буындары Істен сөзінің қысқарған түрі екені де түсінікті болады
Бұларға қоса араб тіліндегі Синджибу түркіше Істен джабғу тіркесінен қысқарта айтуынан туғаны да өзінен-өзі байқалып тұр.
Сонымен Қ.Салғараұлының «Істенмән қаған болды, ол 576 жылға шейін өмір сүрген жоқ, Боджман қағанның артынша бес-алты айдан соң қайтыс болды» деген даулы пікірі жоққа шықты
Ол батыс елдері деректерін терең зерттемей, шала қорытынды жасаған
Сондай-ақ алғашқы зерттеушілер асығыс, үстірт зерттеп, сол алған нәтижесімен қанағаттанып кеткен көне түркі жазба ескерткіштері бұлтартпас дерек деп тұжырым жасағаны да жете зерделемеу болып саналады
Бұл жерде ол жалпы Түрік қағаны емес, тек Батыс Түрік қағаны болды деп өз пікіріне қарсы шығып отыр
Шындығында Істенмән жабғу қайтыс болған 576 жылға дейін Түрік қағанаты екіге бөлінген жоқ
Екіге бөліну Исиги Колоның ұлы Шету-Шаболионың Мугән қағанның ұлы Далобян-Төременнің таққа отыруына қарсы шығып, Янлодан тақты алғанынан басталады.
Күлтегін жазбасында Істенмән жабғу деп жазылса, онда одан кейін жазылған қаған сөзі кімге арналған деген сұрау туатыны белгілі
Жоғарыда келтірген күрделі графемада Боджман қағанның үш ұлының аты және қаған деген сөз оқылатындай болып жазылған
Олар кімдер, Қоңырат тайпасындағы Божбан-Алпамыстың ұрпақтары шежіреде қалай аталады, енді соған көшейік
Бұрынғы Боджман қаған есімінің оқылуына байланысты еңбегімізде (Бекжан О
Көне түркі күл жазуындағы белгісіз екінші кірігіңкі дауыссыздардың мағынасы мен таңбасы // «Түркология», 2011, № 3, 10-б.) Божбанның Қожағұл, Жәукім, Итемген, Құлым, Ұржық, Жұмық, Бекарыстан, Тоқпақ атты ұлдары болғанын келтірген болатынбыз
Шежіреде негізінен үлкен ұл әрқашан бірінші айтылады, яғни, әрбір алдыңғы ұл кейінгі ұлдан үлкен болады
Олай болса, Божбанның үлкен ұлы Қожақұл (Қожағұл) екені белгілі
Қожа қауымдық есімі көне түріктер заманында болмағаны аян
Ондай жағдайда Қожа сөзі басқа түркілік сөзден өзгергені өзінен-өзі түсінікті
Бұл есім Қытай жазбаларындағы Исиги Колоға сәйкес келеді
Коло – құл, Исиги түркіше Қозұқ есіміне сәйкес нұсқа болып есептеледі
Біз жалпы Қытай аты аталған кезде, ойымызға қазіргі қытайша шүлдірлеген халық көз алдымызға келеді
Көне замандағы Қытай елі де осылай болған деп шын байыбына бармай тұспалдай саламыз
Ақиқатында қалай болған, М.Қашқари (Махмуд Қашқари
Түбі бір түркі тілі
Алматы, 1993, 10-11, 22-бб.) бабамыз Шын (Қытай), Машын (Тауғаш) елдерін түркі тілдес елдерге жатқызған болатын
Олай болса, Қытай жазбаларын жазған хатшыларды түркілер деп қабылдауымызға толық болады
Өйткені Таң дәуіріндегі жазбалар VІІІ ғасырда жазылды, дәуір неғұрлым тереңдеген сайын түркілік белгі қоюлана түсетіні мәлім
Осы тұрғыдан алғанда Исиги сөзі түркілік Қоз (Шоқ) сөзіне сәйкес алынғаны күмән тудырмайды
Яғни Исиги сөзі – түркілік Ысық (ызық// қыз+ық) сөзінің қытайша дыбысталуымен өзгерген түрі
Жоғарыдағы есім жазылған күрделі графемадағы таңбалар арқылы қаған, құл сөздерін оқуға болады
Сонда Боджман қағанның орнына таққа отырған үлкен ұлының аты Қозұқ құл есімі шығады
Міне, қытайлар осы есімді Исиги Коло нұсқасына өзгертіп, өз иероглифтерімен таңбалаған.
Жоғарыда айтылып өткендей Исиги Коло – Қожақұл< Қозұқ құл бабамыз әкесі Боджман қағаннан соң бес-алты айдан кейін қайтыс болған
Қытай жазбасында ауырып өлді деген дерек айтылады
Л.Н.Гумилев (Гумилев Л.Н
Древние тюрки
Москва, 1993, 28-б.) Исиги Қолоның түсініксіз жағдайда қайтыс болғанын айтады
Қозұқ құл қағаннан соң оның інісі Мугән таққа отырады
Исиги Колодан гөрі Мугән есімі көп өзгеріске түспеген деуге болады
Себебі ол күрделі графемада МӘУКҮН ҚАҒАН болып оқылды
Шежіреде бұл Божбанның Қожағұлдан кейінгі Жәукүм бабамыз
Жәукім мен Мәукіннің ұқсастығы айтылуынан-ақ ұйқасып бірден білінеді
Ол Мәукін қаған болып айтыла келе Мәукің қаған атына өзгерген
Одан ары соңғы Ң дыбысы Й дыбысына өзгеретіні қазақ тілінің заңдылығынан белгілі
Жоғарыда айтылған Н.Я.Бичуриннің келтірген Муюй хан Кигинь есіміндегі соңғы ЮЙ дыбыстары осы Мәукій өзгерісінің әсерін сездіреді
Ал Кигинь сөзі ғалымдар топшылағандай есім емес, қаған сөзінің жіңішке түрі екені сөзсіз
Бұл өзгерістен ары қарай Мәукің> Мәукій есімі метатезалық құбылысқа сай соңғы Й мен алдыңға М дыбыстары орын ауыстырып, ЙӘУКІМ атауы шығады
Оның Жәукім болып өзгеретіні айқын
Ол кісі туралы Н.Я.Бичурин былай сипаттама береді: «Он имел необыкновенный вид: лицо его было около фута длиною, и притом чрезвычайно красное; глаза как стеклянные
Он был тверд, жесток, храбр и много ума имел; // занимался более войною» (Бичурин Н.Я
Собрание сведений о народах, обитавших в Средней Азии в древние времена
І т
Алматы, ТОО «Жалын баспасы», 1998, 232-б.)
Ол Корей шығанағынан Батыс теңізіне (Каспий), Құм даласынан (Гоби болуы керек) Солтүстік теңізіне дейінгі аралықты өзіне бағындырды, сөйтіп Түркі қағанатын Орталық мемлекетке (Қытай) теңдестірді деген бағаға ие болады
Қытай деректерінде: «Мәукін-Жәукім қаған 572 жылы қайтыс болды, орнына баласы Далобян-Төременді (грекше Турум) қоймай, інісі Тобоны таққа мұрагер етіп қалдырды» (Бичурин Н.Я
Собрание сведений о народах, обитавших в Средней Азии в древние времена
І т
Алматы, ТОО «Жалын баспасы», 1998, 237-б.) деп айтылады
Тобо қағанды Л.Н.Гумилев (Гумилев Л.Н
Древние тюрки
Москва, 1993, 494-б.) түркіше ТАБАҚ деп транскрипциялайды
Оның себебі Тобо қаған будда дінін қабылдап, соның діни рәсімі бойынша табақ ұстап жүруіне қатысты аталған дейді
Божбан шежіресінде бұл кіші ұл Тоқпақ аталады
Бұл кісі ең кенже ұл болды ма, жоқ болмаса Мәукін қағаннан кейінгі ұрпақ па, бізге оны тап басып айту қиын
Өйткені шежіреде ол өзгеріп кетуі бек мүмкін.
Бұрынғы зерттеушілер Істемі деп оқыған есімнің соңындағы І таңбасы төменгі және сол жақтағы сызықтары өшкен жуан, еріндік Т⁴ таңбасын бейнелей жазылған деп санаймыз
Одан ары осы таңбаның үстіне әрі жіңішке Б², әрі НҚ бірігіңкі дыбыстар таңбасын күрделі графема ретінде сызған, оны үстіңгі жолдағы Г таңбасына қосқан
Сөйтіп бұл таңбалар Т⁴ОНҚ Б²еГ болып оқылады
Бұдан кейінгі ҚаҒаН сөзі осы кісінің есіміне жалғануға лайықтала бөлек жазылғаны көрініп тұр
Жиі қолданыла келе бұл есім Тонқ бег> Тоңқ> бағ> Тоқпақ тәрізді өзгерістерге түскен
Бұны түркі-соғды жазуы арқылы оқыған зерттеушілер Таспар деп жаңылыс оқыған сияқты
Тонқ бег қаған – табғаш-қытай жансыздарының алдауына арбалған қаған
Қытай патшалары оған есепсіз тартулар беріп, құда болуға үгіттеп баққан
Осыған мастанып Тонқ бег қаған былай деген: «Тек оңтүстіктегі екі сәбиді (Қытайдың Солтүстік Чжоу мен Солтүстік Ци хандықтары) уыста ұстасақ болғаны, кедейшіліктен қорықпауға болады» (Бичурин Н.Я
Собрание сведений о народах, обитавших в Средней Азии в древние времена
І т
Алматы, ТОО «Жалын» баспасы, 1998, 237-б.).
Тонқ бег қаған 581 жылы қайтыс болады
Қайтыс боларында ол Мәукін (Жәукім) қағанның таққа баласын отырғызбай, өзін, яғни, інісі Тонқ бегті, мұрагер деп ұсынғанын еске алып, баласы Янлоға: «Мугән қаған ағам тақты баласына бермей, маған беріп еді, енді сен де немере ағаң Далобян-Төременге тақты ұсынуың керек» деген
Кеңесші уәзірлер Төременді таққа отырғызуға мақұл болған кезде, оған қарсыластары Төременнің шешесінің төменгі дәрежедегі тұқымнан екенін ескертіп, оны тақтан аластайды
Бұндай қарсылықтың бастаушысы Қозұқ құл қағанның үлкен ұлы Шету еді
Таққа Төремен ие болса, өзінің ешқашан таққа жуи алмайтынын түсініп, осындай қулықты ойлап тапқан болатын
Тонқ бег қағанның уәзір-кеңесшілері амалсыздан таққа Тонқ бег қағанның баласы Йанлоны отырғызады
Л.Н.Гумилев Йанлоның тағы бір аты Амрақ еді дейді (Гумилев Л.Н
Древние тюрки
Москва, 1993, 66-б.)
Бұл Амрақ сөзін Йұмрұқ// Джұмрұқ сөздерімен сәйкестендіруге болады
Жұмрұқ сөзінен Божбанның Жұмұқ атасының есімі шығады
Бұндай жағдайда Жұмық Божбанның тікелей ұлы емес, немересі екені анықталады.
Тонқ бег қағанның уақытында келген Византия елшілерінің жазбасында (Гумилев Л.Н
Древние тюрки
Москва, 1993, 67-б.) елдің басшысы Арсиланың мекені жайында сөз қалдырған
Л.Н.Гумилев Арсила-Арыслан Тобо ханның негізгі аты деп санаған
Бұған қарағанда елшілерді қарсы алып, келіссөз жүргізуге Тонқ бег қағанның ағасы Арыслан бег йұғұрұш бекітілгені аңғарылады
Арыслан бег Божбан шежіресінде Тоқпақтың алдында Бекарыстан болып аталады
Қытай жазбаларында Арыслан бегтің аты аталмаған
Соған қарағанда ол Тонқ бегтің бас уәзірі болып қызмет атқарғаны байқалады
Тонқ сөзі түркі халықтарында ежелгі заманнан бері қолданылып келеді
Бұл есім ең алғаш Афрасиабтың Алып Ер Тоңа (<Тонқ) атты қосымша атында ұшырасады
Бұның мағынасы туралы Қ.Өмірәлиев М.Қашқаридың мынадай пікірін келтіреді: «Тоңа жолбарыс жыныстас хайуан
Ол пілді өлтіреді…» (Өмірәлиев Қ
М
Қашқари «Сөздігіндегі» поэзия үлгілері және оның дәуірі // Ата тарих айғақтары
Алматы, 2001, 204-б.)
Осы тұрғыдан алғанда Боджман қағанның да ұлдарының аттарын Тонқ бег, Арыслан бег деп мағыналық және дыбыстық жағынан ұйқастырып қойғаны айқындалады
М.Қашқари (Махмуд Қашқари
Түбі бір түркі тілі
Алматы, 1993, 28-б.) Түркі мемлекетіндегі лауазымдық қызметте йұғұрұш (уәзір) қағаннан бір саты төмен, ал жабғу екі саты кейін болатынын анық көрсеткен
Жоғарыда келтірген күрделі графемада жуан Р мен С таңбалары және бірінші БеГ сөзінде оқылатын жіңішке Б таңбасы осы Арыслан бег есіміне сай жазылғаны ешқандай дау туғызбайды
Сондай-ақ жуан Й мен Ч таңбалары да тек Й¹ҰҒҰР¹ҰЧ сөзін жазу үшін келтірілгені де күмәнсіз.
Шежіреде Ұржұқ, Жұмұқ қатар аталып, Божбанның тікелей ұлдары болып көрсетіледі
Ал жазба деректері мен лингвистикалық, этимологиялық пайымдарды салыстыра зерделесек, Ұржұқтың да немере екені анықталады
Қытай жазба деректерінде Исиги Колоның (Қожақұл) екі ұлы – Шету мен Чулохэу (Бичурин Н.Я
Собрание сведений о народах, обитавших в Средней Азии в древние времена
І т
Алматы, ТОО «Жалын» баспасы, 1998, 243- б.) болғаны жазылып қалған
Божбан ата шежіресінде де Қожақұлдың екі баласы – Шекен мен Бұйра аталар есімі айтылады
Шекен атауына тілдік талдау жасасақ, қытай дерегіндегі Шету есімімен сәйкестікті байқар едік
Мысалы, Шекен-Шетудің Янло-Жұмрұқтан кейін қаған болғаны мәлім
Олай болса, Шекен атауы Шек+кен біріккен сөзінен қысқарған деп пайымдауға болады
Кен морфемасы қаған//кеген (қан-кен) сәйкесімдерінен қысқарып, Шек есімімен кірігіп кеткен
Ал Шек пен Шет есім сөздерінің мағыналары жақын екені белгілі, яғни, бірінің орнына бірі қолданыла беретіні күмәнсіз.
Исиги Колоның (Қожақұл) үлкен ұлы Шетудің Мәукін қағанның өжет ұлы Төременді қаған қоюға қарсы шыққанының себебі өзінің қаған болудан ысырылатынын ұққандықтан болған
Тонқ бегтің ұлы Йанло-Жұмрұқ ынжықтау, сөзін жөндеп сөйлей алмайтын адам болған
Сондықтан да Шету таққа соны қойып, Төременді қудалап, тақтан аластатқан
Содан соң Йанлоны кетіріп, таққа өзі ие болған
Міне, осындай таққа талас, саяси тартыста Шетудің інісі Чулохэу Йанло-Жұмрұқпен бірігіп, одақ құрған
Бұл бірлік шежіредегі Ұржұқ, Жұмұқ аталар бірлігімен сәйкес келеді
Ұржұқтың шежіредегі екінші аты – Қарашор
Ауызша айтылғанда негізінен осы Қарашор айтылады да, Ұржұқ жазбаша шежіреде ғана ескеріледі
Қытай дерегіндегі Чулохэу осы Қарашор атауының қытайша иероглифпен берілгендегі өзгерісі
Яғни Чуло//Чоро мен Хэу//Қара есімдерінің бөліктері сәйкеседі
Ал шежіредегі Қожақұлдың екінші баласы Бұйра есімі мен Ұржұқ атауы сәйкес келеді
Ұр(ұ)жұқ есімін оң жағынан сол жағына қарай айтса, Құжұрұ атауы туады
Құжұр сөзі Бұжұр сөзімен сәйкеседі
Бұжұр(ұ) сөзі Бұйұр(ұ)> Бұйра сөздерімен мағыналық тұрғыдан да, дыбыстық жағынан да сәйкес келеді
Яғни, Қожұр (Құжұр) тас (//Қотұр бет), бұжұр бет ((//бұйра шаш) сөздері фонетикалық және лексикалық тұрғыдан сәйкес сөздер болып табылады
Бұл тілдік талдаулар Чулохэу-Қарашор- Ұржұқ-Бұйра есімдері Исиги Коло-Қожақұлдың екінші ұлының әртүрлі өзгерістегі аттары екендігін айқындайды
Бұл пайымның нәтижесі Божбан атаның ұлдары сегіз емес, алтау, олар: Қожақұл, Жәукім, Итемген, Құлым, Бекарыстан, Тоқпақ деген тұжырымды негіздейді
Итемген, Құлым қытай жазба деректерінде кездеспейді
Өйткені онда тек жоғарғы лауазымдағы аталар ғана жазылып қалғаны кәміл.
Біз жоғарыда айтылған (Бекжан О
Көне түркі күл жазуындағы белгісіз екінші кірігіңкі дауыссыздардың мағынасы мен таңбасы // «Түркология», 2011, № 3, 13-б.) еңбегімізде Бумын-Боджман қағанның қоңырат тайпасына жататын божбан руының түп-тегі екенін мәлімдедік
Ал енді «Боджман қағанның інісі Істемінің ұрпақтары қазір бар ма, болса, қалай аталып жүр» деген үлкен сұрақ қойылатыны өзінен-өзі түсінікті
Күлтегін ескерткішінде Істенмән аты жазылған, алайда уақыт өте келе бұл есім Істеммін> Істеммій атауына фонетикалық өзгеріс ықпалымен түрленгені қытай жазбасындағы «Сідими деп те аталады» деген деректен мәлім болады
Бұл жазба деректердегі мәлімет Қоңырат шежіресіндегі ЖЕТІМДЕР тайпа есіміне сәйкес келеді
Істем// Іджтем сәйкес атаулары Жетім сөзіне оңай өзгереді
Заман ағымдарындағы тіршілік кезеңдерінде тайпалас ағайындары Істенмән жабғының ұрпақтарын Жетімдер атауына өзгертіп жібергені айқын
Шежіреде Божбан, Жетімдер болып, бір топқа біріктіріліп айтылады
Бірақ екеуі бір атадан тараған ағалы-інілі деген дерек кездеспейді
Бұдан Іджтемі> Жетім есіміне байланысты олардың ағайындылығы ұмытылған деген қорытынды туады
Дегенмен кейбір шежірелік деректерде «Жетімдер Божбанның қолында өскен жетім бала» болып сипатталатыны да олардың түпкі шежіреде жақын болып айтылғанына куәлік бере алады
Есімнің осылай Жетім болып өзгеруі оның түпкі атасының жетімдігі жайындағы түрлі аңыздарды тудырған
Екеуінің бір атадан туған ағайындылар екендігі олардың үнемі бірі-бірімен іргелесе қоныстануынан-ақ аңғарылады
Жетімдер ата шежіресінде Сүйіліш- Оралбай- Мәмітек- Сапар- Себетей (Қоңырат Жетімдер руының шежіресі
Алматы, «Білім», 2011, 149-б.) болып таралатын аталар тізбегі бар
Бұндағы Себетей мен Манастың ұрпағы Семетей сәйкес келеді
Семетей Істемій// Сетемій атауынан метатезалық өзгерістен туған есім
Бұл Себетей есімі бұрынғы ата есімінің ұмытылмай тұрғандағы қайта қойылуынан хабар береді.
Істенмән-Істемій Боджман қағанның інісі болғандықтан, Түрік қағанатын құру үшін болған жорықтарда Боджман қағанның ірі сүйеніші болғандығы даусыз
Сондықтан да Боджман қағанның өзінің қойған Сүйеніш (>Сүйеліш> Сүйіліш// Сүйініш) аты Істенмәннің екінші аты болып кеткен болуы да ғажап емес
Сондықтан да ол туралы халық арасында өз алдына жеке және Алпамыс батыр туралы батырлық жырларда ерекше жырланғаны күмән тудырмайды
Уақыт өте келе тарихи оқиғалардың қоюлануы мен қабаттасуы Істенмәннің атын жырдан шығарып тастаған
Ал бұл оқиғалар қырғыз халқының арасында тікелей өтпегендіктен, Істемій-Семетей есімі «Манас» жырында сақталып қалған
Бірақ оқиғалары ежелгі тарихи оқиғадан орта ғасырлық оқиғаларға ауысқан
Бұл Алпамыс жырында орта ғасырлық Едіге ердің тікелей Алпамыстың ұлы болып суреттелуінен аңғарылса, Манаста Боджман қағанның інісі Істемій-Семетей Манас-Боджманның ұлы болып суреттеледі
Алайда оның оқиғалары орта ғасырлық Едіге мен Әмір Темір және Тоқтамыс араларындағы тарихи оқиғалармен сәйкес келеді
Алпамыс жырында Алпамыс батыр жорықтан аман оралып, үй-ішімен табысады, батырдың өлімі айтылмайды, Жәдігер жетіліп, өз алдына жорық жасайды («Ядгар») (Жирмунский В.М
Введение в изучение эпоса «Манас» // Энциклопедический феномен эпоса «Манас»
Бишкек, 1995, 133-б.)
Ал Семетей «чунак» аталып, жетім өседі: «Те кто трепетал перед Манасом, отказываются признать власть его сына – «чунака» (сироты), бездомного и одинокого бродяги, как называют Семетея его многочисленные враги» (Жирмунский В.М
Введение в изучение эпоса «Манас» // Энциклопедический феномен эпоса «Манас»
Бишкек, 1995, 133-б.)
Бұдан біз қазақ тіліндегі Сетемій-Жетімнің қырғыз тіліндегі эпостың құрылымына әсерін көреміз
Яғни, Семетейді жетім ету үшін жыршы Манасты өлтіртеді, Семетейді қашқын етіп, нағашыларының қолында өсіртеді.
Академик В.М.Жирмунский орта ғасырлардағы Орта Азия, Ноғайлы және Қазақ хандықтарындағы тарихи оқиғалардың Манас және оның ұрпақтарына қатысты жырлардың оқиғаларына қатысы туралы жан-жақты тоқталады
Ноғайлы мемлекетін құрушы Едігенің әйелдері, апалы-сіңлілі Қаныкей мен Тінікей – Тоқтамыс ханның қыздары
Едіге мен Тоқтамыс және Орта Азия мемлекетін құрушы Әмір Темір арасындағы тартыстар Семетей жырында көрініс береді
Манастың зайыбының шын аты Санырабиға (Жирмунский В.М
Введение в изучение эпоса «Манас» // Энциклопедический феномен эпоса «Манас»
Бишкек, 1995, 108-б.), бұл Алпамыстың зайыбы Баршын атының метатезалық өзгерісі: Сан+раб< Сан+бар↔ Бар+сын
Көне түркі тіліндегі Сан бар еке> Санраб еке> Санрабиға болып өзгерген
Бұл Едіге ер// Жәдігердің (Йәдік ер) зайыбының әсерінен Қаныкей есіміне айналған
Эпоста Қаныкейдің төркіні Бұхар ханы Темір хан болып айтылады
Темір ханның інісі Шатемірдің қызына Жедигер- Бағыш құда болып, Толтойға атастырылып қойылған
Оны Семетей алып, Толтойға қарсы әрекет жасайды.
Манас пен Семетейдегі Жедигер Алпамыс батырдың ұлы Жәдігерге тарихи тұлға ретінде сәйкес келеді
Жедигердің ұлы Бағыш пен оның ұлы Толтойдың аттары да Алпамыстың әкесі Байбөрінің әкесінің ағайындары Шыныбай, Құлтай, Тортайға сәйкеседі
Тортай – Құлтайдың баласы
Құлтай қайтыс болған соң Шыныбайдың қолында өседі
Шыныбай аты Шыныбақ (бақ//бек) деген сәйкес есімге өзгерген деп санасақ, Шыныбақтағы буындар ауысуынан Бағыш аты туады: Шын(ы)+бақ↔ Бақ+шын> Бағышын> Бағыш
Ал оның баласы Толтой аты Р//Л сәйкестігіне орай Тортайға (Тортай// Толтай) сәйкеседі
Бұл сәйкестіктер Манас пен Алпамыс батырдың тектік тұрғыдан бір кісі екенін айғақтайды.
Қытай жазбаларында жазылып қалған Боджман қаған мен оның ұлдарының аттары, олардың Божбан ата шежіресіндегі ұрпақтар есімдерімен сәйкестігі Түрік қағанатын құрған қағанның аты Бумын емес БОДЖМАН екенін тағы да дәлелдей түседі
Едігенің аты орта ғасырда Йәдік аталған, ол «Алпамыс батыр» жырының өзбек нұсқасында Ядгар (Йадыг+ар// Йәдік+ер) болып бұрынғы нұсқасын сақтаса, қазақша нұсқасында Жәдігерге ауысқан
ЕДІГЕ Қоңырат тайпасындағы маңғыт руының өкілі емес, Божбан-Алпамыс батырдың тікелей ұрпағы
Бұл алда тағы да бір жеке зерттеу еңбектің тақырыбы болады.
О.БЕКЖАН 
Қ.А.Ясауи атындағы ХҚТУ 
Түркология ғылыми-зерттеу 
институтының аға ғылыми қызметкері, филология ғылымдарының кандидаты
