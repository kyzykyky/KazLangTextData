– Нұрлыбек Машбекұлы,  несібесін жерден терген диқан қауымының биылғы жылғы жеткен жетістігі қандай болды?
– Сыр елі – күріш өсіруде дүниежүзлік рекордтың туын тіккен жер ғой
Сұлу Сырдың сулы да, нулы аймағы – Шиелі
Жазы жайма-шуақ, күннен мол нәр алатын алтын аймақ, қойнауы ырысқа толы құтты мекен
Күріштің алтын дәнін ардақтап, салмақтап қана қоймайды, мыңғыртып мал да өсіреді, бау-бақша, жеміс-жидектің әртүрлісін егеді, биыл да барлығы 23967 гектар алқапқа түрлі ауыл шаруашылығы дақылдары орналастырылып, бүгінгі таңда егінді шашпай-төкпей жинап алу науқаны аяқталып, күріштің әр гектарынан 45 центнерден өнім алынды
Шиелі жерінен жиналған күріш, қауын-қарбыз, жеміс-жидек Ресейге, көршілес Ақтөбе облысы мен Орал, Жезқазған, Байқоңыр қалаларының сауда нүктелеріне жеткізіліп, сатылуда.
–  Осы орайда ауданның бүгінгі тыныс-тір­шілігіне тоқтала кетсеңіз?
– Бүгінгі Шиелі – төскейде төрт түлігі, алқапта ақ маржаны өскен өңір ғана емес, өндірісі дамып, өнеркәсібі өркендеген өлке
Өнеркәсіп өндірісі бүгінгі күнге 15 миллиард 776 миллион теңгенің өнімін өндірді.
Осыдан 3-4 жыл бұрын ауданымыздың бюджеті 3 млрд
теңге болса, биылғы жылы аудан бюджеті 7 млрд
теңгеге жуықтап отыр.
Елбасының тапсырмасына сәйкес бизнестің әлеуметтік жауапкершілігін арттыру бағытында соңғы 3 жылда ауданға бюджеттен тыс көздерден 2,5 миллиард қаржы тартылып, жаңадан мектеп, балабақша, стадион, спорт алаңдары, мүмкіндігі шектеулі балаларға арналған интернат салынып, көше жолдары күрделі жөндеуден өткізіліп, жарықтандырылды.
Елбасымыздың тікелей тапсырма­сымен елімізде жүзеге асырылып жатқан «Қазақстанның индустриалды-ин­но­вациялық даму» бағдарламасының даму картасына өңірімізден енгізілген негізгі өнім түрі – құрақ қамыс жаңқасынан ДСП секілді құрылыс материалдарын шығаратын «Алтын бала – 08» ЖШС, жалпы құны 1,5 миллиард теңгені құрайтын химиялық заттарды сақтау және жөнелту орталығы «MKS Company» ЖШС, «Шиелі тас – Оңтүстік» ЖШС және осы бағыттағы қиыршық тас шығаратын «Казвернал» ЖШС зауыттары іске қосылды
Ураны мен алтыны, ваннадий, әк, тұз, қиыршық тасы бар аймақтың алдағы болашағы да айқын
Тек биылғы жылдың тоғыз айында ғана  шағын кәсіпкерліктің 2661 субъектісі тіркеліп, 5257 адам жұмыспен қамтылды.
Елбасымыздың қолдауымен ауданымызда осы жылы Шиелі кентінде 1200 орындық және 600 орындық екі мектеп, Бидайкөл мен Нартай ауылдарында 600 орындық мектеп және Ботабай ауылында 200 орындық мектеп, жалпы алғанда, құны 5,5 млрд
теңгені  құрайтын 5 жаңа мектептің құрылысы бас­талды.
Былтырғы жылы жалпы құны 1,5 миллиард теңгені құрайтын 8 ауылда ауызсу жүйелерінің құрылысы басталып, келесі жылы іске қосылады
Биыл Шиелі кентінің ғана шырайы кірген жоқ, ауданның бар­лық ауылдары абаттандырылып, жолдары жөнделіп, жарықтандырылып, түгелдей телефон байланыстары орнатылып, ауызсу жүргізіліп, балабақша, медициналық бөлімшелер, спорт алаңдары ашылып жатыр
Бұл істер алдағы уақытта да жалғасын табады.
Орайы келгенде айтайын дегенім, бір жағы – алты Алашқа белгілі астанамыз Сығанақ, белгілі Бестам қаласы шығыстан шырайланса, теріскейінде – қарт Қаратау, оңтүстігінде – Қызылқұм, ортасында – Сырдың суы мен нуы, әрі қарай Жезқазған­ға, Арқаға жол тартатын Бетпақдаласымен шектесетін қазыналы  өлке.
Шиелі 41 Еңбек Ерінің, елуге тарта қа­рымды қаламгер, ақын-жазушы­ның, ондаған қоғам қайреткері, ғалымдардың мекені.
– Сөзіңіз аузыңызда, Шиелі аймағы жақын күндері кезінде тек қазақ халқына емес, Кеңес Одағына белгілі болған даңқты диқан, дала академигі Ыбырай Жақаевтың 120 жылдық мерейтойын атап өткелі отырсыздар
Ендігі сөз осы бағытта өрбісе…
– «Азаматын ардақтаған ел азбайды» дейді халық даналығы
Осы елде туып, ұлтты ұлы істерге бастаған, қазақтың сөзін ұстаған тұғырлы тұлғалар үнемі халық жадында
Тау тұлғалы азаматтардың мерейтойын атап өту құрмет болғанымен қатар жастарды отансүйгіштікке тәрбиелеудің таптырмас жолы болып табылады
Осындай игі бастама биылғы ел Тәуелсіздігінің 20 жылдығы аясында «Алтын күз – 2011» мерекесіне орай қараша айының 4-5 күндері Шиеліде ақ күріштің атасы атанған даңқты диқан, «дала академигі», Мемлекеттік сыйлықтың иегері, екі мәрте Социалистік Еңбек Ері Ыбырай Жақаевтың 120 жылдық мерейтойы республикалық деңгейде атап өтілетін болады
Ауданымызда тойға тарту ретінде бір­неше әлеуметтік нысандар салынып, пайдала­нуға беріледі
Атап айтқанда, аудандық бюджеттен бөлінген 49 млн
теңгеге «Тәуелсіздіктің 20 жылдығы» атындағы көше, 10 млн
теңгеге «Құрметті азаматтар» аллеясы, 93 млн
теңге қаржыға Салтанат сарайы ашылады.
Мерейтой күні Ыбырай атамыздың атындағы күріш өсіру тарихи мұражайының жаңа ғимаратының іргетасы қаланып, аудандық бюджеттен бөлінген 100 млн
теңгеге жалпы көлемі 12 гектарды құрайтын Ы.Жақаев атындағы саябақ пайдалануға беріледі
Саябаққа биіктігі 5 метрлік Ыбырай атамыздың қоладан құйылған ескерткіші орнатылды.
Екі күнге арналған бағдарлама бойын­ша тойдың мерейін шығарып, атын асқақтатын «Ақ күріштен тау тұрғызған Ыбырай» атты респуб­ликалық ақындар айтысы өткізіледі
Айтыс десе ішкен асын жерге қоятын қазақ халқы үшін, жыр додасын қыздырар есімдері елге танымал азулы айтыс ақындары Бекарыс Шойбеков, Айнұр Тұрсынбаева, Кәрима Оралова, Жандарбек Бұлғақов, Айтбай Жұмағұлов, Нұрлан Мұсаев, Шынберген Сүлейменов, Нұрмат Мансұров, Рүстем Қайыртайұлы, Сұлтанхан Мейірбек, Иран-Ғайып Күзенбаев, Аслан Ғафуров, Әбілхайыр Сыздықов т.б
ақындар қатысады.
Мұнан өзге соңғы жылдары дәстүрге айналып үлгерген «Ән мен жырдың дүлдүлі ақын – Нартай» атты республикалық ән фестивалі өтеді, оған Астана, Алматы қалалары мен барлық облыстардан танымал жыршы, термешілер қатысады.
Сондай-ақ қазіргі кездегі күріш өсірудің жаңа технологиясын өндіріске енгізуді ғылыми негіздеу мақсатында «Дала академигі Ыбырай Жақаев» атты ғылыми-танымдық конференция өткізіледі.
«Алтын күз – 2011» мерекелік шарасының соңы еліміздің эстрада жұлдыздарының гала-концертімен жалғасып, үздік ұжымдар марапатталып, ауыл шаруашылығы өнімдерінің жәрмеңкесі өткізілетін болады.
Ауданымыз Тәуелсіздігіміздің 20 жыл­дығы мен Ы.Жақаевтың 120 жылдық мерейтойы тойланар биылғы жылды табыс­ты аяқтағалы отыр
Олай дейтін себебім, Президент әкімшілігінің республика бойынша жүргізген облыстар мен аудан, қалалардың әлеуметтік-экономикалық даму көрсеткіштерінің осы жылдың 6 айының қорытындысы бойынша ауданымыз алғашқы орынды иеленді
Ал облыстың ауыл шаруашылығы саласының қорытындысы бойын­ша біздің ауданымыз  сонау тәуелсіздігіміз­ді алған алғашқы жылдары, атап айтқанда, 1992 жылы 1-орынға шықса, соңғы жылдары 2-3 орындардан көрініп жүрген ауданымыз араға 19 жыл салып ауыл шаруашылығы­ның қорытындысымен биылғы жылы 1-ші орынды иеленіп отыр
Бұл – қол жеткен жетістіктеріміз бен  табыс­тарымыз аудан халқының ынтымағы мен бірлігінің арқасында және еселі еңбегі мен қажырлы қызметінің жемісі.
Егеменді еліміздің баянды бола­шағы үшін республикамыздың түкпір-түк­пірінде қызмет атқарып жатқан барша жерлестерімізді, бабалар аруағына бас иген иісі қазақ азаматтарын мерекелік шараларға қатысуға шақырамыз.
– Қазақ тілінің мәртебесін әйгілі етіп келе жатқан «Ана тілі» басылымына тілегіңізді білдірсеңіз…
– Ардақ тұтар «Ана тілі» басылымына қазақ тілінің мәртебесін биіктетіп, мерейін үстем ету жолындағы еңбектеріңізге жеміс, шығармашылық табыстар тілеп, тәуелсіздігіміз баянды болып, таралымыңыз көбейе берсін!
Ынтымақты – ұран, татулықты ту еткен қазақ елінің абыройы арта берсін!
Сұхбаттасқан
Ұлжан ҚОЙШЫМАНОВА
Қараша айының 4-5 күндері Қызылорда облысының Шиелі ауданында Қазақстан Республикасы Тәуелсіздігінің 20 жылдығы аясында «Алтын күз – 2011» мерекесі мен даңқты диқан, «дала академигі», Мемлекеттік сыйлықтың иегері, екі мәрте Социалистік Еңбек Ері Ыбырай Жақаевтың 120 жылдық мерейтойына арналған «Жамағат жадындағы Жақаев» атты мерекелік шаралар өтеді.
