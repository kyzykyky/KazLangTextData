Ақтауда облыстық отбасылық үлгідегі балалар ауылы мемлекеттік мекемесінде Қазақ хандығының 550 жылдығына арналған «Еліме қорған болған бабаларым» атты тарихи кеш ұйымдастырылды.
Тәуелсіз қазақ мемлекетінің ал­ғашқы қалыптасу кезеңінде ел басқару, саяси билік жүргізу ісінде тұрақтылық пен бірлікті негізге ала отырып, даналық пен қайсарлықтың ұлы үлгісін көрсете білген бабаларымыздың игі істерін жас ұрпаққа насихаттау, олардың бойында патриоттық, туған халқына деген сүйіспеншілік, мақтаныш сезімін қалыптастыру мақсатында ұйымдастырылған бұл іс-шараға балалар ауылы тәрбиеленушілері мен қызметкерлері, облыстық кітапхана оқырмандары және кітапхана қызмет­кер­лері қатысты
Арнайы жасақталған кітап көрмесіне шолу жүргізіліп, оқырман назарына қазақ елінің арғы-бергі тарихынан сыр шертетін, қазақ хандығының әр кезеңдегі қалыптасу ерекшелігі туралы мағлұмат беретін әдебиеттер, баспасөз материалдары, қанатты сөздер, көркем суреттер ұсынылды
Іс-шараның негізгі мазмұнын ашу барысында «Ескі заңдар ел есінде» және «Билер-көненің көзі» атты сахналық көріністер арқылы  бүгінгі Ата Заңның түп нұсқасының негізін салушы тарихи тұлғалар мен қазақтың үш жүзін бір ортаға шақырған атақты үш биіміздің өнеге істері насихатталды.
Мерекелік кешті қонақ ретінде келген өнерпаз ұл-қыздарымыз күмбірлеген күй, әуелеген әнмен жалғастырса, балалар ауылының тәрбиеленушілері мың бұралған билерімен көпшілік көңілінен шықты
Кеш соңында барлық қатысушылар Б.Тілеухановтың «Елім менің» әнін орындады
Бұл патриоттық әнге әрбір көрермен өзінің үнін де қоса білді.
Ел көлемінде атап өтіліп жатқан мұндай шаралардың, әсіресе жас ұрпақ үшін маңызы зор
Өйткені тарихтан тағылым алу ұлттық ой-сананың, зейін-зерденің қалыптасуына оң әсер береді
Бұл тұрғыдан алғанда «Еліме қорған болған бабаларым» атты тарихи кештің мәнісі де, мазмұны да бөлек болып шыққаны сөзсіз
Кешке жиналған қазақ хандығының дәуіріне, құрылу кезеңдеріне саяхаттап қайтқандай болды
Осы шараны ұйымдастырушыларға өздерінің алғыс-тілектерін жеткізді.

Валентина ҚОЗЫБАҚОВА
Ақтау
