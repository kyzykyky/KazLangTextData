Қазақстанның әлемдегі беделінің нығая түсуі оның Еуропа Одағына (ЕО) біріккен мемлекеттерімен байланысының жақсаруымен байланысты
Президент Н.Ә.Назарбаев сыртқы саясаттың осы бағытын жандандыру мақсатында «Еуропаға жол» бағдарламасын ұсынды
Әлемде озық технология, жоғарғы сапа мен тиімділікке негізделген экономикасы бар Еуропа елдерімен жан-жақты байланыстар ортату Қазақстан үшін өте пайдалы. 
Қазақстан осы бағытты қалыптас­тыруды 1992 жылы Еуропаға ынтымақтас­тық және қауіпсіздік ұйымына (ЕЫҚҰ) мүше болумен бастады
Қазақстан дип­ломатиясы әлемдік нарықтың негізгі үш орталығы АҚШ, Батыс Еуропа және Жапония деп есептеді
Олармен ынтымақтасу елді әлемдік қауымдастыққа енгізудің ең оңтайлы жолы саналады.
Батыс Еуропамен қатынастардың жақсаруы ең алдымен ЕЫҚҰ, НАТО, Еуропарламент, Еуропа Кеңесі сияқты халықаралық ұйымдардың қызметіне Қазақстанның белсене араласуына байланысты болды.
Еуроодақ елдерінің ұлы державаларға қарағанда өзіндік ерекшеліктері бар:
Еуроодақ экономикалық, саяси және әлеуметтік интеграцияға түскен мемлекеттердің бірлестігі
Дамыған Еуропа елдеріндегі бұл интеграциялану, өзара жақындасу үдерістері әлі де жалғасуда.
Екінші, ЕО мүшесінің халықаралық еңбек бөлінісінде өз орны бар, өзіндік ерекше мүдделері бар
Олардың ұлттық мүдделерін қорғауы бұл елдің толық бірлесіп кетуіне жібермеуде.
Үшіншіден, ЕО елдерінің даму деңгейлері әркелкі
Әсіресе, ЕО кейінірек кірген Орталық және Шығыс Еуропа елдерінің даму деңгейі төмен
ЕО тірегі Германия мен Франция сияқты қуатты экономикалық державалар.
Төртіншіден, 1951 жылы құрылған Еуропадағы көмір мен болат бірлестігі негізінде пайда болған ЕО өзінің ғаламдық мәселелерге қатысты саясатын АҚШ-тың ұлттық мүдделерін қорғау саясатымен тығыз байланыстырады
АҚШ пен ЕО экономикалық қана емес әскери одақтастар.
Бесіншіден, ЕО мемлекеттері Қазақстанның мұнай, газ, түсті металлдар секторына қызығушылық танытады
Атом электр станциялары аса көп Франция, Ұлыбритания сияқты мемлекеттер Қазақстанның уран өнімдеріне зәру
Еуропалық трансұлттық компанияларды Қазақстандағы қолайлы инвестициялық ахуал қызықтырады.
Тоқсаныншы жылдардың бас кезінде ЕО елдерінің Қазақстанмен танысуы басталып, 1992 жылы ресми дипломатиялық қатынастар орнатылды
Ал тоқсаныншы жылдардың ортасынан бастап Батыс Еуропалық компаниялардың Қазақстанның мұнай, газ секторын игеруге кірісті.
ХХ ғасырдың аяқ шенінде Ауған­стандағы тәлібтер режимінің теократиялық, фундаменталды мемлекет құрып әлемдік терроризмнің, наркотрафиктің, діни экстремизмнің тірегіне айналуы еуропалық қауіпсіздікке зиянын тигізе бастады
Заңсыз қару сату, адам саудасы, жасырын иммиграция сияқты құбылыстар да ЕО елдерінде алаңдаушылық әкелді.
ЕО елдері Қазақстанда нарықтық реформалар жасауға, экономиканы либерализациялауға, денсаулық сақтау, әлеуметтік көмек, ғылыми зерттеулер салаларының жұмыстарын жандандыруға көмектесті
1992-2000 жылдар тек ТАСИС бағдарламасы шеңберінде Қазақстанға 120 млн
еуро көлемінде техникалық көмек берілді
Бұл көмектің 50 пайызы банк секторын жандандыруға, шағын және орта бизнесті ұйымдастыруға кеңестер беруге, ал 25 пайызы шағын жобаларды жасауды қаржыландыруға жұмсалды
Қазақстандағы нарықтық қатынастарды ұйымдастырудың әдістемелік істерін игеруде ЕО елдерінің көмегінің пайдасы зор болды.
Қазақстан үшін ТАСИС-тің экология­лық бағдарламалары қажет болды
Семей ядролық полигонында жасалған сынықтарының салдарын анықтау және жою, Арал теңізі бассейнінің мәселелерін шешу, Алматы қаласының әуе бассейнінің ластауын азайту мәселелеріне қатысты бағдарламалардың әкелген пайдасы қомақты болды
Сонымен қатар Қазақстанда азаматтық қоғам институттарын дамыту шараларына қатысты жобаларды да қаржыландырды
Жалпы Қазақстандағы демократия үдерістерінің өрістеуінде және құқықтық мемлекет қалыптастыруда Батыс Еуропа мемлекеттерінің үлгісінің ықпалды болғандығын айта кеткен дұрыс
Мысалы, әлеуметтік жағынан нашар халық топтарына көмек көрсету ұйымдарын қолдануға ТАСИС бағдарламасынан 300 мың еуро бөлінді
Осымен қатар ТРАСЕКА (Еуропа-Кавказ-Орталық Азия тасымалдау дәлізін ашуға көмектесу); ИНОГЕИТ (Орталық Азиядан Еуропаға көмірсутекті шикізат тасымалдау жүйесін әртараптандыру инвес­тициялау жобасы); Темпус (ЕО жағынан білім беру саласынан көмек бағдарламасы) сияқты түрлі жобалар Қазақстанда дамыған өркениетті қоғам құруға өз септігін тигізеді.
Қазақстан мен ЕО тауар айналымы бүгінде 31 млрд долларға жетті
Оның ішінде импорт – 3,8 млрд долларды, экспорт – 24,3 млрд долларды құрайды
2005-2015 жж
аралығында Еуроодақ елдерінен Қазақстанға 107,4 млрд доллар инвестиция құйылды
ЕО үшін ОПЕК елдерін есепке алмағанда біздің еліміз Ресей мен Норвегия­дан кейінгі үшінші орындағы көмірсутек отынын жеткізуші ел
Қазақстаннан жөнелтілетін энергоресурстардың 30 пайызын – Румыния, 25 пайызын – Австралия, қалған көп бөлігін Германия сатып алады.
Биылғы 2016 жылдың 10 наурызында Астанада «Қазақстан Республикасы – Еуропалық одақ» ынтымақтастық комитетінің 15 отырысы өтіп, онда екі тараптың өзара сауда-саттық, инвестиция, энергетика мен көлік, қоршаған ортаны қорғау және аймақтық ынтымақтастық мәселелері талқыланды.
Бұған қоса еліміз 2007 жылдан жұмыс істеп келе жатқан «Еуропалық одақ – Орталық Азия» форматындағы диалогтарға да белсене атсалысып отырады.
Сайын БОРБАСОВ, 
саяси ғылым докторы, профессор
