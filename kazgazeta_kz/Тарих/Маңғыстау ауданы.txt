Басар – тұзды құдық, қорған
Маңғыстау ауданында орналасқан
Антропогидроним
Басар қазған құдық.
Басқарасай – құдық
Қарақия ауданында орналасқан
Атау бас (зат есім) және қара (сын есім), сай (зат есім) сөздерінің бірігуі арқылы жасалған
Мағынасы: «үлкен, терең сайдағы құдық».
Басқұдық – ауыл, құдық
Түпқараған ауданында орналасқан
Атау бас (зат есім) және кұдық (зат есім) сөздерінің бірігуі арқылы жасалған
«Жерасты су қорының ең өнікті, ыңғайлы жерінен қазылған, мол сулы құдық».
Басқұдықтың соры – сор
Маңғыстау ауданында орналасқан
Атаудың мағынасы: «мол сулы кұдықтың қасындағы тұзды көл (сор)» Басқұдық құмы – құм
Маңғыстау ауданында орналасқан
Атаудың мағынасы: «мол сулы кұдықтың маңындағы құмды жер.
Басқұмақ – құм
Мұнайлы ауданында орналасқан
Атау бас (зат есім) және құмақ (зат есім) сөздерінің бірігуі арқылы жасалған
Құмақ деп – «ұсақ төбешікті жартылай өсімдік басқан құмдарды» айтады (Э.Мурзаев, 1984, 313)
Мағынасы: «биік, жартылай өсімдік басқан құмдар».
Басшорым – құдық
Маңғыстау ауданында орналасқан
Атау бас (зат есім) және шорым (зат есім) сөздерінің бірігуі арқылы жасалған
Шор – «сор, кепкен тұзды көл» (Э.М.Мурзаев, 1984, 630)
Атауда ш/с сәйкестігі кездеседі
Мағынасы: «суы мол, ащы (тұзды) құдық.
Батыр – сор
Қарақия ауданында орналасқан
Антропоороним
Ер Төлептің құрметіне қойылған атау.
Батыс апан – төбе
Қарақия ауданында орналасқан
Мағынасы: «күнбатыс жақтағы ауызы кең, суы тайыздан шығатын құдығы бар төбе».
Баубекқазған – құдық
Маңғыстау ауданы, Орталық Үстіртте орналасқан
Атау Баубек (зат есім) және қазған (етістік) сөздерінің бірігуі арқылы жасалған
Геногидроним
Мағынасы: «Баубек руының адамы қазған құдық».
Баутин – кент
Түпқараған ауданында орналасқан
Антропоойконим
Қызыл әскер А.Е.Баутиннің есімі берілген.
Бауырбас – тұзды құдық, орпа
Маңғыстау ауданында орналасқан
Атау бауыр (зат есім) және бас (зат есім) сөздерінің бірігуі арқылы жасалған
Бауыр деп – таудың, қыратты жерлердің сырт жағына қарама-қарсы ой жағын, ық жерін айтамыз (ҚТТС, 2 том, 11)
Атаудың мағынасы: «қыратты жерлердің сырт жағына қарама-қарсы ойдан қазылған сулы құдық».
Бауырқұмақ – қоныс
Маңғыстау ауданында орналасқан
Атау бауыр (зат есім) және құмақ (зат есім) сөздерінің бірігуі арқылы жасалған
Мағынасы: «қыратты жерлердің сырт жағына қарама-қарсы ойдағы өсімдік басқан құмдар».
Баянды – ауыл
Мұнайлы ауданында орналасқан
Ә.Кекілбайұлы Баянды атауын: «Ұзын Хасанға қараған баяндүрлар жайлаған мекен» деп түсіндіреді.
Бәжі – мола
Маңғыстау ауданында орналасқан
Антропонекроним
Адайдың Жеменей руының өкілі Туашұлы Бәжінің моласы.
Бәйгетөбе – төбе
Маңғыстау ауданында орналасқан
Атау бәйге (зат есім) және төбе (зат есім) сөздерінің бірігуі арқылы жасалған
Мағынасы: «ат жарысы болып тұратын төбе».
Бәйдейдің үшсуы – құдық
Қарақия ауданында орналасқан
Антропогидроним
Мағынасы: «Бәйдейдің үш құдығы».
Бәйкүшік – құдық
Маңғыстау ауданы, Орталық Үстіртте орналасқан
Этногидроним.
Бәйте ғибадатханасы – тарихи ескерткіш
Маңғыстау ауданындағы сарматтар заманынан сақталған тарихи ескерткіш, киелі орын
Этнонекроним.
Бәйте-қият шымырауы – құдық
Маңғыс­тау ауданында орналасқан
Этногидроним.
Бәкішқазған – құдық
Үстіртте орна­ласқан
Атау Бәкіш (зат есім) және қазған (етістік) сөздерінің бірігуі арқылы жасалған
Мағынасы: «Бәкіш қазған құдық».
Бегей – қора
Түпқараған ауданында орналасқан
Геноойконим
Бегей – Адай тайпасының Тобыштан өрбіген аталарының бірі
Мағынасы: «Бегей руының қонысы, қорасы».
«Маңғыстау облысының 
топонимиясы» кітабы бойынша 
әзірлеген өлкетанушы 
Молдияр СЕРІКБАЙҰЛЫ
