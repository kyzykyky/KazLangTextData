Сайрам ауданының бұрынғы Мәдени, қазiргi Ханқорған деп аталатын ­ауылында тарихтың көзi, шежiренiң сөзi саналатын қасиеттi төбе бар
Биiгiне шығып, төңiрекке көз салсаңыз алыстағы аттылыны анық көресiз
Қазақ тарихында Ханқорған төбесiнiң ерекше орны бар
Жаугершiлiк заманда ұлтымыздың ұстыны болған киелi жермен бүгiнде ауыл тұрғындары орынды мақтанады.
Ханқорғанда қазақ ханы Абылайдың бекiнiсi болған деген тарихи дерек бар
Ханқорған – Арыс өзенi бойындағы киелi орын
Абылай ханның iзi қалған тарихи төбе
Қазақ хандығының 550 жылдығына байланысты қайта зерттелуде
Сонша уақыт елеусiз жатқан киелi төбеге жан бiтiп, қызу жұмыстар басталып кеткен
Көлкент ауылдық округiндегi Ханқорған төбесi аудан орталығынан 28 шақырым жерде орналасқан
Барар жол даңғыл.
Бiз Ханқорғанға барғанда қазба жұ­мыс­­тарымен айналысып жатқан 15 шақты жiгiттi көрдiк
4 метр тереңдiктен үйдiң iшкi бөлме­лерi көрiнедi
Сынған құмы­ралар, жартылай құлаған ошақтар, диiр­мен, тiптi адам сүйек­терi де табылыпты
Қазба жұмыстарының басында же­­тек­­шiлiк етiп жүрген Медеубек Кiшiбаев:
— Зерттеу жұмыстары барысында бiраз дүниелер табылуда
Мұнда ­Абылай ханнан бөлек, Жәнiбек сұлтанның, хан Кенесарының, сұлтан Сыздықтың iздерi болуы мүмкiн
Кезiнде Түркiстан губерниясының құрамында болған Сайрам жерiнiң маңызы туралы Ханқорған әлi талай сырды ашады, — дейдi.
Қасиеттi өлкенiң табиғаты, топырағы, суы бәрi-бәрi тұнып тұрған шежiре
Ба­бала­рымыздың, батырларымыздың iзi қалған жерде болып үлкен әсер алып, бұрын соңды естiмеген құпияға қанық болдық
Сол күнi ауыл тұрғындары құрбандық шалып, төбе басында Құран оқылды.
Қызжiбек Мүсiрепхан,
журналист
Оңтүстік Қазақстан облысы
