Елбасымыз жариялаған  «Болашаққа бағдар: рухани жаңғыру» атты мақаласында «Туған жер» бағдарламасын қолға алуды ұсынғаны мәлім.Әрине, бұдан бұрын  да қаламгерлер, тарихшылар, өлкетанушылар, т.б
ұлы даламыздың өткені мен бүгінгі жағдайларын зерттеп,жариялап келді
Алайда Елбасымыздың өзі тікелей ұйтқы болып, мемлекет тарапынан туған жер тарихына үлкен мән беріп, елдің назарын аудартқаны рухани жаңғырудың бастамасы деп білемін
Өйткені кеңдігінен ұшқан құстың қанаты талып, жүгірген аңның тұяғы тозатын кең-байтақ қасиетті  жеріміздің ашылмаған қаншама құпиясы бар десенізші? Тіпті әрбір жер атауының төркіні туралы әңгімелер баршылық.
«Әркімнің туған жері Мысыр шаһары» деген екен бұрынғылар
Менің­­ше, әр қазақтың Мысыр ша­һары өз ауылынан басталады емес пе
Өйткені ауылы жоқ қазақ болмай­ды ғой
Тәлім-тәрбие де осы ауылдан бастау алмайды ма? Біздің ба­ба­ларымыздың санасында ізгілік көрсету қажеттілігі туралы ұғым сонау ерте заманда-ақ қалыптасты, әрі бұл әрбір қазақтың бауырмалдық, туыстық міндетіне айналды
Туған жер тарихы біздің атамұрамыз екені белгілі
Реті келгенде Алматы облысы Қаратал ауданына қарасты ауылымның тарихына қысқаша тоқталсам деймін
Бұл естелікті мен кеудесі шежіре­нің қоймасына айналған, Көкпекті ауы­лының бүгінгі ақсақалы, сексенді ал­қым­даған Балтабай Ғалиевтан естігенмін.
Үштөбе мен Талдықорғанның шекарасындағы жал болып жатқан төбені ертеден Мойнақ дейді
Баяғыда жалайырдың әулие билері сол Мойнақтын үстіне шығып қараса, Қаратал өзенінің екі жағалауы бірдей қап-қара ну тоғай мен шеңгел екен
«Қаратал» деген атау содан тараса керек
Кейіннен жер шеңгелден тазарып, оның орнына бидай, арпа, тары егілген
Біздің ауыл Қараталдың жағасында.
Қожбан – аудан орталығынан 25 шақырымдай жерде орналасқан шағын ауыл
Халық арасында еңбек ері атанып кеткен байырғы жылқышы, тіршілігінде беделіне дақ түсірмеген, жастардың ақылшысы бола білген марқұм Нұрсұлтан Жанысбаевтың айтуынша, бұл ауыл бұрын «Жорағұл ата» деп аталыпты.
Әрине, тарих тек ақтаңдақтардан ғана тұрмайды
1926 жылы Қожбан деген бір қазақтың баласы осы жерге келіп, сондағы үкіметтің ресми өкілі ретінде өзінше тәртіп орнатпақ болады.
– Мен өзім ол кісіні көрген емеспін
Алайда үлкендердің айтуына қарағанда, Қожбан өте қатал болса керек, – дейді Балтабай ақсақал
Кім біледі, ауылдың атауының ол кісіге де қатысы бар ма екен

.
«Дүние кейде бал береді, кейде ара болып шағады» дегендей, ауылдастарымыз өткен ғасырда көлді де, шөлді де көрді
Киерге киім, ішерге ас жоқ заман болды
Ол біздің ата-ба­ба­ларымыздың басынан өткен ащы ақиқат.
– Ол кездерде техника деген жоқтың қасы, – дейді әңгімесін жалғастырған Балтабай ағам
– Тіпті бірен-саран трактор бола қалса, олардың жүргенінен тұрғаны көп
Барлық жұмыс қолмен атқарылады
Ауыл адамдарына таңның атысы, күннің батысына дейін тыным жоқ
Соның өзінде «мен ауырып тұрмын» немесе «шаршадым» деп ешкім күңкілдемейді ғой, шіркіндер
Кейде ауылға Ақылбай атты осы ауылдын тумасы, жырау ақын, өзі әнші, сері атамыз келе қалса, ауылдың ақсақалдары бар, кішісі бар, шаршағандарына қарамастан таңға дейін сол атамыздың әңгімелерін естіп, әніне сусындайтын
Қалқа Жапсарбаевтың өзі Ақылбай атамызға «Бақ жоқ жүйрік екенсің» деген екен.
Мектептін өзі бар болғаны екі-ақ бөлме болатын
Ол да совхоз орталығы Жаңаталап ауылында
Сабақтан кешікпеу үшін оқушылар таңғы 6-да тұрып, жаяу жолға шығатын
Ауылдың енді еңсесі көтеріле бастағанда Ұлы Отан соғысы басталды
Осы шағын ауылдың өзінен ғана 70 шақты боздақ қанды майданға аттанған
Олардың көбісі майданнан оралмады
Сол кездерде шаруашылықтын бәрі соғысқа жарамсыз азаматтар мен бала-шағаға қарап қалды
Соның өзінде мойымай, жоқтан бар жасай білді
1959-60 жылдары ауыр болды
Мал қырыла бастады
Соғыстын ызғары әлі басылмаған шақ
Сөйтсе де, «көп көтерген жүк жеңіл» дегендей, бүкіл ауылдастар бірігіп, ауызбіршілік танытып, қажырлы еңбектің арқасында 3-4 жылда еңсесін көтеріп, ауылдың ауылшаруашылық саласы қалпына келе бастады.
1964 жылдың желтоқсан айында ауыл бөлініп, Қожбаннан бес шақырымдай жерде 1-май атындағы совхоз болып шықты
Бұрын «Жаңаталап» қой совхозының бөлімшесі едік
Алғашқы директор болып Манап Смағұлов деген азамат тағайындалды
Кейіннен Әбіл Ниязов, Шәкербек Оспанов сияқты білімді де, іскер жігіттер шаруашылықты басқарып, тасын тауға өрмелете білді
Сол кездегі ауыл­шаруашылығының дамуына, өркендеуіне үлес қосқан жерлестеріміз баршылық
Оларды мақтан етеміз
Демеубай Тоқмырзаұлын ел арасында «мал шаруашылығының академигі» атап кеткен
Кеңес өкіметі Демеубай атаны «Құрмет белгісі», Еңбек Қызыл Ту ордендерімен марапаттады
Сондай ақ Еңбек Қызыл Ту орденінің иегерлері болған Әсембала Жұмабаева, Мұрәділ Белбаев, Мүсән Өмірбаевтарды қалай бөле-жара айтпасқа
Жерлесіміз, Ұлы Отан соғысының ардагері, Ленин, «Құрмет белгісі» ордендерінің, 16 медальдың иегері Далыбай Несіпбаевтың атына ауылымызда көше де берілді
Шөлді далада, елсіз жерде, қыстаудың орнына совхоз орталығын салғызып, мал шаруашылығын басқарған, небәрі 55 жасында дүниеден өткен Елеусіз Баекеновтың қысқа да болса мағыналы өмірі ауылымыздың тарихында мәңгілікке қалары сөзсіз.
Мен шағын ауылдың тарихына қысқаша ғана шолу жасадым
Егер әрбір ауылдың тарихын жазып, жеке- жеке кітап қып шығарса бүгінгі ұрпақ еншісіне қалар аса маңызды рухани қазына болар еді.
Нұрланбек Несіпбаев
Алматы облысы
