Арменияда сақтаулы тұрған қазақ тарихынан сыр шертетін көне қыпшақ тіліндегі қолжазбалардың көшірмелері Астанадағы Ұлттық академиялық кітапханасының қорын толықтырыпты
Бұл қуанышты хабармен Қазақстан Республикасы Ұлттық академиялық кітапханасының директоры Үмітхан Мұңалбаева өзінің Фейсбук әлеуметтік желісіндегі парақшасында бөлісті.
– Армения еліндегі Матенадаран көне қолжазбалар институты әлемдегі үздік мәдени орталықтың бірі болып саналады
Әсіресе мекеме ежелгі көне кітаптар қорымен ерекшеленеді
Сол сирек кітаптар қорында біздің тарихымызға қатысты қыпшақ қолжазбаларын кездестіруге болады.
Армян-қыпшақ қолжазбасын ғалымдар он тоғызыншы ғасырдан бастап зерттеуді қолға алыпты
Бұндағы қолжазбалар теріге де, матаға да, тастарға да жазылған
Институтта тарихи жазбаларды қалпына келтіретін арнайы зертхана бар, оның техникалық жабдықтары заманға сай
Жалпы алғанда институт қорында он жеті мыңнан аса қолжазба бар
Жүз мыңға жуық көне мұрағат құжаттары да сақталыпты
Ал ежелгі кітаптар саны екі мыңнан асады екен
Елге әкелінетін көне қолжазбалардың ішінде «Сборник диакона Сагака
Кипчакский текст – рассказ диакона Дзерига, сына Нигола, о борьбе против монофизитства», «Сборник диакона Богдана», «Сборник Аведика», «Молитвенник диакона Миско, сына Мурада из Замостья, написанный по заказу Вартана, сына старосты Сучавы барона Агопши, для дочери Зофии» секілді кітаптар бар, – деп жазыпты Ү.Мұңалбаева.
Қолжазбалар көшірмесінің еліміздің Ұлттық академия­лық кітапханасына әкелінуі қуанышты жайт
Аталған құнды мұраларды зерттеп-зерделей түссек, тіліміз бен мәдениетімізге қатысты маңызды жазба деректер табылатыны сөзсіз.
Жамал Сәрсенова
