Келесі жылы 550 жылдық ұлы тойды салтанатпен өткізуге міндеттіміз
Қазақ мемлекеті, яғни Қазақ хандығы Орта ғасыр бітіп, Жаңа заман басталғанда пайда болған ерекше мемлекет болатын
Яғни  Жаңа заманның інжу маржаны, басқаша айтқанда, шамшырағы еді… (Орысша айтсақ  жемчужина Нового времени)
Астанасы Түркістан қаласы болған Қазақ мемлекеті соңғы екі мың жыл ішіндегі ең демократиялы мемлекет еді
Бұл мәселеге кейінірек тоқталамыз.
Қазақ елі адамзат тарихында ерек­ше орын алатын өзгеше халық
Басқа мұсылмандарға және бүкіл түркі халық­тарына ұқсамайтын қазақтың көптеген әдет-ғұрыптарымен қатар біртұтас тілі бар
Қазақ тілінде басқа халықтар секілді диалекті жоқ
Әдет-ғұрпы бірдей
Мысалы, өз руынан қыз алмайтын болған соң құдалық салты бар
Тілі бірдей, тұрмыс салты бірдей
Томск мен Еділге дейінгі ұлан-ғайыр аумақта осы айтылған біркелкі салты мен тілінің бірдей болуы дүниежүзі ғалымдарын таңғалдырады
Мысал үшін айтсақ,  алақандай жерде тұрса да, көрші өзбек пен түрікмен халықтарының тілдерінде диалекті бар, әдет-ғұрыптары әртүрлі
Қыздары өз ауылынан ешқайда шықпайды… Ал қазақтар Маңғыстауда жүрсе де Павлодармен әлде Тарбағатаймен құда болып жатады.  Қысқасын айтқанда басқа ешқандай түркі әлде жалпы мұсыл­ман халықтарына ұқсамайтын өзінің алтын заңдары бар ерекше халық – қазақ.
Құдаларын құдайындай сыйлаған,
Жақсы көрсе құда бол деп қинаған…
(Қ.Мырзалиев).
Қазақтар өз ауылы ғана емес, Қазақ­станның басқа облыстарымен қыз алысып, қыз беріседі
Осындай асыл қасиеттерінің арқасында қазақтың бірлігі ешқашан ажырамайды
Ресей империясы, одан бері де Кеңес тұсында қазаққа көп қиянат жасалды
Қазақты жүзге бөліп те, руға бөліп те, бір-біріне соңғы ғасырларда айдап салып неше түрлі қиянаттар жасалып келе жатыр
Қазақты қанша мұқатса да құрта алмағаны белгілі
Осындай  жетіс­тіктер мен ерекшеліктерінің барлығы ке­шегі 300 жыл өмір сүрген, астанасы Түркістан болған,  бір орталыққа бағынған айбынды Қазақ мемлекетінің біртұтастығы арқасында пайда болған еді
Сол Қазақ хандығының тарихын кез келген адам ойына келгенін жазып бұрмалай бергені,  халқымыздың және қазіргі Егеменді Қазақ­станның жетістігі мен жеңісіне нұқ­сан келтіреді.
Қазақ елінің тағы бір ерекшелігі ертедегі Ғұндардың (хун) барлық әдет-ғұрпы мен тұрмыс салтын біздің заманымызға түгел­дей жеткізгендігі
Мысалы: Киіз үй (Қар үй), бесік және баланы бесікке бөлеу салты, Құмалақ ашу әлде жору өнері, тағамдары…
Қазақ мемлекетінің қандай ерекше­ліктері болды, соған қысқаша тоқталайық
Ең алдымен айтатынымыз, Қазақ хандығы  – ең демократиялы мемлекет болды
Себебі Хан билігі – шектеулі болды
Ханның өзі сайланбалы болды
Қазақта қырық ру болса, әр рудың басшысы, яғни рубасы басқарды
Ол әрине белгілі би болды
Хан ру басылары келісімінсіз ештеңе шеше алмайтын еді
Қорыта айтқанда, Хан түгелдей рубасыларына тәуелді болды.
1
Басқару мәселесімен.
2
Әскери мәселемен, себебі ханда әскер болған жоқ
Әскерді рубасылар берді.
3
Экономикалық жағынан – ханға алым салықты да рубасылар берді
Демек, Қазақ мемлекетінің ханы түгелдей билер институтына тәуелді болды.
Осы күнгі Қазақстан Республикасында әлеуметтік-гуманитарлық  ғылымдарды оқытудың көптеген проблемалары қорда­ланды
Солардың ішінде Қазақстан тарихының проблемалары өте көп
Осы пәнді оқытуға өкіметіміз көп қаржы бөліп келе жатыр
Алайда осы пәнді оқытудың әзірге проблемасы көбеймесе азайған жоқ…
Егеменді ел болғанымызға 23 жыл толса да, етек-жеңімізді жинап, еркін өмір сүріп жатсақ та, көптеген академиктеріміз бен докторларымыз болса да, ғылым мен білім саласында көптеген проблемаларымыз бар
Әсіресе, гуманитарлық ғылымда, соның ішінде тарих ғылымында көптеген проблемалар қордаланды
Тек ХVІ- ХVІІІ ғасырлардағы тарихымыздың өзінде төмендегідей әлі күнге дейін шешімін таппаған проблемалар бар.
І
Қазақ хандығының, яғни мемлекетінің басқару жүйесі және билер институты
Ел басқару жүйесінің аса демократиялы болуы және Хан мен билердің орны мен қызметі осы уақытқа дейін студенттер мен мектеп оқушыларына арналған оқулықтарда көрсетілмеді.
ІІ
Қазақ-қырғыз қатынастары (Қырғыздар қазақ мемлекетінің құрамында 150 жылдан аса уақыт болды
Ержүрек қолбасшы, батыр Есім хан оларды Көкем би арқылы, Тәуке хан Тиес би арқылы биледі).
ІІІ.  Орыс-қазақ қатынастары – негізінен қырғын соғыстардан, яғни қазақ елінің ұлт-азаттық соғыстарынан тұрады
Оларды қысқаша былай жіктеуге болады:
1
ХҮІ ғасырдың ақырында басталған қазақ-орыс қатынасы
Қазақстанның сол­түстік шекараларында құрылған Ресей­дің тісіне дейін қаруланған казачьи войска­ларының шабуылдары.
2
Қазақ-жоңғар қатынастары, Жоңғар шапқыншылығының басталуы
Ақтабан шұбырынды оқиғасының алғы шарттары.
3
Ақтабан шұбырынды оқиғасының ақиқат тарихы.
4
Қазақ-орыс қатынасы және І Петрдің Ақтабан шұбырынды оқиғасына тікелей қатысы, т.б.
5
Қазақ елін ажалдан құтқарған тарихи тұлға Әбілхайыр, т.б.
6
Әбілхайырдың тарихи хатының дәл аудармасы мен мазмұны…
7
Қазақ-башқұрт қатынастары…
Осындай ерекше біртұтас халықты – Ұлт болып бірікпеген халық, әлі ру-руға бөлініп жүрген халық деп белгілі шовинист Юдин айтқаны үшін 70-жылдары Академияның Тарих институтынан шығарылған еді
Оны қуған сол кездегі институт директоры, академик А.Нүсіпбеков болатын  (Ондай ауру сөзді айтып ұпай жинайтындар қазіргі күнде де табылады…).
Еуразиядағы  Қазақ мемлекеті Ресей мен Қытай секілді екі үлкен империяның ортасында болып Еуропаның оқ атар жаңа (огнистрельные орудия) қаруларына қол жеткізе алмай изоляцияда тұрды…  Осындай құ­діретті мемлекетті ыдыратып құлатқан, көп жылдар қиянат жасаған Ресей империясы екені әлі күнге дейін ашық айтылмайды
Оның есесіне әлдеқашан сүйегі қурап кеткен (1756 жыл) жоңғарды ғана айтады
Бұл күндегі қазақ елі кино түсірсе де, бірдеңе жазса да, жоңғарды, одан қалса 1771 жылдан соң бас көтермеген қалмақты айтып аруағын шулатады да орыс ағайындардың жасаған қиянаты туралы әдейі үн қатпайды
Шындық айтылмайтын болса тарихты жазып неге керек…
Ресей империясы Қазақ еліне алғашқы қарулы шабуылын 1580 жылдары Жайық бойындағы әсем қала Сарайшықты қиратып, тонаудан бастады
Көп ұзамай сол 90-жылдары Қазақ ханы Тәукенің інісі Оразмұхамедті тұтқындап Мәскеуге алып кетті
Оның барлық күш-жігері мен әскери талантын пайдаланып, воевода дәрежесіне дейін көтерді
Тіпті оның өлімінің өзі Ресей мемлекетіне Поляк басқыншыларынан құтылуға көмектесті… Мәскеуді басып алған Польша королі Лжедмитрий күдікті воеводаның бірі деп Оразмұхамедті өлтіреді
Өзінің жерлесінің кегін қайтару үшін Петр Урусов (Едіге бидің шөбересі) Лжедмитрийді өлтіреді де, Ресей патшасының тағын поляктардан босатып, Ресей мемлекетін құтқарып қалады
Жыл сайын қараша айында Ресейді поляктардан құтқарған К.Минин мен М.Пожарский деп ерекше атап өтеді
Бұл екеуіне ескерткішті Мәскеуде Сталин қойдырып еді
Алайда П.Урусов пен Оразмұхамед туралы бір сөз де айтпайды
Егер орыс ағайындар тарихқа адал болса П.Урусовке алтыннан ескерткіш қояр еді…
Осынау 1580-1730 жылдардағы 150 жылға созылған орыс пен қазақ  арасындағы қырғын соғысты белгілі зерттеуші М.Әбдіров:
«…С конца XVI – начала XVIII в
начи­нается ожесточенная и кровопролит­ная, длившаяся  150 лет, казахско- казачья война
С этого момента вся история взаимоотношений казахов с яицкими /Жайық өзені/ казаками заполнена взаим­ными набегами, враждой захватом пленных и угоном скота
Борьба шла не на жизнь, а на смерть, с переменным успехом, и в этой борьбе не было ни победителей, ни побежденных, никто не хотел уступать (1) –деп жазған болса, қазақ елінің басына түскен соншама ауыртпалық туралы: «…Многострадальная казахская земля обильно полита кровью наших предков, отстаивших право на мирную жизнь на  древней, исконно своей территории…» (2)  деп  жан-жақты анықтамасын берген болатын.
Ал екінші 150 жылдық кезең туралы (XVIII бен  XIX ғасырлар) аса қиын кезең туралы Х.Досмұхамедов: «…Осы екі ғасырдағы патша өкіметінің жұмысы қазақты әбден бағындырып алып, қазақты көпір қылып Азияға аттау болды
Қазақтың амалы таптайын деп тұрған патша өкіметінен құтылу болды
Дәуірлеп келе жатқан орыс байларының капиталымен жауласам деп, Кіші жүздің жүз жарым жылдай тарихы қанмен жазылғандай болды» (3) деп толық бейнесін берген еді.
Осылай Кіші жүз қазақтарының Ресей басқыншыларымен соғысы әрқайсысы 150 жылдан тұратын екі кезең, демек барлығы 300 жыл соғыс
Осы Кіші жүз қазақтары мен орыс казактары арасындағы қырғын соғысты М.Әбдіров:  «…Они были хорошо вооружены и обучены, прекрасно организованы, дициплинированы, облада­ли громадным опытом борьбы с покоренными народами, Вот с такими отборными воинскими отрядами 300 лет воевали қазахи за свою свободу и независимость, отстаивая родную землю…» (4) деп мінездеме берген еді
Қазақ еліне толассыз шабуыл жасаған орыс-казактардың жауыздығы мен зұлымдығы туралы орыс тарихшылары да көптеп жазды.
Мысалы, тарихшы А.Рябинин: «…У яицких казаков  был один смертельный  враг – это киргизы (т.е
казахи)
Они были «враги неутомимые, настойчивые, не знавшие ни страха, ни усталости
Яицкие казаки вели против них войну настоящую и ожесточенную» (5)  деп жазғаны қазақтардан басқаның бәрін тізе бүктірдік енді тек қазақтарды бағындыру ғана қалып тұр деп жазып, қаншама қазақ ауылдарын түгелдей аямай, жауыздық пен қатыгездіктің неше   түрін көрсетіп қырып жібергенін баяндайды… А.Карпов кітабында: «…Раз это киргиз – то враг, заклятый враг и все, что носило на себе киргизский облик, все уничтожалось, билось казаками на смерть, целые аулы, старцы, жены – все истреблялось; убивались дети и грудные младенцы, – «вырастут – укусят!» говорили казаки и поднимали их на копья
Истреблять басурманина – такова была миссия казака того времени, миссия, освященная церковью» (6)  деп неше түрлі зұлымдықтарды жазды…  Жүкті қазақ әйелдерінің ішін жарып, нәресте шарананы найзаға түйреп масаттанған казачьи орыс әскерінен қандай жақсылық күтуге болады.  Осындай іргелес Патша өкіметі тарапынан болған қиянаттар мен қазақ халқына жасалған неше түрлі қастандықтарды сараптасақ, дәл осындай зұлымдықтарға Гитлер мен Наполеон бара қойды ма екен деп ойланып толғанамыз…
1692 жылы Ресей мемлекет басына І Петр келген соң орыс әскерлерінің Қазақ жеріне жаңа қарқынды шабуылдары басталды
Себебі І Петр қалмақтардың ұйымдасқан қарулы отрядтарын қазақ еліне айдап салып отырды
Аюкені қалмақтың ханы етіп тағайындап, барлық титулды, барлық сыйлықты соған бер­ді
Оның негізгі міндеті қазақ елін ­шау­ып қирату болды
Сорлы Аюке хан тегін сыйлықтар мен арзан титулдарға қызығып өз қандастарын өлімге айдап отырғанын түсінбеген болар
Түсінген болуы мүмкін тек өлер алдында 1724 жылы қалмақтардың Әбілхайыр қолынан қырылып жатқанында ғана… Не деген сұрқиялық өмір
Күні кеше Шыңғыс ханның қандасымыз, ұрпағымыз деп жүрген халықтың Ресей сойылын соғып жүріп арам өлгені әрине жетесіздік, сұрқиялық, ұят, яғни даңқсыз өмір.
Әрине, І Петр келген соң тісіне дейін қаруланған казачьи отрядтар мен қалмақтар шабуылына қазақ елінің есесі кете бастады
Сол кезде қазақ елі үшін І Петрден кем емес тұлға жарқырап тарихи аренаға келді
Жас батыр қолбасшының аты Әбілхайыр (1685-1748) еді
Бұл 1700 жылдар болатын
Қазақ елі мен Ресей қол астындағы туысқан башқұрт халқын қызғыштай қорғаған ерлігі ескеріліп, 1709 жылдың күзінде Әбілхайырды Кіші жүзге  Тәуке ханның өзі бас болып билер кеңесінің шешімімен хан сайлады
Әбілхайырдың қазақ елін Ресей басқыншыларынан 48 жыл бойы қорғаған ерліктеріне қысқаша тоқталайық.
1707-1709 ж.ж
башқұрт халқының ұлт-азаттық көтерілісіне Әбілхайыр 3 мың сарбазбен барып көмек көрсеткен
150 жылдан бері Ресей қол астында болған башқұрттар оны өз еліне хан сайламақшы болып жатқанда, 1709 жылы күзде қазақ билері шұғыл шақыртып алып, Кіші жүзге хан сайлайды
Бұрын Кіші жүзде хан болған, үш жүз түгелдей  бір орталыққа Тәуке ханға бағынатын
Ресей басқыншыларымен Кіші жүз арасындағы соғыс қиындап кеткен соң оны хан болып басқаратын адам керек болды
Әбілхайырды осындай құрметті орынға сайлаған себебі оның 1709 жылға дейінгі қазақ елін Ресейден қорғаған ерліктері мен еңбегі ескерілді
Әбілхайыр кеткен соң башқұрт көтерілісі жеңіліс табады
Кіші жүзге хан болған соң Әбілхайыр Ресеймен күресті жақсы ұйымдастыра білді.
1709 жылы қазақтар Сызранға бара жатқан орыс-казак керуенін талады.
1711 жылы қазақтардың 16 мың сарбазы Текеге (қазіргі Орал қаласы) астық алып бара жатқан орыс-казак керуенін талқандап, 300 жауынгерін тұтқындайды да, Хиуаға апарып құлдыққа сатады.
1713 жылы 800 жігіттен тұратын сарбаздар Самараға балық апара жатқан керуенге шабуылдап, жауынгерлерін қырып тастайды.
1714-1716 ж.ж
қазақтар казак-орыс отрядтарына әлденеше рет шабуылдаған.
1718 жылы қазақтар мен қа­ра­қал­пақ­тардың 20 мыңдық әскері Теке (Яицкий городок, қазіргі Орал) қаласын қоршайды
Бұл бір айға созылады.
1719 ж
шілдеде Әбілхайыр 20 мың әскермен қаланы қайта қоршауға алады
Қазақтар Теке қаласын басып алуға сәл қалады
Күз түсісімен елдің мазасын алып қоймаған Еділ қалмақтарына (орыс-казак отрядтарының одақтастары) шабуыл жасайды.
1720-1721 ж.ж
казак-орыстар бірнеше рет қазақ жеріне шабуылдар жасайды.
1720 жылдың қыркүйек айында қазақ әскері мен орыс-казактарының арасында Самара өзенінің бойында қанды шайқас болды
Тұтқынға түскен 50 қазақ жігітін өлтіріп «ерлік жасағаны үшін» атаман Никита Бородин Ресей патшасы І Петрдің мақтау грамотасымен марапатталды.
1721 жылы орыс-казактар мен қалмақтардың атаман Балмашнов басқарған тобы Ойыл өзеніне дейін шабуыл жасап, көп тұтқындар мен мал айдап әкеткен.
1722 жылы қаңтарда 300 қазақ сарбазы қарымта қайтару үшін Шаған өзені жанындағы қысқы станицаға шабуыл жасап, 70 казак-орысты айдап әкетеді
Осы жылы ақпанда қазақтар Теке қаласы жанындағы жылқы табынын айдап кетіп оларды түгелдей жаяу қалдырады
Сондықтан Яицкий казак әскерлері І Петрдің Персия жорығына қатыса алмай қалады.
Бұған қатты кектенген І Петр қазақ елін түгелдей жаулап алуды ұйғара­ды
Жоңғарларды артиллериямен қаруландырып және оларға жаңа қаруды үйретуге капитан И.Унковскийді жіберіп, 1723 жылғы «Ақтабан шұбырындыны» ұйымдастырады
Батыстан казак-орыс отрядтары мен қалмақ әскерлері Қазақстанға шабуыл жасайды.
Шығыстан келген жоңғарлар Түркістан қаласына дейінгі жерлерді түгел басып алып, елді азып-тоздырды
Ал батыстан баратын орыс әскерлері мен қалмақтар Түркістанға жете алмады
Себебі сақадай сай Әбілхайыр әскерлері оларды тоқтатып қана қойған жоқ, қырып салды және Еділден әрі қарай асырып қуды
Соғыстардың бірінде қалмақ ханы Аюке өлтіріледі (1724).
1723-1724 ж.ж
Әбілхайыр Теке қаласына бірнеше рет шабуылдайды
Осы кезде орыс-казактармен, қалмақтардың тісіне дейін қаруланған отрядтары мен  қазақ әскері Утва, Самара, Шаған өзендері бойында бірнеше рет бетпе-бет келіп шайқасқа түседі, қырғын соғыстар болады
И.Тимофеев, И.Логинов, Н.Бородин бастаған казак-орыс отрядтары көп шығынға ұшырады
Орыстар жағынан 170 адам қаза тапты, көп адам жаралы болды
Көптеген жауынгерлер тұтқынға түсті… Осылай қазақ елінің басына түскен ауыр күндер Ақтабан шұбырындыға ұқсас жағдай Жайық орыс казактары мен қалмақтардың да басына түсті…
1725 жылы екі жақ тұтқындар алмастырады.
Ақтабан шұбырынды кезіндегі Әбілхайырдың осы бір жанкешті қимылы мен іс-әрекеті дер кезінде болды
Батыстан келе жатқан орыс пен қалмақтардың жойқын шабуылын тоқтатпағанда қазақ елі түгелдей орыс басқыншыларының қол астында қалатын еді
Сондықтан Әбілхайыр басқарған Кіші жүз қазақтары Ақтабан шұбырынды апатына ұшырамады
Керісінше, күшті жауды уақытында тоқтатып қана қойған жоқ, сондай-ақ оларды талқандап, Батыс жақ шекараны қауіпсіздендіріп болған соң жоңғарларды талқандап қазақ елін басқыншылардан тазартуға қызу кірісті.
Орыс-қазақ қатынасы тарихы қазақ халқының ұлт-азаттық соғысынан тұрады
Орыс казачьи отрядтарының жауыздығы мен зұлымдығынан және оған қазақ елінің жанкешті, ел қорғап жанталасқан шайқастарынан тұрады… Қазақ елінің орыстарға қарсы жанкешті соғыстары патриотизм мен батырлықтың және ерліктің шыңы болғанын бұл күнде мақтанышпен айтудың орнына көз-көрекі жасырып келе жатырмыз… Қазақ елінің атамекенін қорғаудағы ерліктері мен батырлығы туралы орыс зерттеушілері де көптеп жазды… Мысалы: «…Казахи Младшего жуза… отличались «диким, буйным, резко выраженным характером»
В степи казах почти непобедим, говорили о них, а в ручной схватке физическая сила, ловкость владеть холодным оружием и управлять конем  дают ему величайший перевес над царскими войсками…» (7)  деп жалпы анықтамасын берген еді.
Қазақ-орыс қатынасы тарихындағы трагедияның үлкені Ақтабан шұбырынды оқиғасы болса, ұлт-азаттық соғыстардың жарқын тарихы Әбілхайыр хан бейнесі екенін мойындаймыз
Бұл жағдайды сонау 90-жылдар соңында академик  М.Қозыбаев пен профессор Ж.Қасымбаев  – Әбілхайыр тарихын қайта қарау керек деп мәселе көтерген еді
Қазақ хандарының еліміз тарихындағы орнын «Ұлт мүддесі үшін ғасырлар бойы күрес жүргізген Әз Жәнібек хан, Керей хан, Қасым хан, Әз Тәуке, Әбілхайыр хан сияқты тұлғалардың дәуір тарихында шоқтығы биік-ақ» (8) деп жазған еді М.Қозыбаев
Әбілхайыр  Ресейге қарсы 48 жыл бойы соғысып, қалайша бодан болуға өтініш жазды екен деп күдіктенген Ж.Қасымбаев осы тарихи тұлғаның тарихын қайта қарау керектігін айтқан еді (9)
Алайда 2000 жылы Әбілхайырдың тарихи хатының түпнұсқасы оқылғанда төбеден жай түскендей әсер етті
Біз осы уақытқа дейін оның орысша аудармасын пайдаланып келіппіз
Сол орысша аудармасы талай ұрпақты жаңылыстырып келген еді
Ақыры шындықтың түбіне қол жеткіздік
Сол тарихи хатта «бодандық» туралы бір сөз жоқ екенін көріп тарихшылар қатты қуанды (10)
Әттең, Әбілхайыр хан тарихын қайта қарайтын ғылыми конференция өткіземіз деп жүргенде М.Қозыбаев пен Ж.Қасымбаев қайтыс болып кетті де аяқсыз қалды…
Жоғарыдағы материалдарды сараптай отырып, соңғы кездегі ХVІІІ ғасырдағы Қазақстан тарихы проблемаларын былай деп қорытамыз.
1
Қазақ елінің Ресейге өз еркімен қосылды деген жорамал Маңғыстаудағы Адайлар көтерілісінен соң құрылған комиссияның (1873 жылы, бастығы И.Крафт) шешімімен жоққа шығарылған еді
Тек Әбілхайыр ақталмай жатты.
2
2000 жылы Тарихи хат қайта оқылған соң ғана Әбілхайыр ақталды…
3
Ақтабан шұбырынды алапаты артында кімдер тұрғаны қазір ешкімге  құпия болмай қалды
Оның артында Ресей тұрды және оны ұйымдастырған І Петрдің өзі
Ал осынау  аса үлкен қырғыннан қазақ елін аман алып шыққан Әбілхайыр хан қазақ елінің мақтанышы…
4
Әбілхайыр жазған тарихи хат дұрыс оқылғалы бері бұрынғы түсініктер түгелдей өзгеріп кетті
Сол хаттың жазылу тарихы да орыс патшасы І Петрге байланысты екені қазір ешкімге құпия емес.
ӘБІЛХАЙЫР ХАННЫҢ ТАРИХИ ХАТЫ
Осы уақытқа дейін Ресей империясы Әбілхайыр хатының орысша аудармасымен талай ұрпақты алдап келді
Сол тарихи хаттың түпнұсқасы 1999 жылы оқылғанда талай ғалымдардың көктен іздегені жерден табылғандай қуанды және тарихымыздың шындығын 180 градусқа бұрып жіберді.(11).  Сол тарихи  хаттың бұлтартпас нақты аудармасы да осы уақытқа дейін талай жерде жарық көрді
Алайда студенттер мен мектеп оқушыларына арналған оқулықтарда көрсетілмей-ақ келе жатыр.
Әбілхайырдын қолынан қалай болмасын бір хат алу керек деген мәселені де қойған І Петр болатын
Ол осы тапсырманы 1722 жылы Тевкеловке қатаң тапсырды
(12)
Тевкелов сол үшін көп еңбек етті
Оған тек І Петр өлген соң 5 жылдан кейін, яғни 1730 жылы қолы жетті
Бұл тарихи хатта бодандық туралы бір сөз жоқ, болуы да мүмкін емес еді
Оның мазмұны Қазақ пен Башқұрт халқы арасындағы бұрынғы достықты орнату ғана еді
Осы уақытқа дейін оның орысша жалған аудармасын пайдаланып келдік
Бұрынғысы мен жаңа аудармасын төменде көрсетіп отырмыз.
Мынау осы уақытқа дейін қаншама ұрпақты алдап келген Әбілхайыр хатының бұрынғы аудармасы:
Послание в Петербург ее величеству
Величайшей, благородной, богатой и умной обладательнице многих земель, ее величеству государыне императрице ежедневно,  ежемесячно и ежегодно желаем божией милостью благополучного государствования
Наше заявление Вашему величеству состоит в том, что с подданным Вам башкирским народом, который находится за Уралом, у нас близких отношений не было
Желая быть совершенно подвластным Вашему величеству, я посылаю своего посланника вместе с Вашим подданным Алдарбаем
Этот Алдарбай требовал посланника от нас к Вашему величеству, и поэтому мы, Абулхаир хан  с подвластным мне многочисленным казахским народом Среднего и Малого  жузов, все преклоняемся перед Вами, являемся Вашими слугами и все вместе в простым народом желаем Вашего покровительства и ожидаем Вашей помощи, чтобы с подданным Вам башкирским народом, находящимся за уралом, жить в согласии.
Желаем Вам всякого благополучия и будем Вашими подданными.
(Передали): Сеиткул, Главный посланник Куттумбет с товарищами.
Асты сызылып қара әріппен берілген сөздер мен сөйлемдер хат түпнұсқасында жоқ
Сол тарихи құжаттың дұрыс аудармасы төменде берілген
Әбілхайыр хаты Ресей арнайы жіберген Алдарбай деген кісінің өтінішімен жазылған
Осыдан түсінуге болатын мәселе Әбілхайыр башкұрттармен достық қатынасты қалпына келтіруге аса ынталы болғаны
Төменде Амантай Исин аударып жариялаған сол хаттың дұрыс нұсқасы берілген:
Величия и милости высокой, государства превыше, правящей землями ее величеству белой великой императрице обращаемся с обыденным намерением
Изо дня в день, из месяца в месяц, из года в год государство да пребывает в здравии и приумножается.
Наше заявление Вашему величеству следующее
С народом Вашего величества уральским ештек-башкортами меж нами нет согласия.
Теперь желая получить под покровом Вашего императорского величества защиту и спокойствие, посылаю, присоединив к лесной дороги уральскому ештеку подданному Вашему Алдарбаю, своего посла
Поскольку этот Алдарбай просил посла к Вашему императорскому величию, мы, Абулхаир хан, сорок санов казахов, Средней и Младший жузы со всеми подвластными мне караша склоняем голову.
Ярлык: с Вашими слугами уральскими ештеками хотим достичь согласия
С Вашим ярлыком да будем в согласии.
Посланный посол Сеиткул во главе с Кутлуметом с товарищи («Абай»журналы, 2-2001).
Осынау тарихи хаттың қысқаша мазмұны мен міндеті төменде Ярлык бойынша қа­ра­сақ, башқұрт халқымен арадағы бұзылған достық қатынасты қалпына келтіру болатын… Бодандық туралы ештеңе айтылмаған.
Бодан болуға  ант беру де солай
Шындыққа он қайнаса сорпасы қосылмайтын жалған ақпарат
Жалпы Әбілхайырды қазақ елі керемет құрметтейтінін көрген Патша өкіметі, келешекте қазақ еліне оны ұмыттыру мақсатымен бір ғасырдан соң Левшинге кітап жаздырды
Сонда Левшин 1830 жылғы кітабында Әбілхайырды бірнеше рет ант берді деп жазған
Оның Орынбор басшыларымен барлық кездескендерін ант берді деп жазуының өзі осы мәселенің шикі екенін аңғартады
Сөйтіп, Патша өкіметі Әбілхайырды қазақ елінің бүгінгі ұрпағына жексұрын етіп көрсетуге қолы жетті…
Әбілхайыр  өмір бойы Ресейге қарсы күрескен себепті ата жауы болды
Оны талай рет өлтірмекші болды, ақыры оның өлімін Неплюев жақсылап ұйымдастырды
1748 жылы Әбілхайыр өлтірілген соң оның балаларына әкең өзі бізге бодан болуға уәде берген деп сол тарихи хаттың өзін емес, орысша жалған аудармасын көрсетіп, қазақ жеріне кінә артқан
Әбілхайыр тұсында бодандық туралы айту мүмкін емес еді
Себебі ол бодан болса  орыстармен өлгенінше соғыспас еді.
Енді тарихи хат жаздыру туралы идея І Пе­тр­дікі болғанын көрсететін мәліметтерге тоқталайық.
Жоғарыда атап көрсеткеніміздей І ­Пе­тр Парсы жорығы алдында Астраханға келгенінде Тевкеловке мынандай бұйрық  берген сол құжатта: «стараться, …несмотря на великие издержки, хотя бы до миллиона держать, но токмо, чтоб только одним листом под протекцию Российской империи быть обязались»… (12) деп жазылған.
І Петрдің бұл арманы өзі өлген соң 6 жылдан соң орындалғанын білеміз (1731)
Бірақ бұл хаттың мазмұны осы уақытқа дейін айтылып келгендей бодан болуға берілген хат емес еді
Башқұрт елімен бұрынғы достықты орнату үшін жазылған хат еді
Алайда осы уақытқа дейін біз оның орысша жалған аудармасын пайдаланып келіп нақақтан Әбілхайыр сынды тарихи тұлғаны айыптап келіппіз (2).  Әрине, бұл басқа мақаланың үлесінде
Біздің бұл жерде айтпағымыз, осы бір қазақ халқына жасалған кезекті қиянаттың өзі де І Петрден шыққанын еске сала кету біздің міндетіміз…
Әрине, қазақ еліне қиянат пен қастандықты үйіп төккен Ресей патшасы жалғыз І Петр емес,… басқаларының жасаған жамандықтары да жетерлік
Алайда солардың бәрінен Ақтабан  шұбырынды оқиғасы асып түседі.
Біз енді қазақ-башқұрт қатынасы тарихындағы мына бір оқиғаны газет оқырмандарына ұсынғанды жөн көрдік:  Барақ сұлтанды кейбір жазушылар Әбілхайырды Ресейге бодан болған үшін өлтірді деген қауесетті қолдап, оны нағыз патриот есебінде көрсетуге тырысты
Ал Ә.Кекілбаев Барақ сұлтанның 1735 жылы Ресей қол астында болуға ниет білдіріп хат жазғандығы, 1742 жылдан бастап ресми бодан болып Ресей бұйрықтарын орындағанын, яғни патша өкіметінің нағыз шынжыр балақ, шұбар төс қолшоқпары болғандығын көрсетіп, тарихымыздың ақтаңдақ беттерін жапты…
Барақ сұлтанның Ресей қолшоқпары болғандығы туралы өз заманында  Ш.Ш.Уәлиханов мына мәліметті жариялаған еді.
Башқұрттармен достық қатынасты Әбілхайыр өмір бойы жалғастырды.
1736 жылы башқұрттардың кезекті көтерілісі бұрқ еткен кезде, патша өкіметі қазақтар мен қазақтарды және бір рет жауластырмақшы болып көп ақша бөлді
1738 жылдың ақпан айында Татищев «Әрбір башқұрттың басын әкелген қазаққа 60 рубльден ақша беріледі
Кек алатын және байып қалатын жағдайыңыз бар» (Олкотт Б.) – деп қазақ еліне жар салды
Кейбір қылмыс істерді башқұрттан көріп жүрген қазақтар осыны пайдаланып кек алмақшы және ақша таппақшы болды, бірақ олардың бірде-бірін Әбілхайыр жібермеді, керісінше, ол бұрынғыдай башқұрт халқына көмектесті (Осы оқиғаны Левшин Әбілхайырды нақақтан қаралап башқұрттарды талқандауға қатысты деп жазды
Алайда Олкотт Браин Әбілхайырдың башқұрттарға көмектескенін айтып Левшиннің жазғандарын жоққа шығарды
Сол мақаланы қазақ тіліне аударып алғаш рет «Аруана» газетіне басып шығарды
А.Мектепов ж.б
жігіттер, 1994ж.).
1740 жылы Орта жүз ханы Әбілмәмбет пен Абылай сұлтан Ресейге ант берген салтанатында олардың башқұрт көтерілісін басқарған Шона батырды ұстап береміз деп уәде бергеніне ашуланған Әбілхайыр балалары Нұралы мен Ералы кетіп қалады
Олардың ашуланатын себебі әкесі Әбілхайыр өмір бойы башқұрт елін қызғыштай қорғады.
Әбілхайырдың мұнысын қазақ елінің игі жақсылары түгелдей қолдаған
Сол Шона батырды Әбілхайыр алдымен қауіпсіз болуы үшін Қабанбай батырдың қол астындағы  Найманның Қаракерей ауылына жіберіп паналатады
Осы мәселе туралы Ш.Ш.Уәлиханов: «Поселившись в степи, он сделался опасен как для России, так и для Джунгарии: первая боялась, чтобы он снова не возмутил башкирского народа, вторая была напугана его самозванством: какой-то Шуна, погибший претендент на джунгарский престол, был так любим джунгарским народом, что последний готов был во имя его восстать против тогдашнего хана Галдан Серена»  деп жазғаны тарихи шындық.
Ал Ресей басшылары башқұрт көтерілісінің басшысын қолға түсіру үшін Барақ сұлтанды жалдайды (Себебі Барақ қол астындағы азғантай елмен 1742 жылдың күзінде Ресейге бодан болуға ант берген еді
Ал өтінішті Ресей патшасына 1735 жылы жазған болатын
Ант беру кезінде оған көрсетілген сый-құрмет Әбілмәмбет пен Абылайға көрсетілген құрметтен әлдеқайда асып түсті.)
Әрине, Ресеймен одақтас жоңғар басшысы да осы істі Бараққа жүктейді…
Бараққа тез арада Шона батырды ұстау әлде өлтірудің сәті түспейді
Ол нөкерлерімен Қабанбай ауылын аңдуға кіріседі
Ал Қабанбай болса қауіп шындап төнген кезде Шона батырды Қарқаралыдағы Қазыбек бидің ауылына жөнелтеді… Бараққа деген Ресей мен жоңғар басшыларының қысымы күшейеді
Барақтың жоңғармен қатынасының күшті болғаны соншалық, бір баласын аманатқа беріп қойған еді
Ш.Ш.Уәлиханов осы оқиға туралы: «Когда Барақ султан посылал к Галдан-Серену в замену прежнего аманата своего сына Шигая, то Галдан-Серен обещал ему отпустить его сына Шигая, если он поймает мнимого Шуну» деп жазған (1-436).
Қазақ елі қызғыштай қорғап жүрген Шона батырды күшпен ала алмайтынын түсінген Барақ, амалы таусылып басқа айла қарастырады
«Мен Шона батырға қарындасымды беремін, құдандалы боламыз! – деп кісі жібереді
Ол тіпті қарындасын көндіріп те қояды
Ұзатылатын күні мен ырым-жырымы келісіліп, Шона батыр қызды алып кетпекші болады
Барақ оны осылай тұтқындау үшін жендеттерін сайлап тағатсыз күтеді
Қазақ батырлары мен Қазыбек би Барақтың арам пиғылын бұрыннан біліп жүрген себепті Шонаны белгіленген күні жібермей қояды
Сөйтіп, Ресей қол астына қара басының қамы үшін кірген (1742), қолшоқпар және итаршы болып жүрген Барақ осылай Ресей алдында қарыздар болып қалады.
Шона батырды қазақ елінің құрметтегені соншалық, Барақ сияқты итаршылардың қолына түспей-ақ жасы жетіп қартайғанша өмір сүріп, қазақ арасында дүниеден өтеді
Мұның бәрі Орта жүз батырлары мен билерінің башқұрт халқына Әбілхайыр сияқты әскери жәрдем бермесе де, осындай туысқандық көмек көрсеткенін айғақтайды
Қорыта айтқанда, қазақ елінің басшылары Әбілхайыр саясатын, яғни оның Ресейге қарсы күресін әрқашанда қолдағанын көрсетеді
Мысалы, Шоқан Уәлиханов жинаған  және бір құжатта қазақтар мен башқұрттардың қайтадан мәмлеге келіп дос­тасып кетуінен қауіптенген Ресей үкіметі Верхне-Иртыш крепостының секунд-майоры Нелюбовқа «…чтобы киргиз кайсаки, с башкирами не помирились…» деген қатаң ескертпесі сақталған (3-том, 267-268 беттер)…
Сөз соңында айтарымыз, тари­хымыздың соңғы жылдардағы жаңа­лықтары ешқандай оқулықтарға енгізілген жоқ
Ал «Қазақстан тарихы» оқулықтарын әрбір Қазақстандағы жоғары оқу орындарында бір-бірімен жарыса шығарып жатыр
Солардың ешқайсысында соңғы жылдардағы тарих зерттеулерінің жаңалықтары кірген жоқ
Бұрынғы айғай сол айғай күйінде
Тарих оқытушылары соңғы жаңалықтарды баяндамаларына кіргізгенмен, сиясы кеппеген жаңа оқулықтарда олардың болмағаны таңғаларлық жағдай.
Әдебиеттер:
1.  Абдиров М.Ж
История казачества Казахстана
А.1994
стр 44 и 45.
2.  Сол кітапта.
3
Х.Досмұхамедұлы
Аламан
Ташкент
1926
53-бет.
4.  Абдиров М.Ж
История казачества Казахстана
А.1994
стр.7-8 .
5
Рябинин А.Д
Уральское казачье войско
Ч.І-ІІ
СПб.,1866
стр.28.
6
Карпов А.Б
Уральцы
Ч.1
– Уральск, 1911
стр
320, 324, 332-33, 406.
7
Казахско-русские отношения в ХVІІІ- ХІХ веках
А
1964
стр
300-301;
Абдиров М.Ж
История казачества Казахстана
А.1994
стр.72.
8
Қозыбаев М.Қ
Елдік үшін күрес мыңжылдығы.//Егемен Қазақстан.- 2000
27 желтоқсан.
9.Касымбаев Ж
Политика Абулхаир хана в принятии Младшим жузом российского подданство в 30-х годах ХVІІІ века.//Поиск
– 1997, № 5.
10
Исин А
Әбілхайырдың хатын қалай оқыған дұрыс
«Абай» журналы
2001, № 2.
11
Утениязов С.К
Мы не знали такого Абулхаир – хана
Газета «Свобода Слова»
18 январь, 2007 г
19-бет.
12
Ерофеева И.В
Хан Абулхаир поководец, правитель и политик
А.1999
cтр.79; Разные бумаги генерал-майора Тевкелова об Оренбургском крае и киргиз-кайсацких ордах.// ВременникМОИДР
1852,кн.13, с.15.
Самат ӨТЕНИЯЗОВ, 
 тарих ғылымдарының 
кандидаты, 
Мадрид және 
Қазақ – Американ
 университетінің 
профессоры
