Тамылжыған маусым айының тамаша күндерінің бірінде ұстазым әрі пікірлес тарихшы ағам Ордалы Қоңыратбаев телефон шалып, Қызылорда облысы бойынша мұражайлардың кеңесшісі Көшекбаев Әмірғали Досмаханұлының хабарласып, өздері «1925 жылғы Қазақ АКСР-нің Қызылордадағы Үкімет басшылары» деп атаған фотоны жіберіп, оны анықтауға көмектесуді өтінгенін жеткізді
Өзі ары қарап, бері қарап фотодағы кісілердің екі-үшеуінен басқасын тани алмағанын айтты
«Сен қарап көрші» деп өтініш жасады
Мен бұл сәтте ауылда жүрген едім
Қалаға келген соң да бұл жұмысқа уақыт болмай біраз жүрдім.
Күндердің күнінде осы жұмысты қолға алып, Әмірғали Досмаханұлына хабарластым
Әмірғали ағамыз осы жылдың қыркүйек айында Қызылорда облысының әкімі Қ.Көшербаевтың Сырдария өзенінің сол жағалауына 1925 жылы астана Ақмешітке ауысқан кезде өкімет үйі болған ғимаратты фотосы бойынша жаңадан салдырып, «Қызылорда тарихы мұражайының» ашылатынын айтты
Сол мұражайға осы фотоны ілу жоспарланғанын, өкінішке қарай, фотодағы тарихи тұлғаларды анықтаудың мүмкін болмай отырғанын жеткізді
«Фото Қазақстанның Орталық мемлекеттік мұрағатынан 1967 жылы алынды» деген дүдәмал дерек келтірді
Маған фотоның сканерден өткізілген нұсқасы жіберілген екен.
Осы мәліметтерден кейін Қазақстан Республикасының Орталық мемлекеттік мұрағатына және ҚР Президентінің мұрағатына барып, бұл фотоның ол мұрағаттарда жоқ екеніне көз жеткіздім
Бір сөзбен айтқанда, виньетка түпнұсқасының қайда екені белгісіз
Ал Қызылорда мұражайындағы маған жіберілген көшірме сапасыз жасалғандықтан, адамдардың фотосының астындағы жазуларды оқу мүмкін болмай шықты.
ХХ ғасырдың 20-30 жылдарындағы «Қазақ АКСР өкіметінің мүшелері» деген анықтамалықты құрастыру барысында осы кезеңге қатысты көптеген тарихи фотоларды көріп, тұлғалардың көбін жатқа танитындықтан, фотодағы Ж.Мыңбаев, А.Оразбаева, С.Сәдуақасұлы, А.Кенжин, Н.Нұрмақов, Ұ.Құлымбетов, Ә.Әлібеков, С.Есқараев, М.Шамов, Ә.Жангелдин, Н.Арықова, М.Атаниязовтарды бірден таныдым
Қалған 15 адамды анықтау міндеті тұрды
Оны анықтау үшін 1925 жылы 15-19 сәуір күндері Ақмешіт қаласында өткен Кеңестердің бүкілқазақтық бесінші съезінен кейін өткен V сайланған Қазақ Орталық Атқару Комитетінің 1-сессия­сында сайланған ҚазОАК Төралқасы мен Қазақ Халық комиссарлары кеңесінің құрамын қолға алдық
Содан кейін, жеке мұрағатымызға жинақталған сол адамдардың фотоларымен жеті түн салыстыру арқылы қалған адамдарды анықтадық
Тек қана, Ұ.Құлымбетовтың екі жағында орналасқан фотолардағы адамдарды анықтау мүмкін болмады.
Аты-жөні белгісіз болып тұрған екі адамды анықтау үшін, И.Крутулин, А.Рахлин, С.Хренов, И.Игенов, Ф.Базинский, А.Тұрсынов, А.Першин сияқты тұлғалардың жеке істерінен фотоларын тауып, солармен салыстыру жұмысын жүргізу қажет
Өкінішке қарай, Ә.Д.Көшекбаев бізді қатты асықтырғандықтан, ондай жұмысты жүргізу мүмкін болмады
Тіпті, асықтырмаған күннің өзінде, жоғарыда аты аталған екі мұрағаттың қорларын сақтау бөлімдерінде сөре ауыстыру және жөндеу жұмыстарының жүріп жатуына орай, жеке қорларды күзге дейін қарау мүмкін емес екен.
Осы бір тарихи виньетканың жасалу уақытын да анықтауға тырысып көрдік
Анықтағанымыз, бұл виньетка 1925 жылдың 12-18 қазаны аралығында дайын болған
Себебі 1925 ж
12 қазанда РК(б)П Қазөлкеком бюросы Әлеуметтік қамсыздандыру халкомы Д.Хангереевті өлкелік деңгейдегі шаруашылық жұмысқа жібере отырып, Ә.Жангелдинді Әлеуметтік қамсыздандыру халкомы ретінде пайдалану туралы қаулы қабылдаған болатын
Ә.Жангелдиннің Қазхалком құрамында тұруы осыны көрсетеді
Ал Д.Хангереевтің фотосы жоқ
Сондай-ақ 1925 жылы 19-сәуір күні ҚазОАК Төралқасының мүшелігіне кандидат болып сайланған Арықова Нағима Ыдырысқызының виньеткада тұруы да осыны көрсетеді
Ол 1925 жылы 6-9 қазан күндері Қызылорда қаласында өткен 5-сайланған Қазаткомның 2-сессиясында Қазатком мүшесі болып ауыстырылған.

Енді, біздің осы пікірімізге виньеткада 1925 жылдың жазында Мәскеуге кетіп, содан қайтып Қазақстанға келмеген В.Нанейшвилидің тұруы қайшы келіп тұр
1925 жылдың 18 қазаны күні Қазақстанға Ф.И.Голощекин Қазөлкеком хатшысы болып келген болатын
Мұны былай түсіндіруге болады
1925 жылдың 6-9 қазан күндері Қызылорда қаласында өткен 5-сайланған Қазаткомның 2-сессиясы Қазақ АКСР-нің 5 жылдық мерейтойы­на арналып өтті
Бұл виньетка осы мерекеге орай дайындалған болуы керек
В.Нанейшвилидің Қазақстаннан кетіп, орнына Ф.Голощекиннің келуі БКП(б) ОК Саяси бюросының мәжілісінде 18 тамыз күні шешіліп қойғанымен, бұл шешім Қазақстан басшылығына мәлім болмауы мүмкін немесе әлі оның келмеуіне орай В.Нанейшвили фотосы қойылса керек
Себебі виньетканың жоғарғы қатарында тұрған тұлғалар түгелдей ҚазОАК Төралқасының мүшелері
Ал екінші және үшінші қатардағылар (Н.Арықовадан басқалары) түгелдей Қазхалком мүшелері.
Біз бұл мақаланы барынша қысқа жазуға тырыстық
Сондықтан осымен доғардық.
Тұлғалардың аты-жөні (солдан оңға қарай):
1
Сәдуақасов Смағұл Сәдуақасұлы (1900-1933) – БКП(б) Қазөлкеком Бюросының мүшелігіне кандидат, 1925 ж
қаңтарынан «Еңбекші қазақ» газетінің редакторы, 18 ақпанынан (10 ақпан күні РКП(б) Қазөлкеком Бюросының мәжілісінде бекітілді) Ағарту халкомы (1927 ж
2-наурызына дейін), 19 сәуірінен ҚазОАК Президиумының мүшесі
ҚазОАК құрамына 3-рет сайланып отыр.
2
Бұл фотодағы тұлғаны Құрамысов Ізмұхан Мұқашұлы (1896-25.ІІ.1938) болар деп шамалап тұрмын
Әлі де нақтылау қажет
І.М.Құрамысов – 1924 ж
11 қарашасынан БКОК Қазақ бюросы төрағасының мәдени жұмыстар бойын­ша орынбасары
ҚазОАК құрамына 2-рет сайланып отыр.
3
Оразбаева Алма Ділмұхамедқызы (28.ХІІ.1898-1.IV.1948) – 1924 ж
мамырынан 1925 ж
желтоқсанына дейін РКП(б) Қыробкомының (кейін, Қырөлкекомының және Қазөлкекомының) Әйелдер бөлімінің меңгерушісі және 1925 ж
19 сәуірінен ҚазОАК Президиумының мүшесі
ҚазОАК құрамына 3-рет сайланып отыр
1926 жылы И.Каширинмен ота­сып, Алмарев атты ұлы болған.
4
Бекімбетов Өтенияз Досанұлы (1896-?) – ҚазОАК төрағасының орынбасары
ҚАО-да туған, қарақалпақ.
5
Мыңбаев Жалау Мыңбайұлы (1892-26.ХІ.1929) – 1925 ж
19 сәуірінен бастап ҚазОАК төрағасы (РКП(б) Қазөлкеком Бюросының 1925 ж
7 сәуірде өткен мәжілісінде төраға болатыны шешілді)
ҚазОАК құрамына 3-рет сайланып отыр.
6
Нанейшвили Виктор Иванович (1878-21.03.1940) – 1924 ж
12-қыркүйегінен РКП(б) Қазөлкекомының хатшысы, 1925 ж
27 наурызынан бірінші хатшысы.
7
Аралбаев Бегайдар Жантөреұлы (ХІ.1896-1949(50) – 1925 ж
19 сәуірінен ҚазОАК хатшысы және ҚазОАК Президиумының мүшесі.
8
Каширин Иван Дмитриевич (1890-1937) – ҚазОАК төрағасының орынбасары және КСРО БМСБ-ның Қазақстан бойынша өкілетті өкілі, РКП(б) Қазөлкеком Бюросының мүшесі
ҚазОАК құрамына 2-рет сайланып отыр.
9
Мәмбеев Сәдуақас Сағындықұлы (1898-1959) – 1925 ж
19 сәуірінен Әділет халкомы.
10
Тәтімов Мұхамедғали Қойшыбайұлы (1894-28.ІІ.1938) – 1924 ж
1 желтоқсанынан Еңбек халкомы.
11
Кочетов Владимир Николаевич (1893-?) – 1924 ж
12 сәуірінен КСРО Сыртқы сауда халкоматының Қазақстан бойынша өкілетті өкілі.
12
Кенжин Аспандияр Кенжеұлы (1887-26.ІІ.1938) – 1924 ж
1 сәуірінен Ішкі сауда халкомы
ҚазОАК құрамына 3-рет сайланып отыр.
13
Нұрмақов Нығмет Нұрмақұлы (25.ІV.1895-27.ІХ.1937) – 1924 ж
11 қарашасынан Қазхалком төрағасы және Қазатком Төралқасының мүшесі
ҚазОАК құрамына 5-рет сайланып отыр.
14
Серғазиев Абылай Серғазыұлы (1896-ХІ.1937) – 1925 ж
18 ақпанынан Қазхалком төрағасының бірінші орынбасары және Мемжоском төрағасы.
15
Маймин Исидор Борисович (V.1897-10.VI.1938) – 1923 ж
4 мау­сымынан 1926 ж
мамырына дейін ҚАКСР Қаржы халкомы – РКФСР Қаржы халкоматының ҚАКСР бойынша өкілетті өкілі
ҚазОАК құрамына 2-рет сайланып отыр.
16
Шелыхманов Иван Павлович (1892-?) – 1923 ж
27 ақпанынан Қазақ өлкесінің әскери комиссары.
17
Анықтай алмадық (С.Ш.).
18
Құлымбетов Ұзақбай Желдірбайұлы (1891-25.ІІ.1938) – 1925 ж
3 наурызынан Қазақ ХШОК төрағасы
ҚазОАК құрамына 2-рет сайланып отыр.
19
Анықтай алмадық.
20
Әлібеков Әлиасқар Меңдиярұлы (1893-1937) – 1924 ж
27 ақпанынан Жер-су халкомы
ҚазОАК құрамына 5-рет сайланып отыр.
21
Панин Николай Николаевич (1877-1955) –1923 ж
қазанынан 1925 ж
19 сәуіріне дейін ҚАКСР Ағарту халкомының орынбасары
1925 ж
19 сәуірінен ЖШИ халкомы және ҚазОАК Президиумының мүшесі
1925 жылы желтоқсан айында БКП(б) ОК қарауына жіберілді.
22
Есқараев Сүлейман Есқараұлы (1897-25.ІІ.1938) – 1925 ж
19 сәуірінен Ішкі істер халкомы.
23
Шамов Михаил Сергеевич (1887-1938) – 1920 ж
15 ақпанынан Денсаулық сақтау халкомы
ҚазОАК құрамына 5-рет сайланып отыр.
24
Жангелдин Әліби Тоқжанұлы – 1925 ж
12 қазанынан Әлеуметтік қамсыздандыру халкомы.
25
Арықова Нағима Ыдырысқызы – 19-сәуірден ҚазОАК Төралқасының мүшелігіне кандидат
1925 жылы 6-9 қазан күндері Қызылорда қаласында өткен 5-сайланған Қазаткомның 2-сессиясында Қазатком мүшесі болып ауыстырылды
БКП(б) Қазөлкеком әйелдері арасындағы жұмыс жөніндегі бөлім меңгерушісі.
26
Атаниязов Мырзағұл Атаниязұлы (23.ІІ.1899-1945) – 1925 ж
19 сәуірінен Қазақ Жоғарғы Сотының төрағасы
ҚазОАК құрамына 4-рет сайланып отыр.
27
Боярский (Шимшелевич) Яков Иосифович (1890-?) – 1924 ж
11 қарашасынан БКОК (Бүкілодақтың кәсіподақтарының орталық кеңесі) Қыроблбюросының, 1925 ж
Қазақ кәсіподақтары кеңесінің төрағасы және ҚазОАК Президиумының мүшесі.
Сәбит ШІЛДЕБАЙ,
Абай атындағы Қазақ ұлттық педагогикалық университеті,
Тәрбие, әлеуметтік жұмыстар және жастар саясаты жөніндегі департаментінің директоры, тарих ғылымының кандидаты
