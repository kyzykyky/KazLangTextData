Отан тарихы өлке тарихынан бастау алатыны белгілі
«Алаштың анасы» атанған  Сыр өңірінің дамуы мен өркендеуі осы өңірде өмір сүрген сақ тайпалары  және оның көсемдері Томирис, Спаргапис, Скунха, Спитамен, одан кейінгі заманда  Қаңлы, Ақ Орда мемлекеттері, оның астанасы Сығанақ, одан кейінгі Қазақ хандығы кезеңі тарихымен тығыз байланысты.    
Сыр өңірінің табиғаты қандай бай болса, тарихы да соншалықты бай
Бүгінгі Сыр бойындағы сонау тас дәуірінің жәдігерлері осы өлкенің өзіндік өркениеті болғандығының дәлелі
Аталған өңірде Шірік-Рабат, Жанкент, Жент, Сауран, Сығанақ, Құмиян, Аққорған, Өзгент және т.б
қалалардың болуы және сонымен қоса ерте феодалдық мемлекеттердің орталығы болғандығы біз үшін үлкен мақтаныш
Бүкіл әлемге белгілі данышпан, философ, қобызшы Қорқыт бабаның Сыр бойында дүниеге келуі де тегін емес.
Сыр өңірін жоңғарлардың, құба-қал­мақ­тардың, Хиуа, Қоқан хандық­та­рының, Бұқар әмірлігінің, Ресей империясының басқыншылығынан қорғаған Келмембет, Қожамберді батыр Аманбайұлы, Жалаңтөс, Бақсайыс, Әйтеке би, Сәлтеке, Жолай, Баймұрат, Ер Көшек, Жанқожа, Уәлі би, Пірәлі би атты батыр-билердің, елді имандылыққа шақырған Хорасан ата, Оқшы ата, Ес абыз, Қарасопы, Қармақшы әулие, Мүсірәлі Әзиз, Қосым қожа, Жапырақшы әулие, Алдашбай ахун, Айқожа ишан, Марал ишан, Қалжан ахун, Садық ахун, Қамыс әулие, Алтынқожа ишан, Жүсіп қажы Базаралыұлы сынды қай­рат­керлер осы өңірдің тумалары
Ең ал­ғашқы болып Ресей империясының отар­лау саясатына қарсы шыққан да осы батырларымыз болатын
Олар – жаппас Баймұрат батыр Байбөріұлы, ағайынды шекті Қожас әулиенің балалары Сырлыбай, Бәби батыр және Байғара батыр
Осындай дана, ардақты бабаларымыздың өмірі, елге жасаған игі істері кейінгі ұрпаққа үлгі-өнеге болатыны ақиқат.
Тәуелсіздік алғанға дейін қазақтардың көшпелі және отырықшы халық болғаны айтылмай келді
Бізді тек жабайы көшпенді қылып көрсетті
Ал шындығында халқымыздың ерекше өркениеті болған
Мысалы, Сыр өңірінде ата-бабаларымыздың төрт бірдей Астанасы орналасқан
Атап айтатын болсақ, Шірік-Рабат қаласы б.з.б
IV-II ғасырлармен б.з
X-XIII ғасырларға дейін өмір сүрген сақ-аппасиақтардың астанасы
Бұл қала бүкіл Еуразия құрлығындағы алғашқы қалалардың бірі
Оғыз қағанатының астанасы Жанкент Х-ХІ ғасырларда өмір сүрген ірі қала
Сығанақ – VІ-ХVІІІ ғасырларда Қыпшақ хандығының, Ақ Орданың, Көшпелі қазақ-өзбек хан­­дығының және Қазақ хандығы­ның астанасы болған қала
Қызылорда қаласы – 1925-1929 жылдардағы Қазақ АКСР-нің астанасы екендігі белгілі
Бұдан бөлек VІІІ-ІХ ғасырларға тән Өзкент және Х-ХІІ ғасырларда өмір сүрген Жент қаласы заманында еліміздің ірі саяси қалалары болған
Келінтөбе, Аққорған, Ашнас, Құмиян, Күйік қалалары және әйгілі Жетіасар мәдениетіне жататын асарлар, көне және ортағасырлық пантеон­дар Сыр өңірінде орналасқан
Мәселен, Қармақшы ауданындағы Шірік-Рабат аумағында көсемдердің қорымы, Түгіскенде 60 абыз әйел жерленген қорым, Қорқыт ата қорымында батырлар мен билердің, Шиелі ауданындағы Оқшы ата қорымында әулие, билердің жерленуі, Жаңақорған ауданын­дағы Хорасан ата қорымы, Сығанақ қаласындағы Ақ Орда хандарының қорымы және т.б
қорымдар бұл өлкенің тарихи-мәдени ерекшелігін айқындайды.
Елбасымыз Н.Ә.Назарбаев: «Ұлттық салт-дәстүрлеріміз, тіліміз бен музыкамыз, әдебиетіміз, жоралғы­ларымыз, бір сөзбен айтқанда, ұлттық рухымыз бойымызда мәңгі қалуға тиіс» деп атап көрсеткен еді
Сондықтан еліміздің, болашақ ұрпақтың рухты болуы үшін оның тарихын білу бәрімізге парыз.
Бақытжан Ахметбек,
Қорқыт Ата атындағы Қызылорда мемлекеттік университеті 
«Қорқыттану және өлке тарихы» ғылыми-зерттеу институтының
 ғылыми қызметкері
