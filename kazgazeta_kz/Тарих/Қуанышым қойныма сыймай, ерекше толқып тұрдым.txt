…Ата-бабамыз армандаған Тәуелсіздікке ие болдық
Биыл оның жиырма төрт жылдығын атап өтеміз
Тәуелсіздікті алу бар да, енді оны баянды ету бар
Мұның өзі зор міндет, үлкен жұмыс
Біз бүкіл халық болып Президентіміздің саясатына қолдау көрсетуіміз керек
Мемлекет басшысының саясатын қолдамаса ол мемлекет өсіп, өркендей алмайды
Елбасының саясаты қолдауға тұратын, жұрт көңілінен шығып отырған саясат

«Ана тілі» газетінен келіп отырғаныңыздан кейін тіл туралы бірер ауыз айта кетейін

Қазақ тілін мемлекеттік тіл деп жариялау да оңай болмады
«Тек қана қазақ тілі мемлекеттік тіл болсын» деп талай тартысқа түскен адамның бірімін
Ақыры Парламентте осылай деп жарияладық
Орыстың тілін ұлтаралық қатынас құралы дедік

Баяғыда автономиялық мемлекет болып тұрған кезімізде екі тілді мемлекеттік тіл дегенбіз
Бірақ қазақ тілі дәлізде қалып қойды
Орыс тілі жоғары көтеріліп кетті
Сондықтан екі тілді мемлекеттік тіл деп жариялауымыз әділеттілік болмас еді

Көрнекті ғалым, заң ғылымының докторы, профессор, ҚР ҰҒА-ның академигі Сұлтан Сартаевтың есімі біздің елімізге жақсы белгілі
Ол 1955 жылдан бастап республикамыздың ірі заң жобаларын дайындауға атсалысып келеді
Бұлардың ішінде «Қазақ КСР Президенті туралы» Заңның, «Қазақ КСР-нің Мемлекеттік егемендігі туралы» декларацияның», «Қазақстан Республикасының Мемлекеттік тәуелсіздігі туралы» Заңның жобасы бар

Тәуелсіздік күні қарсаңында ұлтымыздың мақтанышына айналған қайраткер ағамызбен жолығып, аз-кем сұхбаттасуымыздың реті келген.
– Бүгінгі күні дүниежүзінде 149 тәуелсіз мемлекет бар
Әлемдегі жеті жарым миллиард халық осы мемлекеттерде өмір сүреді
Солардың ішінде жер көлемі жағынан тоғызыншы орын алатын – біздің Қазақ елі.
Республикамыз тек кең-байтақ жерді алып жатқан жоқ
Жеріміздің қай жерін түртіп жіберсең сол жерден Менделеев элементтерінің бірі шыға келеді
Басты міндет осы байлықты заманауи технологияларды пайдалана отырып елдің игілігі үшін игеру
Кешегі кеңес дәуірінде егемен республика болдық деп жүргеніміз жай еді
Саясаттың айтылуымен солай болды
Ол кезде біз Ресейдің құрамында болдық
КСРО болғанымен, ол – Ресей
Дүниежүзілік ең соңғы империяның қарамағында өмір сүрдік
Империя дегеніміз, ол сеніменен кейде санасады, көбіне ешқандай санаспайды
Өзі қалай билейді, қалай ойлайды, қалай шешеді – солай болады.
Сол уақыттары республикамызда шығатын заттардың тоқсан үш пайызын Ресейге алып кетіп жатты, бізде жеті-ақ пайызы қалды
Біздің экономикамызды әдейі осылай жасады
Сөйтіп, көзімізді бақырайтып қойып «Қазақстан өзінше өмір сүре алмайды, біздің арқамызда ел болып отыр» деді
Осыған бізді сендіргісі келді
Ол кездегі саясат осылай өрбіді
Шындықты, туралықты айтсаң басың кететін заман еді
Бір уақыт болар, сол кезде халық еңсесін көтеріп, өзінің тәуелсіздігіне қол жеткізер деген ойға да келіп жүрдік.
Үш мемлекет қайраткері, бұрынғы Одақты құрған мемлекеттердің өкілдері, біріншісі Ресей Президенті Б.Ельцин, екіншісі ­Украина Президенті Л.Кравчук, үшіншісі Белоруссия Президенті Ш.Шушкевич мынандай шешімге келді
«Біз барлық республикаларға бостандық берейік, әлемдегі соңғы империя­ны таратайық» деп
Сөйтіп, 1991 жылы 8 жел­тоқсанда Одақ таратылды
Үш мемлекет бас­­шысының бұл кездесуі Беловеж келісімі ретінде тарихта қалды.
Одақтың таратылғаны, бұл тәуелсіз мем­лекетті қалыптастыруға жолдың ашылғаны еді
Міне, сол кезде мемлекетіміздің басында хал­қымызды алға жетелейтін, алысты болжай білетін біздің Президентіміз Нұрсұлтан Әбішұлы тұрды.
Менің ойымша, Нұрсұлтан Әбішұлы қазақ халқының бағына дер кезінде, дер уақытында келген азамат
Елді жарқын жолға жетелейтін, жақсылыққа бастайтын сол елдің көшбасшы азаматы
Біздің көшбасшымыз – Нұрсұлтан Әбішұлы.
Мен Назарбаев Нұрсұлтан Әбішұлын саясатқа аралас­қан кезден білемін
Жақын жүрдік
Бір кездері Президенттік кеңес деген болды
Он адамнан тұратын
Соның бірі болдым
Президенттік кеңесте мемлекеттік мәселелерді қарап, шешіп жүрдік.
Кейбіреулер: «Қазақ халқы осы бос­тан­дыққа, еркіндікке оңай жетті» дейді
Жоқ
Олай айтуға болмайды
Тарихты ұмытпауымыз керек
Біздің халық отаршылдыққа қарсы 370-тен астам көтеріліс ұйымдастырды
Мұның барлығы бостандық, азаматтық жолындағы күрес еді.
Біз Тәуелсіздігімізді одан әрі нығайтуымыз, бекіте түсуіміз керек
Бұл бәрімізге байланыс­ты
Жұмыла іс-әрекет етуіміздің арқасы болар, туған еліміз жыл санап өсіп-өркендеп келеді.
Мен машинамен жүргенді жақсы көремін
Елімді бір рет жылда аралап та шығамын
Туған ауылымда, өзге де елді мекендерде боламын
Сонда байқайтыным, көп жерде құрылыс крандары жұмыс істеп жатады
Бұл дегенің осы жерде мектеп немесе аурухана, я болмаса мәдениет ошағы салынып жатқанын аңғартады.
Қазақстан Тәуелсіздік алған мемлекеттер­дің ешқайсысынан қалып жатқан жоқ
Ауыз толтырып айтарлық жетістіктерден кенде емес­піз
Өнегемізден, ісімізден, жұмы­сы­мыз­­дан дүниежүзі құлағдар
Біз еліміздің көш­­басшысы болып Нұрсұлтан Әбішұлының жүр­ге­ніне қуануымыз керек
Ол кісінің саяса­тын қолдауымыз қажет
Сонда алға қойған мақ­сатымызға жетеміз
Мен бір кезде былай дегенмін:
Оу, замандастар, құрбылар,
Көзді көкжиекке салайық.
Астана деген қаланы
Нұрсұлтан деп атайық…
Осылай етсек әділ болар еді
Астана Елбасының арқасында бой көтерген шаһар.
Мемлекет басшыларының ең бір көңіл аударуға тиісті мәселесі – қоғам өмірінің әлеуметтік жағдайы
Осы мәселе дұрыс шешіліп жатса ел өседі, өркендейді
Біздің Мемлекетіміздің басшысы әлеуметтік сая­сатқа баса көңіл бөледі
Мұны күнделікті өмірде сезіп жүрміз.
Одақ тарағаннан кейін Мемлекетіміздің тәуелсіздігін жариялау керек болды
Мен ел Президентінің тапсырмасы бойынша біздің республиканың Мемлекеттік тәуелсіздігі туралы Заң жобасын дайындауға кірістім
Маған біздің Тұңғыш Президентіміз Нұрсұлтан Назарбаев: «Сіз осындай баяндамамен мінберге көтеріліп, тәуелсіздігімізді жариялайсыз» дегенді айтты
Парламент мінберіне 16 желтоқсан күні 18 сағат 08 минутта көтерілдім
30 минутта баяндамамды бітірдім
Заң жобасындағы «Қазақстан Республикасы – Тәуелсіз мемлекет» деген жолдарды оқығанымда қуанышым қойныма сыймай, жүрегім жарыла жаздап тұрды
Себебі бостандықты, тәуелсіздікті жариялау әркімнің үлесіне тие бермейді
Оны жария ететін бір адам болады
Сол бақытты сәт маған бұйырды.
Сонда біздің тәуелсіздігімізді ең алғаш мойындаған мемлекет Түркия болды
Тәуелсіз­діктің жария етілгеніне отыз-ақ минут болған
Бұл дипломатия тарихында сирек кездесетін жағдай
Осыдан-ақ түрік халқының бізге деген ықылас-пейілін аңғаруға болар еді.
Жоғарыдағы Заң қабылданғаннан бастап елдің тәуелсіз даму жолы басталды.
Ата-бабамыз армандаған Тәуелсіздікке ие болдық
Биыл оның жиырма төрт жылдығын атап өтеміз
Тәуелсіздікті алу бар да, енді оны баянды ету бар
Мұның өзі зор міндет, үлкен жұмыс
Біз бүкіл халық болып Президентіміздің саясатына қолдау көрсетуіміз керек
Мемлекет басшысының саясатын қолдамаса ол мемлекет өсіп, өркендей алмайды
Елбасының саясаты қолдауға тұратын, жұрт көңілінен шығып отырған саясат.
«Ана тілі» газетінен келіп отырғаныңыздан кейін тіл туралы бірер ауыз айта кетейін.
Қазақ тілін мемлекеттік тіл деп жариялау да оңай болмады
«Тек қана қазақ тілі мемлекеттік тіл болсын» деп талай тартысқа түскен адамның бірімін
Ақыры Парламентте осылай деп жарияладық
Орыстың тілін ұлтаралық қатынас құралы дедік.
Баяғыда автономиялық мемлекет болып тұрған кезімізде екі тілді мемлекеттік тіл дегенбіз
Бірақ қазақ тілі дәлізде қалып қойды
Орыс тілі жоғары көтеріліп кетті
Сондықтан екі тілді мемлекеттік тіл деп жариялауымыз әділеттілік болмас еді
Бөтен мемлекеттің тілі неге біздің елімізде мемлекеттік тіл болуы керек? Өзіміздің тілімізге ғана мемлекеттік деген мәртебе берілуі тиіс
Осылай айтып жүріп, нәтижесінде мақсатымызға жеткенбіз
Мұны сөз реті келген соң айтып отырмын.
Біраз жасқа келдік
Тоқсанның да төбесі көрініп тұр
Ел-жұртқа арнаған бата-тілегім бар еді
Соны айтайын…
Бұлақты көрсең көзін аш,
Мөлдіреп суы ағатын.
Талаптыны көрсең жолын аш,
Елге тірек болатын.
Қисайып жатса жас терек,
Сүйеп оны қоярсың.
Кездессе егер жас зерек
Ақылшысы боларсың.
Қанаты сынса сұңқардың,
Қорегін тауып берерсің.
Еңсесі түссе жігіттің,
Көтерерсің кеудесін.
Шалшықта жатса жүзетін,
Көлге апарып саларсың.
Қабағы түссе жігіттің,
Күлдіріп өзің аларсың.
Қанаттыға аспан кең,
Жолын тапса ұшатын.
Ойлап тұрсаң дүние кең,
Бар адамзат сиятын.
Дүниеде таршылық жасамай, бір-бірімізді қолдап өмір сүрейік
Еліміз аман, жұртымыз тыныш болып, Тәуелсіздігіміз мәңгі жасай берсін.
Әңгімелескен 
Нұрперзент ДОМБАЙ
