Сурет 1939 жылы түсірілген
Суреттегілер – Қазақстан жазушыларының ІІ съезі қарсаңында өткен Гурьев облысы ақындарының слетіне қатысушылар.
Жұрт арасында «Шал ақындар мен бала ақындардың айтысы» аталып кеткен бұл слет өңірдің мәдени өмірінде үлкен серпіліс туғызған.
«Шығармашылық адамдарында бір ерекше шабыт, өнерге құлшыныс күшті еді
Күн сайын жазатынбыз
Жарияланған – жарияланбағанына қарамайтын едік
Хамит Ерғалиев, Далабай Жазықбаев, Қабжан Мәмбетов, Төребек Есенғалиев, Оқас Есбосынов, Ғайса Ізтілеуов сияқты жас ақындардың өлеңдері жиі жарияланатын

Маңғыстаудан Сәттіғұлдың, Өтежан Алшынбаевтың, Мұстақи ­Бима­ғамбетовтың, Зердебай Бекарыстановтың өлеңдері шығып тұратын».(Мақтан сүймейтін, өзін тым қарапайым ұстайтын әкем өз есімін айтпай кетті
Оның сол кездегі біраз өлеңін 2001 жылы мен ­Гурьев облыстық мұрағатындағы «Социалды құрылыс» газетінің тігінділерін қарап отырып, көшіріп алдым
Жанат)
(Суретті улкен форматта қарау)
Әкем осы көне суретті бір жолық­қанында Хамит Ерғалиевке көрсеткен
Хамаң бұл өзінің қолға түсіре алмай жүрген суреттерінің бірі екенін айтқан
Кейін қайта шығартып, әкем оны Хамаңа салып жіберді.
Отызыншы жылдың аяғы қазақтың оқуға, білімге, өнерге ұмтылған өрімтал жастарының қатары енді толығып келе жатқан кез еді ғой, шіркін
Әттең, жастар­дың көбі кешікпей басталған екінші дүниежүзілік соғысқа аттанып, шаңырақ көтере алмастан, қыршын кетті.
Сонымен, суреттегілер кімдер?
Жерде шынтақтап жатқандар: сол жақтан екінші, жүзін төмен салып отыр – ақын Далабай Жазықбаев, 19 жаста
Майданда қаза тапты
Оның «Жазық дала» деген атпен шығатын өлеңдерін жас­тар іздеп жүріп оқыған; үшінші – Қаби­жан Мәмбетов, ақын, 17-де, соғыста қаза болды; төртінші – Бисен ­Сариманов, журналист, 18-де; бесінші халық ақыны Сәрсен­ғали Шобақов, Балықшы ауданының Талқайраң аулынан, соғыстан оралмады.
Төменнен екінші қатар: бірінші, қолында домбырасы бар жалаңбас отырған қарасұр жігіт Мұрат Мөңкеұлының баласы – Дәулетқали; екінші – Нұрғали Сатылғанов, қарт ақын; үшінші – халық ақыны Сәттіғұл Жаңғабылов; алтыншы – халық ақыны Сұраубай Үттібаев («Менің атым Сұраубай, Доссорда тұрған бұраубай
Доссор келсең – білерсің, Сұраубай деген жырауды-ай» дегені әлі ел аузында);
Төменнен үшінші қатар: бесінші отырған – ақын Хамит Ерғалиев; алтыншы – облыстың Жер бөлімінің меңгерушісі Уәли Жайықов; жетінші – Қазақстан Жазушылар одағының Гурьев облысы бойынша өкілі, ақын, жазушы Жәрдем (Жәкеш) Тілеков; сегізінші – облыстық «Социалды құрылыс» газетінің редакторы Сағат Төлебаев; тоғызыншы «Социалистік Қазақстан» газетінің тілшісі Құлмағамбет Бөріқұлақов; оныншы – облыстық газет редакторының орынбасары Ғабды Аманғалиев.
Соңғы қатар, түрегеп тұрғандар: сол жақтан екінші, қара фуражкалы – Жылой ауданынан келген жас ақын ­Жанаш Нұрмаханұлы, 17-ге толмаған шағы; жетінші – Балсия Ғұсманова болуы керек; сегізінші – Жылой аудандық оқу бөлімінің меңгерушісі Бисекеш Дүйсенғалиев.
Бұл суретте менің әкемнің кластасы болған Бекқали Қарабалин бейнесі көрінбеді
Маңғыстаулық өлке зерттеуші ұстаз Есбол Өмірбаев кезінде «Менде Бекқалидың 1938-39 жылдары баспасөзге жарияланған 112 өлеңі, 1 поэмасы бар» деп жазған екен
Бекқали Қарабалин де соғыстан оралған жоқ.
Жоғарыда аталған Жас ­жазушылар мен қарт ақындардың облыстық слеті жазушы­лардың республикалық ІІ съезіне он адамды делегат етіп сайлаған: Сабыр Шәріпов, Сәттіғұл Жаңғабылов, Нұрбай Қанатбаев, Сәрсенғали Шобақов, Жәрдем Тілеков, Хамит Ерғалиев, Далабай Жазықбаев, Бисекеш Дүйсенғалиев.
