Биылғы жыл ұлттық тарихымызды ұлықтау жылы болғалы тұр
Осы жылы Қазақ хандығының 550 жылдығын атап өтпекпіз
Осыған орай «Ана тілі» газеті «Қазақ хандары» атты жаңа айдар ашып отыр
Жаңа айдар арқылы оқырман назарына қазақ хандары туралы қысқаша танымдық материалдар ұсынбақпыз.
Айдарды жүргізетін белгілі тарихшы, әл-Фараби атындағы ҚазҰУ жанындағы Орталық Азиядағы дәстүрлі өркениеттерді зерттеу орталығының директоры, ҚР ҰҒА Құрметті академигі Талас Омарбеков.
Талас Омарбекұлының көпшілікке беймәлім бір қыры –  бала кезден сурет салумен де айналысатындығы
Бұл жолы автордың мақаласымен қатар, оның  қазақ хандарын деректер негізінде салған суреті де қоса беріліп отырады.

Қазақ хандарының арасында мемле­ке­­тімізді нығайтуға айтарлықтай үлкен үлес қосқан ірі тұлғалар баршылық десек те, олар туралы әңгімелегенде аузымызға алғаш түсетіні Керейдің есімі
Өйткені Керей – Қазақ хандығы деп аталатын ұлтымыздың атымен тарих сахнасына шыққан алғашқы мемлекеттік жүйенің хан тағына отырған бірінші тұлғасы
Ал тарихта біріншілердің жолы әрқашан күрделі және ауыр болған
Алайда осындай аса маңызды тарихи орны мен рөліне қарамастан, тарихымызда Керейдің бейнесі айшықты да, көрнекті сипатта ашыла қойған жоқ
Бұған, әрине, бәрінен бұрын қазақ хандарын ұзақ жылдар бойы айыптап келген идеологиялық құрсау кінәлі.
Бүгінде шүкіршілік, бір кездері Керей мен Жәнібектің бастамаларымен, қазақ атанған мемлекет тағы да тәуелсіз саяси құрылымға айналып, 550 жылдығын атап өтуде
Оны әлем мойындап отыр
Олай болса еліміздің тарихын баяндағанда әңгімені Керейден бастасақ құба-құп болар
Өкінішке орай, Керейдің туған жылы әлі күнге дейін белгісіз
Ал қайтыс болған жылдары 1473-1474 жылдар шамасы
Десек те, тарихи деректерде Керейдің ата- тегі туралы мәліметтер біршама жақсы сақталған
Ол кезінде Ақ Орданың тағына және біраз уақыт Алтын Орданың да тағына  отырған, әйгілі Ақсақ Темірмен тайталасқан және оның қолдауына сеніп, Ақ Орда тағына қол созған атақты Тоқтамыс ханның қарсыласы болып табылатын Орыс ханның шөбересі.  Яғни ол Орыс ханның баласы Тоқтақиядан туған Болаттың жалғыз ұлы болып табылады.
Тарихи деректерден белгілі, но­ғайлармен тайталаста Ақ Орданың би­леушісі жоғарыда аталған Орыс ханның  немересі Барақ хан 1428 жылы Ноғай ордасының мырзаларына қарсы күресте қайтыс болды
Мұның өзі Шығыс Дешті-Қыпшақ аймағында Жошының кіші баласы Шайбаннан тараған әулеттің күшеюіне алып келді
Олар әлі жас, кәмелетке енді толған Әбілхайырды таққа отырғызды
Әбілхайырдың билігінің күшеюі Ақ Орданы мемлекет ретінде күшейткен Орыс ханның ұрпақтары Керей мен Жәнібекті биліктен ығыстыруға алып келді
Тақ үшін тартыс Орыс ханнан қалған әулеттің ішінде жасы да, жолы да басқалардан әлдеқайда үлкен, ерлігімен және табан­дылығымен ерекше көзге түскен Керейді алға шығарды
Шын мәнінде, Сыр өзені мен Қаратау аймағына дейін созылып жатқан алқапқа билік жасаған Керей Әбілхайырға қарсы сұлтандардың астыртын әрекеттерін белсенді басқарды.
Керей мен Жәнібек бастаған орыс­хандық сұлтандардың Әбілхайырды қолдамауы оның Сығанақ қаласының түбінде 1457 жылы ойраттардан оңбай жеңілуіне алып келді
Керей бастаған сұлтандар үшін Жошы ханның бесінші ұлы болып табылатын, таққа барар жолы кіші Шибаннан тараған Әбілхайыр мүлде бөтен және жат тұлға болатын
Шын мәнінде, оның ежелгі ата қонысы Шығыс Қыпшақ даласы емес, Батыс Сібірдегі Тура аймағы еді
Осында хан тағына отырған Әбілхайыр, біртіндеп Шығыс Дешті-Қыпшаққа жылжып, 1447 жылы Сығанақ, Үзкент және тағы да басқа оңтүстік қалаларын басып алып, өзінің мемлекетін «Көшпелі Өзбектер мемлекеті» деп атады
Бұл баяғы Алтын Орданың әйгілі ханы Өзбек ханның есімін қабылдаған мемлекет еді
Кейде ол, Әбілхайыр хандығы деп те аталды
Бұл мемлекеттің тарих сахнасына шығуы шын мәнінде ХІІІ ғасырда Жошы ханның үлкен ұлы Орда Еженнің ордасының негізінде пайда болған, Алаш қауымдастығының алғашқы ұлысы, жалайырларды, қыпшақтарды, қоңыраттарды, алшындарды, керейіттерді, наймандарды, арғындарды және т.б
біріктірген Ақ Орда мемлекетін біржолата жойып жіберді.
Сондықтан да Керей бастаған сұл­тандар Әбілхайырдың мұндай озбырлық әрекетіне жаулықпен жауап берді
Осындайда, онсыз да екі этно-саяси қауым­дастыққа бөлінген Шығыс Дешті-Қыпшақтағы ахуалды Әбілхайырды қолдайтын қара қыпшақтардың әйгілі батыры Қобыландының арғынның атақты Ақжол биін жекпе-жекте өлтіруі шиеленістіріп жіберді
Ақжол биді жақ­тау­шыларды басқарған Керей амалсыздан, өзінің соңынан Алаш қауымдастығының біраз тайпаларын ілестіріп, Батыс Жетісу аймағына қоныс аударды
Әбілхайырға наразы болып көшіп келгендерді Жетісудағы Моғолстан хандығын билеуші шағатайлық Есенбұға жылы қарсы алды
Оның мұндай әрекетке баруына жергілікті дулат тайпасының көшіп келген бауырларын қызу қолдауы шешуші ықпал жасады
Моғолстан ханы Шу аймағындағы ежелгі дулаттардың жерін Керей бастаған ру-тайпаларға бөліп берді
Алайда 1462 жылы Моғолстан ханы Есенбұғаның қай­тыс болуынан кейін Моғолстанда қа­лыптасқан шырғалаң жағдай және Әбілхайыр мемлекетінен үздіксіз қауіп-қатердің төнуі Керейді өзінің туыс­тас інісі Жәнібектің қолдауымен, 1465-1466 жылдары жаңа мемлекеттің – Қазақ хандығының құрылғандығын елге жариялауға итермеледі.
Оның таққа отырған алғашқы ханы да Керейдің өзі болды
Расында, бұл Керейдің байырғы Ақ Ордалық әулеттің билігін қалпына келтіруі еді
Керей бастаған Қазақ хандығы аталатын жаңа мемлекеттің Жетісудағы ру-тайпаларды ғана емес, Шығыс Дешті-Қыпшақтағы Әбілхайырдың қол астындағы бірқатар Алаш руларын өз қарамағына алуы  көшпелі Өзбек ұлысының әлсіреуіне ықпал етті
Бұған төзе алмаған Әбілхайыр Керей бастаған Қазақ хандығына жорық жасап, 1468-1469 жылдары осы сапарда қайтыс болды
Мұның өзі Керейдің алғашқы Қазақ ханы ретіндегі тұлғасын айшықтай түсті
Ол алғаш өзбек-қазақтар, ал Әбілхайыр өлген соң қазақтар деп аталған халықтың мемлекеттігін нығайтуға бел шеше кірісті
Енді Шайбандықтар әулетіне қарсы  Шығыс Дешті-Қыпшақты қарату жолында жанқиярлық күрестер басталды
Осы күрестің барысында қазақтардың алғашқы ханы Керей  қайтыс болды
Оның есімі 1473-1474 жылдары қыстағы оқиғалардан кейін тарихи деректерде кездеспейді
Алайда Керейдің табанды ұйымдастырушылық және жауынгерлік қызметі Қазақ хан­дығының дербес мемлекет ретінде ны­ғайып, өркендеуіне берік негіз қалады.

Талас Омарбеков,  
әл-Фараби атындағы ҚазҰУ 
жанындағы Орталық Азиядағы 
дәстүрлі өркениеттерді зерттеу
 орталығының директоры, 
ҚР ҰҒА Құрметті академигі

Қазақ хандарының арасында мемле­ке­­тімізді нығайтуға айтарлықтай үлкен үлес қосқан ірі тұлғалар баршылық десек те, олар туралы әңгімелегенде аузымызға алғаш түсетіні Керейдің есімі
Өйткені Керей – Қазақ хандығы деп аталатын ұлтымыздың атымен тарих сахнасына шыққан алғашқы мемлекеттік жүйенің хан тағына отырған бірінші тұлғасы
Ал тарихта біріншілердің жолы әрқашан күрделі және ауыр болған
Алайда осындай аса маңызды тарихи орны мен рөліне қарамастан, тарихымызда Керейдің бейнесі айшықты да, көрнекті сипатта ашыла қойған жоқ
Бұған, әрине, бәрінен бұрын қазақ хандарын ұзақ жылдар бойы айыптап келген идеологиялық құрсау кінәлі.
Бүгінде шүкіршілік, бір кездері Керей мен Жәнібектің бастамаларымен, қазақ атанған мемлекет тағы да тәуелсіз саяси құрылымға айналып, 550 жылдығын атап өтуде
Оны әлем мойындап отыр
Олай болса еліміздің тарихын баяндағанда әңгімені Керейден бастасақ құба-құп болар
Өкінішке орай, Керейдің туған жылы әлі күнге дейін белгісіз
Ал қайтыс болған жылдары 1473-1474 жылдар шамасы
Десек те, тарихи деректерде Керейдің ата- тегі туралы мәліметтер біршама жақсы сақталған
Ол кезінде Ақ Орданың тағына және біраз уақыт Алтын Орданың да тағына  отырған, әйгілі Ақсақ Темірмен тайталасқан және оның қолдауына сеніп, Ақ Орда тағына қол созған атақты Тоқтамыс ханның қарсыласы болып табылатын Орыс ханның шөбересі.  Яғни ол Орыс ханның баласы Тоқтақиядан туған Болаттың жалғыз ұлы болып табылады.
Тарихи деректерден белгілі, но­ғайлармен тайталаста Ақ Орданың би­леушісі жоғарыда аталған Орыс ханның  немересі Барақ хан 1428 жылы Ноғай ордасының мырзаларына қарсы күресте қайтыс болды
Мұның өзі Шығыс Дешті-Қыпшақ аймағында Жошының кіші баласы Шайбаннан тараған әулеттің күшеюіне алып келді
Олар әлі жас, кәмелетке енді толған Әбілхайырды таққа отырғызды
Әбілхайырдың билігінің күшеюі Ақ Орданы мемлекет ретінде күшейткен Орыс ханның ұрпақтары Керей мен Жәнібекті биліктен ығыстыруға алып келді
Тақ үшін тартыс Орыс ханнан қалған әулеттің ішінде жасы да, жолы да басқалардан әлдеқайда үлкен, ерлігімен және табан­дылығымен ерекше көзге түскен Керейді алға шығарды
Шын мәнінде, Сыр өзені мен Қаратау аймағына дейін созылып жатқан алқапқа билік жасаған Керей Әбілхайырға қарсы сұлтандардың астыртын әрекеттерін белсенді басқарды.
Керей мен Жәнібек бастаған орыс­хандық сұлтандардың Әбілхайырды қолдамауы оның Сығанақ қаласының түбінде 1457 жылы ойраттардан оңбай жеңілуіне алып келді
Керей бастаған сұлтандар үшін Жошы ханның бесінші ұлы болып табылатын, таққа барар жолы кіші Шибаннан тараған Әбілхайыр мүлде бөтен және жат тұлға болатын
Шын мәнінде, оның ежелгі ата қонысы Шығыс Қыпшақ даласы емес, Батыс Сібірдегі Тура аймағы еді
Осында хан тағына отырған Әбілхайыр, біртіндеп Шығыс Дешті-Қыпшаққа жылжып, 1447 жылы Сығанақ, Үзкент және тағы да басқа оңтүстік қалаларын басып алып, өзінің мемлекетін «Көшпелі Өзбектер мемлекеті» деп атады
Бұл баяғы Алтын Орданың әйгілі ханы Өзбек ханның есімін қабылдаған мемлекет еді
Кейде ол, Әбілхайыр хандығы деп те аталды
Бұл мемлекеттің тарих сахнасына шығуы шын мәнінде ХІІІ ғасырда Жошы ханның үлкен ұлы Орда Еженнің ордасының негізінде пайда болған, Алаш қауымдастығының алғашқы ұлысы, жалайырларды, қыпшақтарды, қоңыраттарды, алшындарды, керейіттерді, наймандарды, арғындарды және т.б
біріктірген Ақ Орда мемлекетін біржолата жойып жіберді.
Сондықтан да Керей бастаған сұл­тандар Әбілхайырдың мұндай озбырлық әрекетіне жаулықпен жауап берді
Осындайда, онсыз да екі этно-саяси қауым­дастыққа бөлінген Шығыс Дешті-Қыпшақтағы ахуалды Әбілхайырды қолдайтын қара қыпшақтардың әйгілі батыры Қобыландының арғынның атақты Ақжол биін жекпе-жекте өлтіруі шиеленістіріп жіберді
Ақжол биді жақ­тау­шыларды басқарған Керей амалсыздан, өзінің соңынан Алаш қауымдастығының біраз тайпаларын ілестіріп, Батыс Жетісу аймағына қоныс аударды
Әбілхайырға наразы болып көшіп келгендерді Жетісудағы Моғолстан хандығын билеуші шағатайлық Есенбұға жылы қарсы алды
Оның мұндай әрекетке баруына жергілікті дулат тайпасының көшіп келген бауырларын қызу қолдауы шешуші ықпал жасады
Моғолстан ханы Шу аймағындағы ежелгі дулаттардың жерін Керей бастаған ру-тайпаларға бөліп берді
Алайда 1462 жылы Моғолстан ханы Есенбұғаның қай­тыс болуынан кейін Моғолстанда қа­лыптасқан шырғалаң жағдай және Әбілхайыр мемлекетінен үздіксіз қауіп-қатердің төнуі Керейді өзінің туыс­тас інісі Жәнібектің қолдауымен, 1465-1466 жылдары жаңа мемлекеттің – Қазақ хандығының құрылғандығын елге жариялауға итермеледі.
Оның таққа отырған алғашқы ханы да Керейдің өзі болды
Расында, бұл Керейдің байырғы Ақ Ордалық әулеттің билігін қалпына келтіруі еді
Керей бастаған Қазақ хандығы аталатын жаңа мемлекеттің Жетісудағы ру-тайпаларды ғана емес, Шығыс Дешті-Қыпшақтағы Әбілхайырдың қол астындағы бірқатар Алаш руларын өз қарамағына алуы  көшпелі Өзбек ұлысының әлсіреуіне ықпал етті
Бұған төзе алмаған Әбілхайыр Керей бастаған Қазақ хандығына жорық жасап, 1468-1469 жылдары осы сапарда қайтыс болды
Мұның өзі Керейдің алғашқы Қазақ ханы ретіндегі тұлғасын айшықтай түсті
Ол алғаш өзбек-қазақтар, ал Әбілхайыр өлген соң қазақтар деп аталған халықтың мемлекеттігін нығайтуға бел шеше кірісті
Енді Шайбандықтар әулетіне қарсы  Шығыс Дешті-Қыпшақты қарату жолында жанқиярлық күрестер басталды
Осы күрестің барысында қазақтардың алғашқы ханы Керей  қайтыс болды
Оның есімі 1473-1474 жылдары қыстағы оқиғалардан кейін тарихи деректерде кездеспейді
Алайда Керейдің табанды ұйымдастырушылық және жауынгерлік қызметі Қазақ хан­дығының дербес мемлекет ретінде ны­ғайып, өркендеуіне берік негіз қалады.

Талас Омарбеков,  
әл-Фараби атындағы ҚазҰУ 
жанындағы Орталық Азиядағы 
дәстүрлі өркениеттерді зерттеу
 орталығының директоры, 
ҚР ҰҒА Құрметті академигі
