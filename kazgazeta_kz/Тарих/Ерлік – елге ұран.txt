Биыл Ұлы Отан соғысындағы Жеңіске 70 жыл толады
Мұны айтып отырған себебім менің әкем Рахымбай Сазанбайұлы да неміс-фашист басқыншыларымен болған қанды шайқастарда өшпес ерлік көрсеткен майдангерлердің бірі еді.
Кейінгі уақытта Тараз қаласын­дағы баспалардың бірінен «Боздақтар» деген кітап шықты
Сонда әкемді соғыста қаза тапқандардың қатарына қосыпты
Ал әкем болса соғыстан оралған болатын
Алайда мүгедек болып оралды
Бір аяғы мен бір қолының үш жерінен тиген оқтың орны үңірейіп тұратын
Сол жаралы қолымен, аяғымен балаларын, жақын туыстарын асырады-ау, қайран әкем!
Әкемнің майдан жылдары жөнінде кезінде жергілікті басылымдар жазды да
Міне, солардың бірі қолымда тұр
Жамбыл облысы, Сарысу аудандық «Октябрь та­ңы» газетінің 1967 жылғы 5-желтоқсандағы санында «Асулар» деген мақала басылған
Мақала әкем туралы
Осы мақалада әкем соғыстағы сұрапыл жылдарды нақты баяндайды
Майданға 36 кісі өз тілектері бойынша аттанған екен
Олардың қатарында партия, кеңес қызметкерлері Ж.Ақышев, Қ.Сақыпбеков, Я.Шардарбеков, Қ.Жарқынбековтер болыпты.
Елден шыққан олар Алматыда ұйымдастырылған даңқты 316-ншы атқыштар дивизиясының 1075-ін­ші полкінде болады
Бұл жерде жат­тығудан өтіп, көп ұзамай Мәскеу арқылы Новгород бағытына беттейді.
Әкем миномент ротасында болған екен
Рота командирі Щербаков, политрук Мусин, взвод командирі Найзин болғандығын айтады.
Панфиловшылардың Мәскеу түбінде дұшпанға күйрете соқ­қы бергені белгілі
Міне, осы ауыр шайқасқа әкем де қатысып, қатты жараланады.
Әкемнің айтуынша соғысқа дейін ауылдық кеңестің хатшысы, аудандық оқу бөлімінің инспекторы, мұғалімдік секілді қызметтерді атқарған
Ал соғыстың алдында партияға өтеді де, аупарткомға қызметке ауысады.
Соғыстан кейін көп жыл, өмі­рінің соңына дейін деуге болады, сауда саласында қызмет етті
Бұл жұмысты да абыройлы атқара білді
Мұның нақты бір дәлелі аудандық газетте жарық көрген «Рахмет айтады қызметіне» деген әкем жайлы жазылған мақала.
Әкем қарулас жолдастары, қазақтың дара перзенттері Мәлік Ғабдуллин, Бауыржан Момышұлы туралы жиі әңгімелейтін
Оларды біздерге үлгі ететін.
Әкем қарапайым да кішіпейіл, еңбексүйгіш адам еді
Отбасындағы жеті балаға анаммен бірге саналы тәрбие бере білді.
«Ерлік елге мұра, ұрпаққа ұран» деп жатамыз
Кешегі сұрапыл жылдарда ел қорғаған аталарымыз бен апаларымыздың ерлік істері ешқашан да ел жадынан шықпауы тиіс
Сол қаһармандар қатарында әкемнің де болғаны – мен үшін зор мақтаныш.
Хиуаз Рахымбайқызы
