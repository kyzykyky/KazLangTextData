Тәуелсіздік жылдарында ғылыми айналымға енген құжаттар мен материалдар жинақтары, әртүрлі жанрдағы монографиялық зерттеулер Қазақстандағы саяси репрессия мен ашаршылық мәселелерін бір жүйеге түсірді
Осы ретте Манаш Қозыбаев, Кеңес Нұрпейісов, Мәлік-Хайдар Асылбеков, Жұлдыз Әбілғожин, Қайдар Алдажұманов, Талас Омарбеков, Мәмбет Қойгелдиев, Қамбар Атабаев және т.б
кәсіби тарихшылардың еңбектерін ерекше атап өткім келеді
Мұнда 1920-30 жылдардағы жаппай ұжымдастыру, ашаршылық, репрессияның кеңестік бір жүйеде –тоталитаризм жүйесінде болғаны тарихи тұрғыдан негізделеді.
1917 жылғы революциядан кейін қазақ халқының «өзімізді-өзіміз басқарсақ» деген үміті болған еді
Шын мәнісінде, большевиктер билігі толық орнағанға дейін, ел еңсесін көтеріп, ұлттық мектептерін ашты, рухани ұлттық езгіге қарсы тосқауылдар қойылды
Бірақ 1930 жылдары КСРО-да тоталитаризм жүйесі тамырын тереңге жіберді
Өкінішке қарай 1932-1933 жылдары, 1921-1922 жылдардағы ашаршылық қайталанды
Жаппай ұжымдастыру барысында бай қожалықтарын тәркілеу, оларды ит жеккенге айдау, шаруаларды жаппай күштеу және т.б
келеңсіз құбылыстарға жол берілді
1930 жылдардағы «Ұлы жұт» – ашаршылықтан миллиондаған адамдар көз жұмды
Отандық және шетелдік ғалымдардың статистикалық және тарихи деректері бойынша, осы жылдары 1,5-2 миллионнан астам адам құрбан болған, шамасы келгендер шетелге көшкен
Мыңдаған қазақ шаңырағы шайқалып, ойраны шықты.
Зерттеуші ғалымдарды қинайтын сұрақ, осыншама қасіретке себепші болған қандай жағдайлар?
Соған сәйкес 1991 жылы 11 қарашада ҚР Жоғары Кеңесі жанынан құрылған арнайы комиссияның қорытындысы бойынша мынадай тұжырымдар жасауға болады:
Нәубет жылдарын көзімен көрген, қазақтың дүлдүл ақыны Үкілі Ыбырай «Айналайын, хүкімет» деген өлеңінде кеңес үкіметін былайша сипаттаған екен:
«Айналайын, хүкімет,
Қылғаның қырғын хикмет.
Ақиқат жолын тайғыздың,
Тар түрмеге сыйғыздың.
Аппақ қудай шал күйде,
Қияметке қиғыздың».
Жоғарыда аталған комиссия қоры­тындысын жариялағаннан бері 20 жылдан астам уақыт өтті
Осы кезеңде Отан тарихшылары көптеген еңбектер жазды, жаңадан ашылған құпия құжаттар ғылыми айналымға енді
Бірақ бұл жұмыстар әлі де жалғасын табуы тиіс.
Жаһандану жағдайында отандық зерттеулермен қатар Ресей, ТМД елдері, АҚШ пен Батыс Еуропалық зерттеулерді де ғылыми айналымға енгізген тиімді
Әрине, қазақтың қасіреті тек қазақтың жанына бататыны түсінікті, сондықтан отандық зерттеушілердің еңбектері шетелдік зерттеулермен салыстырғанда маңыздырақ
Де­генмен, кешенді зерттеулер тарихи шын­дықты объективті жазуға септігін тигізері сөзсіз.
Елбасымыз осы зұлмат жылдарға оң бағасын бере келіп, «Жалпы кеңес тарихында халықтардың құқықтары сан рет бұзылғанын, сондай-ақ геноцид фактілерінің орын алғанынына» назар аударады
Бұл миллиондаған адамдарды құрбан еткен 1920-30 жылдардағы ашаршылық
Осы кезде қазақтардың саны тең жартысына дейін кеміп кетті, өзге ұлттың өкілдері миллиондаған адал еңбеккерлерінен және терең білімді, әрі кәсіби мамандарынан айрылды
Осы ретте көрнекті орыс философы Николай Бердяев былай дейді: «Истоки и смысл русского коммунизма» атты еңбегінде: «кеңестік жүйе арқылы өзін көрсеткен, бұрын-соңды болмаған тирандық билікті қалай ақтасаңыз да, ол бір кездері ар соты алдында жауап беруі тиіс».
Тарихи деректер нақтылағандай, қазақ даласына 1920-1930 жылдардағы репрессия мен ашаршылық сырттан келді
Өкінішке қарай, тоталитаризм жүйесіндегі күштеу сая­сатына қарсы әрекеттер нәтижесіз қалды.
Бүркіт АЯҒАН,
Мемлекет тарихы институтының директоры, тарих ғылымдарының докторы, профессор
