«Ана тілі» газетінің «Сандықта сақталған сурет» айдарына Ұлы Отан соғысының ардагері, атам Жұмабай Жұмашев пен әжем Үміт Таласбаеваның 1951 жылы отау құрған кезінде түскен суретін ұсынып отырмын
Ол кезде атам 26-да, ал әжем 21 жаста болған екен
Бүгінде қара шаңырақтың төрінде ілулі тұрған осынау сурет біздің бойтұмарымыз іспетті. 
Мен бүгін Ұлы Жеңістің 72 жылды­ғы­на орай оқырман қауымға соғыс ар­дагері Жұмабай атамның өмір жолы жө­нінде баяндағым келеді.
Жұмабай Жұмашұлы 1925 жылдың 26 наурызында бұрынғы Гурьев облысы, Есбол ауданы, Құрылыс ауылында дүниеге келген
Әкесі Жұмаш­ қарапайым жұмысшы болған
Иба әжем екеуі бес бала, үш қыз тәрбиелеп өсірді
Ал атам Жұмабай отбасының тұңғышы.
Ол кісі 1941-1942 жылы «Бірлестік» кол­­хозында әртүрлі жұмыстар атқарған
1943 жылы 7 қаңтарда әскери комис­сариаттың шақыртуымен әскер қа­та­рына алынады
Чкалов облысын­дағы 42-ші бригаданың 65 полкінде әскери жаттығудан өтеді
1943 жылдың қыркүйек айында Жуков басқарған І-ші Украина майданының 65-атқыштар полкының құрамына алынады
Украинаны азат етуге қатысады
Соғыста алған ауыр жарақатына байланысты 1945 жылдың сәуір айында елге оралған.
Елге келгеннен кейін көп жыл ­сауда саласында қызмет етті
Қажырлы еңбегінің арқасында есімі Мәскеудегі Құрмет кітабына жазылды
Әлденеше рет облыстық әкімшіліктің Құрмет грамотасымен марапатталды
Ұлы Жеңістің мерейтойларына орай мерекелік медальдар иемденді
«Еңбек ардагері» атанды
Бүгінде Индер ауданындағы көзі тірі жалғыз соғыс ардагері
Жары Үміт ­Таласбаева екеуі сегіз бала тәрбиелеп өсірді
Балаларының барлығы жоғары оқу орындарын тәмамдап, бүгінде қоғамның әр саласында белсенді еңбек етуде
Олар 18 немере, 11 шөбере сүйіп отырған үлгілі отбасы
Әжем 1948-1951 жыл­дары Гурьев облыстық педагогикалық учили­щесінде білім алған
1948-1983 жылдар аралығында мектепте мұғалім болған
«Алтын алқа», «Күміс алқа» медальдарының иегері.
Атамның жасы 92-ге келсе де әлі тың
Зердесі мықты
Басынан өткен оқиғаларды ерінбей айтып береді
Атамыздың өмірі біз үшін өнеге
Оның әңгімесін тыңдап, батасын алу үшін үйімізге қонақтар көп келеді.
«Ауылыңда қартың болса, жазулы тұрған хатпен тең» деп дана халқымыз тегін айтпаса керек
Көненің көзіндей абыз ақсалдарымызды қадірлей білейік!
Дархан ЖҰМАШЕВ
