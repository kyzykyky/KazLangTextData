Қазақ руханиятын асыл сөз арналарымен байытып, дамыту ісіне – ғалым-фольклоршы һәм ­этнограф Әбубәкір Диваевтың ерекше еңбегі, сүбелі үлесі бар
Халық әдебиеті үлгілерін жинап, жариялау мен зерттеу ісіне қосқан үлесі (мысалы, ертегілер, тарихи жырлар мен салт өлеңдері, хикаят пен эпостар, т.т.с.) этнографиялық материалдар жиынтығы, халық ағарту ісі, қолжазба һәм хабарламалар, жалпы көркемөнер мен руханиятқа қатысты көзқарас, идеялары – Ә.Диваевтың алуан арнадағы бағыттары мен көзқарастарын, ерен еңбектерін, сан-салалы қызметі мен көп қырлылығын кеңінен көрсетеді (Ә.Жиреншин, «Қазақ кітаптары тарихынан»).
Бұдан басқа, атап айтқанда «Тарту» деген оқу кітабын, оны түзуші қазақ ақыны М.Жұмабайұлы «Әбубәкір ақсақал – Диваев» деген мақаласында (Ташкент, 1923, 30 мамыр) ұлт руханиятындағы айрықша орны мен ерен еңбегі кең түрде сөз болады
Ақын, әсіресе ұлт мұраты мен елдік мүдде, руханият ісіндегі орнын жан-жақты ашады: «Елге еңбегін сіңірген ер қымбат…
Әбубәкір ақсақал – қазақ-қырғыз елімен қаны дәл бір болмаса да, жанын бір қылып, шамасы келгенше еңбек қылған адам… Қазақ-қырғыз елін жауына жақсы жақтан таныстыру үшін, қазақ-қырғыз еліне тұмсығымен су тасыған қарлығаш болу үшін
Қарлығаштың қымбаттығы тасыған суының молдығында емес, жүрегінің адалдығында
Әбубәкір ақсақалдың да қа­зақ-қырғызға қымбаттығы еткен еңбегінің ұшан-теңізінде емес, адам ойлы қамқор болуында…
Елдің елдігін сақтайтын – әдебиеті, тарихы, жол-жорасы
Қазақ-қырғыз елінің ел болуын тілеген Әбубәкірдің әдебиет, жол-жора жинау жолына кіруінің мәнісі осы
Ол күндерде қазақ-қырғыз тілінде газет-журнал жоқ болғандықтан, Әбубәкір жинаған әдебиет орыс тіліне аударылып, орыстың газет-журналдарында жарияланып отырған…
Түрік халқын тексеріп, таза ғылым жолында жүрген орыстың Радлов, ­Катанов, Бартольд, Самойлович сықыл­ды ғалымдары Әбубәкірдің қазақ-қырғыз туралы жазған мақалаларына кең орын беріп, қабыл алып, сол Әбубәкір мақалалары арқылы қазақ-қырғыз елінің жайын арғы Еуропа ғалымдарына да білдірген…
Қазақ-қырғыз елі Әбубәкір ақсақал­дың бұл ұзақ уақыттың адал еңбегін бағаламай қойған жоқ һәм қоймақ емес
Бағалаудың қымбаты – алдына айдап мал салу емес, шын көңілден разылық білдіріп, елдің оны – «Сен – менің ұлым» деуі…».
Ал Ә.Диваевтың «Тарту» кітабын құ­рас­тырған Ф.Оразаева халық әде­биеті үлгілерін (ертегілер, тарихи жыр, салт өлеңдері, эпостар, хикаят), этнографиялық материалдарын жинап-жариялау ісіндегі еңбегін, жұртқа жақын көпшілдігін, руханият құндылықтарына қамқорлығын ерекше атайды.
Орайлы тұста: «… Диваевтың қазақ, қара­қал­пақ, қырғыз халықтарының ауыз әдебиеті үлгілерін жинаушы ғана емес, оны жүйелі зерттеуші, орыс тіліне аударып, басқа ұлт өкілдеріне насихаттаушы, баспадан шығарып, көпшілікке таратушы да болғанын өміртарихтық деректері дәлелдеп отыр» деп жазады.
Орайлы тұста еске алар болсақ, атап айтқанда «Этнограф Әбубәкір Ахметжанұлы Диваевтың қырық жылдық юбилейі», «Әбубәкір Диваевтың қырық жылдық юбилейі» атты мерейтойлық мақалаларда танымал тұлғаның өмірі мен қызметі, қазақ-қырғызға ортақтығы, халық әдебиеті мұрасын жинап-жариялаған жанкешті еңбегі, білім-ғылым һәм мәдениет ісіндегі кәделі де қарышты қадамдары, жалпы руханият жүзіндегі орын-үлесі кеңінен көрініс береді
Ұлтқа қызметі – руханият ісіне қосқан қомақты үлесі, жанкешті еңбегі мен жауапкершілік жүгі негізінде жан-жақты көрсетіледі.
Ә.Диваевтың «Орхон жазуы туралы бірнеше сөз» (Орта Азия тарихынан) атты мақаласы қысқа көлемді болғанымен, білім-ғылым ісінде, жазу ­тарихына назар аударғанда, дереккөзін, материалдар жиынтығын, танымал ғалымдар еңбегін бағалау мен пайдалануда бағыт-бағдарлық ерекшелігі бар
Көне кезеңге қатысты көзқарастар жүйесі, жазу тарихына байланысты ойлары мен толғаныстары біліми-ғылыми арналарымен, танымдық Һәм танытқыштық тұрғыдан алғанда да маңызды мәні, тағылымды нәрі мол.
Мақала авторы алдымен, бұл жазулардың – «Орхон» аталуын, Моңғолия жеріндегі «Селинга суының тармағы Орхон сайынан келеді» деп жазады
Сай бойындағы Хаша сайдам биігіндегі жазулы тастар, мазарлардың болғанына ­назар аударады
Арғы арналардан бергі кезеңдер аралығында әр тұстары саяхатшылардың да көзіне түсіп, қызығушылықтарын туғызғаны да тілге тиек етіледі
Арғы-бергі тарих бедері, күрделі кезең көріністерінің шежіресі, танымал тұлғалардың елдік-ерлік сипаттары танылатыны да назарға алынады.
Ал Ядринцевтің экспедициясына (1889) ­назар аударып, біліми-ғылыми тұрғыдан танып-талдап, тарих қажеттілігіне жаратып, дүние дидарына жеткізгенін, зерттеу мен зерделеу ісіне айналдырғанын тарата сөз етеді.
Мақаладағы басым бағыттардың бірі – Орхон жазуларының түрік халықтарына ортақтығы, әсіресе ондағы Беке хан (Магилан) һәм Күлтегін қабірлерінің үстіне жазылғанын, руна жазуы түріне жататындығын, оны швед профессоры В.Томсен анықтағанын (1893), академик В.Радлов аударғанын айқындай түседі
Жазу тарихының ұрпақ үшін маңызын да кең түрде ашады
Білім-ғылымдағы мәнін, зерттеу мен зерделеу ісіндегі орын-үлесінде байыпты бағалайды
Құндылық қырларына ден қояды
Көпшілік назарын да ­аударады.
Автор жазу тарихын кең көлемде таратып, көне кезеңдегі түріктердің тарихы, олардың патшалары – Магилан хан һәм Күлтегін хақында, олардың жорық-шайқастары, басып алған ел-жер жайлы көп дерек, мол мағлұматтарды алға тартады
Ежелгі дәуірдегі түріктердің дәстүр-діні, саяси құрылыстары, тұрмыс-тіршіліктері, сондай –ақ көршілес халықтар туралы да деректер беріледі
Олар көбінде, қытай тарихшыларының дерек-мәліметтерімен үндес келетіндіктен, бірін-бірі толықтыратын тұстар да көптеп кездесетіндігі назарға алынады
Руханияттағы орны, ғылымдағы маңызы мен қажеттігі көрсетіледі.
Кезекті тұста, автор Орхон жазуы жөнінде көп біліп, кеңірек танысқысы келетіндерге – В.Радлов пен П.Мелиоранскийдің экспедиция материалдарының жиынтығынан тұратын: «Бұрынғы түрік әліппелері» (Петербург, 1897), П.Мелиоранскийдің «Орхон һәм Енисей бойындағы жазулы қабір тастары», В.Бартольдтың «Орхон жазулары туралы жаңа тексерулер» сынды еңбектерді көпке үлгі етеді
Оқып-танысуға кеңес береді
Білім-ғылымдағы мән-маңызы ашылады
Құндылық қырлары көрсетіліп, зерттеу ісіне бағыт беріледі.
Бұдан басқа – тас үстіне жазылған екі Орхон жазуы – Әулиеата уезі, Кеңқол болысы, Айыртам деген жерде, «Дмитриевка» сынды орыс қыстағына таяу тұста табылғаны, суреттері салынғаны хақында да деректер беріледі
Ол жазулар сырын В.Радлов ашып, түрік тілінде жазылғаны көпшілікке жетеді
«Орхон жазуын» -Орта Азия түріктері көп қолданғанын, Түркістан адамдары жазулы тастарды тауып, оларды сақтауға тиістілігі де жіті назарда болады.
Ал П.Мелиоранский анықтаған тастағы жазулар Орхоннан гөрі – Енисей жазуларына ұқсайды деген қорытындыға келеді
Бұл тұстардан да білім-ғылым ісі, ақыл-парасат нұры, жауапкершілік жүгі танылады.Тарихи мәні, танымдық сипаттары айқындалады
Зерттеу мен зерделеуге бағыт-бағдар беріледі.
Автор түйінді тұста: «Бұл жазулар туралы Россия археология жамиятының «Күншығыс» бөлімі журналдарының 1897-1898 жылда шыққан 11-нші кітабындағы В.Радлов, П.Мелиоранскийдің мақалаларын һәм Түркістанда ескілікті сүюшілер тобының протоколдарын оқып көріңіздер» деп бағыт береді.
Асылы, бұл бағыт, айтылған жайттар назарға алумен бірге зерттеу мен зерделеу ісіне де қозғау салып, көптің назарын аударады
Ғалым алдымен дерекке, дәлелді дәлдікке, материалдар жиынтығына сүйенетінін ескерсек, Орхон жазуы жайлs дереккөздері, материалдар топтамасы, сөз жоқ қалың көпшілік үшін де маңызы арта түсері анық
Ғылыми мәні, деректік сипаты зор.
Негізінен, Ә.Диваевтың «Орхон жазуы» ­туралы бірнеше сөз» (Орта Азия тарихынан) атты мақаласы жазу тарихы мен тағылымынан мол сыр шертеді
Әр кезеңдегі біліми-ғылыми бағыттардағы экспедиция нәтижелері Н.Ядринцев, В.Томсен, В.Радлов, П.Мелиоранский, т.б
жаңалық-жетістіктері, «Орхон жазуының» Орта Азия түркілері арасында кеңінен тарағаны жан-жақты баяндалады
Бастысы, Орхон һәм Енисей жазуларының тарихы, зерттелу жайы, жариялануы мен таралуы туралы кең түрде көрсетіліп, келешекте оны оқып-танып, дамыту ісіне қатысты өзекті мәселелер қозға­лады
Кеше мен бүгін байланысына, дәстүр мен сабақтастық сырларына да ерекше мән беріледі.
Негізінде, қысқа шегініс жасап, басым бағыт­тарын жалпылама болса да еске түсіріп, бірсыпыра сипаттама берер болсақ, Орхон ескерткіштері деген атпен таныс: Көне түркі жазуы – Орхон, ­Селенга, Тола өзендері бойынан табылған, сондай-ақ Қазақстан, Қырғызстан, Моңғолия, Қытай, Ресей, Алтай, Тұрпан, Ферғана өңірлерінде де кездеседі.
Орхон ескерткіштері – Білге қаған, Күлтегін, Күлшора, Тоныкөк жазуларынан тұрады
Көпке белгілі жалпы атауы – Көне түркі руна жазуы
Бас пен кіші әріптерден, жуан және жіңішке дыбыстардан тұрады
Жазудың тұтас табиғатынан – Қағандар әулетінің тарихын, дәстүр тағылымын, дүниетаным арналарын, этногенезіне қатысты тұстар кең көлемде көрініс береді.
Зерттелу жайына мән берсек, Ресей Ғылым академиясы экспедиция ұйымдастырғаны белгілі
Бұдан басқа, Д.Г.Мессершмид, Ф.И.Стралленберг, т.б
көптеген материалдар жинақтап, зерттеу жұмыстарын жүргізіп, нәтижелерін жүйелі жариялап отырған
Ал 1889 жылы Н.М.Ядринцев Моңғолия далаларынан тапқан – Көне жазулар табиғатына мән беріп, өзіндік өзгешеліктері мен сырын ашып, тілдік құбылыстарын (мысалы, дыбыстық құбылысы, грамматикалық мәнін, т.с.с.) айқындап, ғылыми қорытындылар жасады
1893жылы В.Томсен (Дания) жазу табиғаты мен тағылымына еркін еніп, оқылу мәні мен мағынасын ашып, құпия жазудың кілтін табады
В.Радлов жазудың оқылу сипаттарына ден қойып, аудармасын жасады
Сондай-ақ П.Мелиоранский, С.Малов, Ю.Немет, И.Батманов, С.Киселев, Л.Кызласов, т.б
ғалымдар бірқатар ізденістер жасап, жүйелі зерттеулер жүргізді
Байыпты түйіндер жасады.
Көне жазуға шетел ғалымдары – Т.Байер (1729), А.С.Паллас (1793), Г.Спасский (1818), А.Ремозе (1822), Ю.Клапрот (1824), т.б
әр алуан ізденістер жүргізіп, тарихи мәніне, халықтық маңызына, кезеңдік-уақыттық сипаттарына, жалпы руханият ісіне қосылған сүбелі үлес екеніне назар аударды.
Осы орайда, көрнекті ғалым, әдебиет зерттеушісі, профессор Б.Кенжебаев «Әдебиет тарихын зерттеудің кейбір мәселелері» деген зерттеу мақаласында (1984) көркемөнер тарихына, ежелгі мәдениет үлгілеріне, көне түркі тарихы мен тағылымына ден қояды
Көне түркі жазба ескерткіштері рухани мұра ретінде көпке ортақ, әсіресе қазақ халқына да қатысты екені айтылады
Түйінді тұста: «…қазақ әдебиетінің тарихы V-VІІІ ғасырлардағы Орхон-Енисей тас жазуларынан басталады» деп жазды.
Әдебиет зерттеушісі М.Жолдасбеков «Асыл арналар» кітабының «Ежелгі әдебиет» бөлімінде ұлттық сөз өнерінің арғы арналары, Орхон ескерткіштері, оның жанрлық жүйесі, тарихи мәні мен мәтіні хақында кең түрде қарастырады
Профессор А.Қыраубаева «Ежелгі әдебиет» атты оқу құралында Орхон ескерткіштері тарихына қысқаша тоқталады
Жыр тақырыбы, басты мәселелер мен кейіпкерлер жүйесі, көркемдік арналары туралы да тұжырымдар жасайды
Ал профессор Т.Кәкішев: «Қазақ даласын 1876 жылдан аралай бастаған Әбубәкір Диваев 1922 жылы қазақ халқының «ғылыми тұрғыдан алғанда тамаша құнды, өте мол эпосы бар
Бұл халық өзінің талантты суырып салма ақындарымен, сал-сері әншілерімен, талай дастандар мен жырларды, аңыз-ертектерді білетін жыршыларымен мақтана алады» деп жазып, мемлекетке 4035 бет, яғни 252 баспа табақ қолжазба тапсырды
Бұдан басқа Әубәкірдің көзі тірісінде баспа бетін көрген еңбектері «Түркістан жинағының» 566, 567, 568, 569-томдарында қайтадан жарияланды.
1922 жылы Түркістанның қазақ-қырғыз білім комиссиясы Ә.Диваев баспаға дайындаған жеті эпосты – «Қобыланды батыр», «Нәрікұлы Шора», «Бекет батыр», «Қамбар батыр», «Шора батыр», «Алпамыс батыр» және «Мырза Едіге» жырларын жариялады
1958 жылы Қазақ ССР Ғылым академиясының М.О.Әуезов атындағы Әдебиет және өнер институты Ә.Диваев жинаған материал­дардан «Казахская устная поэзия» деген жинақ құрастырып шығарды
Мұның бәрі де Әубәкір жи­наған мол дүниенің тамшысы ғана» деп жазды.
Қазақ әдебиеті тарихының ежелгі кезеңін айқындайтын, асыл сөздің арналы саласын құрайтын – Орхон ескерткіштері көне түркі жазба мұрамыз саналатыны анық
Қысқа шегініс жасасақ, Қазақ ССР Ғылым академиясы Тіл мен әдебиет институты 1959 жылдың 15-19 мау­сымда ғылыми-теориялық конференция өткізіп, онда 7 негізгі және 9 қосымша баяндама жасалған-ды
Жарыссөз тұсындағы – Қ.Жұмалиев пен Б.Кенжебаевтың қорытынды сөздерінде белгілі болғанындай, қазақ әдебиетінің тарихы: «…ХVІІІ ғасырдың ІІ жартысынан бастау керек» (Қ.Жұмалиев), «…Қазақ халқы жазба әдебиетінің тарихын VІІІ-ІХ ғасырдан бастау керек, сонан бергі қазақ жерінде жасалған, қазаққа ортақ, бір кезде түсінікті болған жазу-сызуларды, жазба әдебиет нұсқаларын зерттеу қажет деп білем» деген (Б.Кенжебаев) түйінді тұжы­рымдарды қазір қалыпты қабылдағанмен, кезінде көкейкесті мәселелердің бірі болғанын, ғылыми жұртшылықтың назарын аударғанын айту абзал.
Профессор Б.Кенжебаев «Әдебиет тарихын зерттеудің кейбір мәселелері» деген мақаласында: «…Көне түркі жазба ескерткіштері – рухани мұра ретінде бізге де ортақ
Қайталап айтсақ, қазақ әдебиетінің тарихы V-VІІІ ғасырлардағы Орхон-Енисей тас жазуларынан басталады
Біздің 1960-70 жылдары дәлелдеп, қол жеткен табысымыз – осы концепция болатын
Күні ертең, білімді, зиялы бір талапкер ғалым шығып, әдебиетіміздің тарихын одан әрі тереңдете түсер болса таңданудың, тартынып, дауға айналдырудың қажеті жоқ
Диалектикалық тұрғыдан қарап, қуана, қуаттай қарсы алу жөн
Бұл – оқушы алдындағы жаңа проблема емес, ақжем болып дәлелденген аксиома
Бір қарағанда, ешқандай таласы жоқ, тарихқа жүгінсек, өзінен өзі түсінікті болып шыға келетін «Қазақ әдебиетінің тарихы қайдан басталады?» деген мәселе төңірегінде аға буын әдебиет зерттеушілері – біздер қыруар уақытымызды, бар өмірімізді сарп етіппіз
Қайтесің, ғылым балаңдығы
Ұлттық психологиямыздың өзге­шелігі… Қазақ филологиясы ол дәуірді бастан кешпей, зерттеу методологиясын жетілдірмей, әдебиет тарихын тереңдеп зерттеудің келесі, келелі кезеңдерін өте алмасы және белгілі
Ол этаптардан бұл күнде біз де өттік-ау» деп жазады
Жоғарыда еске алған ғылыми жиындағы айқын ой, батыл көзқарас, тың тұжырымдарын кең түрде тиянақтай түседі
Бұл бағыт – қазіргі ғылымда кең өріс алып, зерттеу жүйесін құрайды.
Өз кезегінде профессор М.Жолдасбеков «Көне түркі ескерткіштер және олар­дың қазақ әдебиетіне қатысы» (Канди­даттық диссертация)
— Қаз МУ, 1968
254 бет; «Орхон ескерткіштері (Ғылыми зерттеу)
– Астана: Фолиант, 2001
176 бет т.т
еңбектері мен «Қазақ әдебиетінің түп-төркіні жайында» мақаласында (Асыл арналар
Әдеби мақалалар
– Алматы: Жазушы, 1990
5-17 беттер) қазақ әдебиетінің тарихына қатысты көзқарастары айқындалып, руханият өрісі, зерттеу бағыты кең түрде көрініс берді.
Бұл жайттар де қазақ әдебиеті тарихының жалпы мәселелерімен бірге, ежелгі кезең көріністерін, ондағы Орхон ескерткіштері, түркі руханияты туралы таным арналарын, білім-білік көкжиегін, ғылыми зерттеу мен зерделеу бағыттарын айқындай түседі
Асылы, фольклоршы-­этнограф Ә.Диваев еске алып, қозғау салған – Орхон жазуы, оны зерттеу мен зерделеу жайы қазіргі кезеңде көне дәуір куәгері, әрі әдеби-тарихи Һәм тілдік тұрғыдан да ғылыми әлеуеті артып, маңызды мәнге ие болғаны айқын аңғарылады
Демек, Түрік қағанаты Һәм өркениеті әлем картасына енген,барша жұрт мойындаған басқару жүйесі бар, дәстүр-діні берік, әскери қағидаттары айқын байтақ ел
«Еуразия» гуманитарлық зерттеу орталығы дайындаған – «Орхон ескерткіштерінің толық Атласы», «Атлас Орхонских памятников» атты еңбекте (М.Жолдасбеков, Қ.Сартқожаұлы) Түрік қағанатының қуаты, кең қанат жайған еңселі ел екені айқындала түседі (Астана:Күлтегін,2005, 2006 ж.ж.)
Бастысы, әрине: «…ең ғажайыптары Білге қаған, Тоныкөк, Күлтегінге арналған ескерткіштер, тасқа қашалған жырлар
Олар түрік дүниесінің қасиетті құраны, тарихы, өсиеті, шешендігі мен көсемдігінің, даналығы мен даралығының, тереңдігі мен көрегендігінің, ұлылығы мен кемеңгерлігінің, жауынгерлігі мен батырлығының, ақындығының әрі жыраулығының айқын куәсі».
Ә.Диваевтың «Орхон жазуы ­туралы бірнеше сөз
(Орта Азия тарихынан)» атты ­ма­қаласы өз уақытында бағыт-бағдарлық Һәм хабарламалық-танытқыштық мәні жоғары болса, қазіргі кезеңде жалпыадамзаттық құндылығы бар, ғылыми-зерттеу нысанына айналған.
Рақымжан ТҰРЫСБЕК,
филология ғылымының 
докторы, профессор
