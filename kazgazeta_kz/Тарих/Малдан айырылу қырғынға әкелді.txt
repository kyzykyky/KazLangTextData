Отырықшылдыққа көшу қажеттігі туралы әңгіме қазақ интеллигенциясының арасында ХІХ ғасырдың аяғында ХХ ғасырдың басында айтыла бастады
Ол қазақ даласының ең шұрайлы жерлерін шаруалардың басып алуына байланысты туындаған аграрлық дағдарысты сын тұрғысынан талдауға, сондай-ақ, осы кезеңдегі Ресей мен Еуропадағы саяси ойлауға тән қоғамдағы білім беру және жаңғырту идеалына негізделді
Отырықшылдыққа көшудің нақты жағдайлары интеллигенция арасында қызу пікірталас туғызды
Дегенмен, седентаризация ұзақ мерзімді және бірте-бірте жүзеге асырылатын үрдіс ретінде қарастырылды.
Қазақстанда Кеңес өкіметінің нығаюына байланысты көшпенді және жартылай көшпенді халықты отырықшылдыққа күштеп көшіру жобасы тағы да күн тәртібіне, бұл жолы барынша батыл қойылды
Маркстік теорияға сәйкес көшпенділіктің кеңестік қоғамдық идеалмен үйлесімсіздігі алға тартылды
Большевиктер отырықшылдыққа көшпенділердің экономикалық базасын, рулық құрылымын кезең-кезеңмен немесе бір мезгілде талқандау арқылы қол жеткізуге болады деп санады
Компартияның 1928 жылғы ХХ конференциясында Ф.И.Голощекин рулық құрылымдарды әлсірету мақсатында бірінші кезекте байлар мен жартылай феодалдарды қуғын-сүргінге ұшырату науқанын жүргізуді ұсынды
Сөйтіп, большевиктер седентаризация идеологиясын – қазақтардың дәстүрлі шаруашылықтарын түбірінен трансформациялау саясатын жүзеге асыруға көшті
Олар үшін малшаруашылығынан егіншілікке көшу, болмаса бері салғанда, малшаруашылығын халықтың тұрғылықты жерінде дамыту, рулық құрылымдарды жою, қазақ жерінде шаруашылықты өркендетудің прогрессивті формасы деп саналды.
Қазақтардың малшаруашылығына жаппай ет дайындаудың да зардабы мол болғанын айтуымыз керек
Өзінің шарықтау шегіне 1931 жылы жеткен осы науқан тіпті седентаризациядан да асып түсті
Нақ осы кезеңде республикадағы мал басы 45 миллионнан 8 миллионға дейін кеміді
Көрші республикаларға бас сауғалап кеткен миллионға жуық қазақтарды репатриациялау оларды бірінші бесжылдықтың экономикалық басымдықтарына сәйкес орналастыруға мүмкіндік берді.
РСФСР ХКК төрағасының орынбасары Тұрар Рысқұлов биліктің жоғары органдарын Қазақстандағы ашаршылық туралы хабардар ете отырып, жекеменшікке едәуір мал ұстауға рұқсат беру арқылы жайылымдық малшаруашылығын қалпына келтіру жоспарын қолдады
Осындай шаралар жағдайды біршама тұрақтандыруға ықпал етті
1926 жылы жүргізілген Бүкілодақтық санақтың деректеріне қарағанда, қазақтардың 70 пайызға жуығы көшпелі және жартылай көшпелі шаруашылықпен айналысты
Ашаршылық кезінде көшпелі мал өсірушілердің жартысына жуығы опат болды
Жүздеген мың қазақтар көршілес республикаларға, басқа елдерге ауып кетті.
Изабель Огайон,
Франция ұлттық ғылыми-зерттеу орталығының жетекшісі
