Маңғыстау жері ықылым замандардан құпия сырымен таңғалдырып, тамсантып келе жетқан киелі өлке.
Бұл өңір үш жүз алпыс әулиеге мекен болған
Ел аузында Маңғыстаудың ойында осынша әулие болғандығы айты­лады
Олардың бәрі де ел-жұртына қалтқысыз қызмет еткен.
– Маңғыстаудың ойында,
Үш жүз алпыс әулие.
Бес намаздың жайы үшін,
Қадамын санап басқан жер, – деп жырлаған кезінде халық ақыны Мұрат Мөңкеұлы.
Маңғыстау өңірінде ескерткіш-белгілер, «киелі орындар» жиі кез­деседі
Мәселен, Шақпақ ата Маңғыс­таудың Жиліқұдық жеріндегі жартастан қашалып, оюланып, жасалған жерас­ты мешіті
Ертеде атыс-шабыс болған жағ­дайда адамдар осы жерге келіп жасы­рынып, қоныстанған
Бұл шама­мен ІХ-Х ғасырдағы сәулет өнері ескерткішіне жатады
Шақпақ атаны жергілікті тұрғындар киелі орын ретінде қадір тұтып, қастерлейді
Ол мемле­кет қарамағындағы ескерткіш болып есептеледі
Қасиетті Маңғыстау жері туралы Президентіміз Нұрсұлтан Әбішұлы Назарбаевтың «Маңғыстау тұр­ғындарына көп адамдар өмірінде тым құ­рығында бір рет болып, көруді ар­ман­дайтындай жерде тұру бақыты бұйыр­ған» дегені бар
Біз сол бақытты тұр­ғындармыз
«Маңғыстау… Тарих пен та­биғаттың бірге толғанған тамаша дастаны, бірге салған таңғажа­йып суреті, бірге шерт­кен тағылымды шежіресі
Оны таң­данбай көріп, тамсанбай түйсінуің мүм­кін емес» дейді заңғар жазушымыз Әбіш Кекілбев.
Әр сайында бір тарих бұқпалаған, түртіп қалсаң тау-тасы да сөйлеп кеткелі тұрған Түпқарағанның сонау ежелгі замандардан бері ел та­баны болғаны баршамызға белгілі
Біздің дәуіріміздің VIII ғасырында-ақ адамдар осы жерде қала салып, Еуропа мен Азияның арасын жалғастырып жатқан кеме жолының бойында сауда көрігін қыздырғанын ар­хеологтар дәлелдеп отыр
«Жеті жұрт келіп, жеті жұрт кеткен» өңірдің кіндігі, қара шаңырағы – Ақкетік шертер сыр мол.
Маңғыстаудың аласа таулы өлкесі мезозой дәуірінде пермь-транс кұм­тастары мен әктастарынан, тағы басқа жыныстардың қосындыларынан түзіл­ген
Ең биік тауы – биіктігі 350-450 метр, ұзындығы 130 шақырым болатын Қа­ратау
Оның ең биік нүктесі Бесшоқы
Қа­ратау беткейлері шатқалдармен, жы­ралар­мен тілімделген толқынды қырат түрінде көрінеді
Тау жотасы ғана тік, жалаңаш, жартасты
Қаратаумен қатар­лас оның солтүстігі мен оңтүстігінде Ақтау созылып жатыр
Бұл жер бор дәуірінің әктасынан тұрады
Ақтау деп аталуы да осыдан.
Маңғыстау еліміздің мұнайлы айма­ғының бірі
Ондағы Өзен, Жетібай кеніштерінде өндірілген мұнай Қазақ­станнан тысқары жерлерге теңіз порт­тары арқылы тасымалданады.
Маңғыстауда және осы аймақтарда темір, мыс, фосфорит, марганец кендері ашылған
Каспий теңізі Еуропа мен Азия аралығында орналасқан жер шарындағы ең үлкен тұйық көл
Үлкендігіне қа­рап, оны теңіз деп атайды
Аты ХVI ға­сыр­дың аяғында осы теңіз жағасында қоныс­танған Каспий тайпаларына бай­ланыс­ты қалыптасқан
Каспий теңі­зі неоген дәуірінің аяғында жер қыр­ты­сының көтерілуінен Қара теңізден бөлінді
Ақтау қаласында теңіз суын тұшы­татын қуатты қондырғы орнатылған
Каспий теңізінің Ақтау порты за­ман талабына сай қайта жөнделіп, жаб­дықталды, теңіз айлағы кеңейтілді
Теңіз флоты құрылды
Басқа елдермен қарым-қатынас порт арқылы жүзеге асуда
Теңіз жағалауында Атырау, Форт-Шевченко және т.б
қалалар бар.
Маңғыстау үстіртке, теңізге, мұ­найға бай өлке
Отанға, туған жерге деген сүйіспеншілік, құрмет азаматтық көрінісі
Елін, жерін сүйетін адам туған топырағының кешегісін бүгінімен, бүгінгісін ертеңімен жалғастыра алады.
– Маңғыстау ойың терең, қырың биік,
Жат жерге кете алмадым көзім қиып.
Жат жерге кетіп едім сені қиып,
Көзімнің жүре алмадым жасын тыйып, – деген екен суырыпсалма ақын Түмен Балтабасұлы туған жерімен қош­тасып тұрып.
Жайнай бер, түрлене бер, Маңғыс­тауым!
Кенжебек СЕРЖАН
Маңғыстау облысы
