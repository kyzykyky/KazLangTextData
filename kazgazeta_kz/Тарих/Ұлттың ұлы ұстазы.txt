
Ахмет Байтұрсынұлы
Қазақ үшін қасиетті есім.
Ол өз ұлтының бағы жану үшін өмірдің барлық саласына араласты
Бұған оның атақ-даңқы дәлел
Қазақ халқы біртуар перзентін қоғам және мемлекет қайраткері, ақын, әдебиет зерттеуші ғалым, түркітанушы, публицист, педагог, аудармашы, ұлттық жазудың реформаторы, ағартушы… ретінде жақсы біледі. 
Биыл еліміз Ахмет Байтұрсынұлы­ның 140 жылдығын атап өтуде
Жұртшы­лық жақсы білуі тиіс, Байтұрсынұлы әйгілі Қарқаралы петициясы авторларының бірі болды
Осы арыз-тілекте жергілікті басқару, сот, халыққа білім беру істеріне Қазақ елінің мүддесіне сай өзгерістер енгізу, ар-ождан бостандығы, дін ұстау еркіндігі, күні өткен Дала ережесін қазақ мүддесіне сай заңмен ауыстыру және басқа да мәселелер көтерілді
Дәл осы кезден Байтұрсынұлының саяси қызметі басталды деуге болады.
Оның алғашқы кітабы – «Қырық мысал» 1909 жылы жарық көрді
Осы кітаптың өзінде отаршылдықтың зорлық-зомбылық, елдің тұралаған халін тұспал­дап болса да жеткізді.
Ол қазақ ғылымы тарихында ұлттық әліпби жасап жаңа үлгі ұсынған реформатор
Оның «Оқу құралы» қазақ жазуының тұңғыш әліппелерінің бірі
Ал «Тіл – құралы» қазақ тілінің тұңғыш оқулығы.
Ол ұлтына, қазақ халқына қызмет етті
Бұл туралы Сәкен Сейфуллин кезінде былай деген болатын: «…Ахмет халықтың арын іздеп, өзінің ойға алған ісі үшін бір басын бәйгеге тіккен, Ахмет Байтұрсынұлы ұлтын шын сүйетін шын ұлтшыл».
Ол шын мәнінде ұлт ұстазы, халқы­мыздың рухани көсемі бола білді.
