Байыпты даму жолына түскен Қазақстан қоғамын пәрменді дамытуды жалғастыру үшін саяси реформаларды тереңдету міндетін шешу керек болды.1995 жылғы Конституция бұл мәселелерді шешуге мүмкіндік беретін
Дегенмен, елдегі өзгерістер мен жаңалықтар Конституцияға қосымша өзгерістер енгізуді талап етті
Қазақстанда саяси реформа мәселелері жалпыхалықтық талқылауға салынды
Бұл жұмыс 2006 жылдан бастап қызмет еткен «Демократиялық реформаларды жасау және нақтылау бағдарламасы жөніндегі Мемлекеттік комиссияның» басшылығымен жүрді. 
Осындай мәселелермен айналысқан «Демократияландыруды жалғастыру және азаматтық қоғамды дамыту туралы ұсыныстар беретін Тұрақты кеңес» (2002-2004 жылдар), «Демократияландыру және азаматтық қоғам туралы Ұлттық комиссия» (2004-2005 жылдар) жұмыстарының қорытындылары да нақты есепке алынды
Қоғамды демократияландыру туралы Мемлекеттік комиссия жұмысын Елбасы тікелей басқарды.
Жалпыхалықтық талқылаулардың нәтиже­сінде «Қазақстан Республикасын саяси рефор­малаудың 2007-2008 жылдардағы негізгі бағыттары» атты құжат өмірге келді
Осы құжаттағы ұсыныстар 2007 жылы іске асы­рыл­ған конституциялық реформаларға негіз болды
Ел Парламентінің қос палатасының бірлескен жиынында 16 мамыр күні Президент Конституцияға өзгерістер мен толықтырулар енгізу туралы баяндама жасады
Баяндамада Н.Назарбаев Қазақстан президенттік Рес­публика болып қала отыра, Парламенттің құзіретін кеңейтетіндігін жариялады
Елдегі саяси жүйеде таза президенттік билік моделі, президенттік-парламенттік билік моделіне ауыса бастады.
Жаңа заң 2007 жылғы 21 мамырда қабыл­данды
Конституцияға енгізілген өзгерістер мен толықтырулар Президенттің біршама өкілеттілігін Парламентке ауыстырды
Алдағы уақытта Қазақстан Парламенті ел Үкіметін құрастыруға тікелей араласатын болды
Премьер-министр тек Мәжілістің көпшілігінің келісімімен ғана тағайындалды
Парламент Конституциялық Кеңестің, Есеп палатасының, Орталық сайлау комиссиясының үштен екі құрамын тағайындау құқығына ие болды
Парламент Республикалық бюджетті бекітуді және орындалуын бақылауды толықтай өз қолына алды
Сонымен қатар президенттік билік институтына да біршама өзгерістер жасалынды
Енді Президент заңдарды ұсыну құқығына ие болды
Ол бұрынғыдай 7 сенатор емес, 15 сенаторды тағайындайтын құқық алды
Қазақстан халқы Ассамблеясы атынан 9 депутатты Мәжіліске ұсына алатын болды
Қазақстан халқы Ассамблеясы елдің саяси жүйесіндегі маңызды сегментке айналды
Оның өкілдері Парламентте аз халықтардың мүдделерін қорғады.
Парламентпен қоса жергілікті өкілетті органдар Мәслихаттардың құқықтары кеңейтіліп, абыройы өсті
2007 жылғы 4 маусымдағы Президент Жарлығына сәйкес аудандық және облыстық маңыздағы қалалардың әкімдері жергілікті мәслихаттардың келісімімен ғана тағайындалатын болды.
Президент облыс, астана және республи­ка­­лық маңыздағы қалалар әкімдерін тағайын­да­ған­да лауазым иелерінің кандидатураларын тиісті мәслихаттармен келісіп барып таға­й­ын­­­­дайтын болды
Мәслихаттар әкімдерге бұрын­ғыдай 3/2 көпшілік дауыспен емес, жай ғана көпшілік дауыспен сенімсіздік көрсетіп, орнынан кетіре алатын құқық алды
Әкімдердің міндетті түрде мәслихаттар алдында, халық алдында есеп беруі бекітілді
Бұлай болуы әкім­шіліктердің жауапкершілігін күшейтіп, сыбай­лас жемқорлықпен күресуді тиімді ете түсті.
2007 жылғы реформалар саяси партиялар қызметін жандандыра түсті
Билікті сайлауда неғұрлым көп дауыс жинаған партия жасақтау құқығына ие болды
Парламент Мәжілісін қалыптастырудың жаңа тәртібі бойынша 107 депутаттың 98-і партиялық тізім бойынша жалпыұлттық сайлау округінен тепе-теңдік негізінде сайланса, 9 депутатты ҚХА сайлады.
Конституциялық өзгерістерді заңдас­тыруды дұрыс деп тапқан Мәжіліс депутаттары Президентке Парламентті тарқатып, мерзімінен бұрын сайлау өткізу туралы ұсыныс берді
2007 жылдың 18 тамызында Парламенттің кезектен тыс сайлауы өткізілді
«Нұр-Отан» ХДП сайлаушыларының 88% дауысына ие болды
Сайлауға қатынасқан Жалпыұлттық социал-демократиялық партия, Қазақстанның «Ақ жол» демократиялық партиясы, Қазақстан Халық партиясы, Қазақстанның патриоттары партиясы, Руханият партиясы 7 пайыздық кедергіден өте алмауына байланысты парламентке өз өкілдерін өткізе алған жоқ
2007 жылғы сайлау қорытындылары бойынша Парламенттің Мәжіліс палатасы бірпартиялық болып жасақталды
Мәжіліс сайлауымен қатар өткен барлық деңгейдегі жергілікті мәслихаттар сайлауында да «Нұр-Отан» ХДП басымдылықпен жеңіске жетті
Елдегі басқа саяси партиялар мәслихаттар сайлауында белсенді жұмыс жүргізе алған жоқ
2007 жылғы сайлау билік партиясының тым белсенді болуы­мен ерекшеленді.
Қазақстандағы демократиялық реформаларды тереңдету, адам құқықтарын қорғау, саяси партиялар қызметін жандандыру шаралары елдің ЕЫҚҰ (ОБСЕ) төрағалық етуіне жағдай туғызды
2007 жылы ЕҚЫҰ-на мүше мемлекеттердің Сыртқы істер министрлері­нің кеңесі 2010 жылы осы халықаралық ұйымға Қа­зақ­стан төрағалық етеді деген шешім қабылдады.
Билік пен халық «Қазақстан – 2030» Стратегиясын орындаудың 10 жылда жасалған жұмыстарын қорытындылады
Осы құжатта көрсетілген 7 басымдылықтың барлығының маңыз­дылығы сақталды
Ең алдымен ұлттық қауіпсіздікті нығайту жолында көптеген шаралар атқарылды
Елдегі ішкі саяси тұрақтылық пен ұйысу нығая түсті
«Қазақстандық жол» аталған өзіндік татулық моделі өмірге келді
10 жылда ел халқының табысы 3,7 есеге артты
Өмір сүрудің деңгейі кейбір Шығыс Еуропа мемлекеттерінің деңгейіне жетті
Қазақстан орташа дамыған мемлекеттерден озды
2007 жыл табысты жыл болды деп батыл айта аламыз.
Сайын Борбасов, 
саяси ғылым докторы, профессор
