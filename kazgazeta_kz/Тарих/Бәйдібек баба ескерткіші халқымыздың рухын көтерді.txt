 
Таяуда Шымкент қаласын­да Бәйдібек биге орнатылған ескерт­кіш салтанатты түрде ашылып, баба рухына Құран бағышталып, ас берілді
Бәйдібек бидің есімі халқымызға кеңінен мәлім
Қазақ шежіресінде Үйсінге кіретін Сары Үйсін, Шапырашты, Ысты, Ошақты, Албан, Суан, Дулат рулары Бәйдібек бабадан тарайды деп айтылады
Олардың ұрпақтары Қазақстанның оңтүстік өңіріне кеңінен таралған
Сондықтан Бәйдібек биді Бәйдібек баба деп атайтын болған
Халқымыздың ұлт болып ұйысуына Бәйдібек бабаның ықпалы зор болғаны жөнінде аңыз-әңгімелер, зерттеулер аз емес
Ақыл-парасатымен, ерлігімен елге ұйытқы болған Бәйдібек бабаға орнатылған ескерткіштің биіктігі 10 метр, салмағы 9 тонна
Шымкент қаласының батыс жағындағы биік беткейге қойылған еңселі ескерткіш алыстан көз тартады
Ескерткішті тұғырымен қосқанда бұл аймақтағы ең биік еңселі туынды деуге бо­лады
Ескерткішті жасаушылар – сәу­летшілер Насыр Рүстемов пен Дәурен Әлдеков
Ескерткіштің жақ­тауына «Еліміз­дің іргесін бекітіп, ұлы мемлекет құру барысында ұлы ба­бамыз Бәйдібек ханның аруағы баршамызды қолдап жүрсін!» деген Елбасы Н.Назарбаевтың сөзі жазылған.
Сейілбек МЫРЗАБАЕВ
