Елбасы  Н.Назарбаевтың «Президенттің бес әлеуметтік бастамасы» атты халыққа үндеуі – экономикамызға жасалған жаңа импульс болғаны сөзсіз
Осы орайда бұл үндеудің жүзеге асу перспиктивасы туралы талай ойлар айтылған болатын
Ең әуелгі қызықтырып отырған аймақ ол – Түркістан облысы
Құрылғанына үш ай толмаған жаңа өңірдің экономикалық, әлеуметтік қауқары қандай? Аталмыш үндеу осы өңірге қалай әсер етеді? Бұл күнтізбе бетіндегі негізгі сұрақтардың бірі
Осы орайда жаңа құрылған облыстың болашақ перспективасы туралы сарапшы маманнан сұрауды жөн көрдік
Елбасы үндеуі Түркістан облысында қалай жүзеге асады деген мәселе бойынша  бірқатар азаматтармен пікір бөліскен болатын…
Артур Нығметов, 
саясаткер: 
– Өзіңіз білетіндей, соңғы екі айда Түркістан қаласына облыстың әкімшілік органдары көшу жұмыстары қарқынды жүргізілді
Екі ай ішінде 27 атқарушы органның 22 басқармасы, 14 аумақтық орган өкілдіктері Түркістанға қоныс аударып, қазіргі таңда жүйелі жұмыс жүргізіп жатыр
Ал осы жерде жоғарыда аты аталған мемлекеттік органдардың қызметкерлері қайда тұрып жатыр деген заңды сұрақ туындайтындығы белгілі
Қазіргі таңда мемлекеттік қызметкерлер уақытша тұрғын үй, жатақханамен қамтылып жатыр екен.Орайы келгенде айта кетсек, Түркістанды түлетемін деп, киелі шаһарға қоныс аударған қызметкерлерге Елбасының бес әлеуметтік бастамасы аясындағы жұмыстар шарапатын тигізеді деп ойлаймын
Тарқатып айтсақ, Түркістанның дамуына оң серпін беретін бағдарламаның бірінші бағыты бұқараны бас­панамен қамтуды көздейді емес пе?! Міне, сабақты ине сәтімен деген осы болса керекті
Яғни күні кеше Үкімет басшысының алдында облыс әкімі Ж.Түймебаев Түркістанда 1200 пәтерлік 20 көпқабатты тұрғын үйдің, Кентау­да 420 пәтерлік 7 үйдің құрылысы жүргізіліп жатқандығын айтты
Нысандардың құрылысы 2019 жылы аяқталады
Мұнан бөлек, Пре­зиденттің бес әлеуметтік бастамасын іске асыру аясында «7-20-25» бағдарламасын жүзеге асыру үшін әлеуметтік-кәсіпкерлік корпорация 360 пәтер болатын 6 көпқабатты тұрғын үйдің құрылысын бастаған
Міне, аз ғана уақыттың ішінде киелі шаһарда баспаналы боламын деген ниетті жаңдардың арманына жол салына бастады
Келер жылы, қаншама отбасы баспана бақытына кенеліп, қоныс тойын тойлайтын болады.
Мұнан өзге, Елбасының бес әлеуметтік бастамасында көзделген «Жалақысы төмен жұмысшы, қызметкерлерге салықтық жеңілдіктер салу, жастардың білім алуы мен жатақханамен қамтылуына байланысты орындалатын міндеттер де қазіргі таңда жұргізіліп жатқан тындырымды тірліктерге ерекше серпін беріп, жұмыстар үш есе қарқынмен жүргізілуі тиіс деп санаймын.
Елбасы ұсынған «7-20-25» бағдарламасы түркістандық қаншама жастың арманына қол жеткізуге жол ашады
«Өз үйім-өлең төсегім» дейтін қуанышты сәттің орындаларына да аз қалды
Ал, жатақханаға қатысты мәселенің оңтайлы шешімін табуы да ынталы жастардың көңілін демдесе, студенттердің жатақханамен қамтылуы өз кезегінде ізденімпаз жастардың алаңсыз білім алуына мол мүмкіндік сыйлап отыр.
Түркістанды түлетіп, түрлендіруде бес әлеуметтік бастаманың берер жақсылығы молынан болмақ
Олай деуге себеп, тоғыз жолдың торабында орналасқан киелі шаһарда шағын және орта кәсіпкерліктің жұмысын жандандыру қаланың туристік әлеуетін арттыруда рөлі зор болмақ.
Нұрсан Әлімбаев, 
тарихшы ғалым:
– Түркістанның облыс атануы – өте қуантарлық жайт
Қазақстан ғана емес күллі түркі мәдениетінің алтын қағбасына айналған бұл қаланың барлық жағынан әлеуметтік мүмкіндігі зор
Менің ойымша, Түркістанның облыс болып қалыптасуы – Елбасының Астанадан кейінгі жасаған ұлы ерліктерінің бірі
Бұл – көрсеткіш
Жас облыстың елдегі экономикалық дамудың қарқынына үлесе алу перспективасы ­туралы айтсам… Еске ә дегенде Нұрсұлтан Әбішұлының «Бес әлеуметтк бастама» деп аталатын Үндеуі түседі
Бұл – ел экономикасын қарқынды түрде дамытатын теңдесіз жоба
Ал, енді отауын енді тіккен ордалы облыс пен бұл Үндеудің бір уақыт кеңістігіне тап болғанына тоқталсақ
Түркістан – бұл «Бес әлеуметтік бастама» үндеуінің қалай жүзеге асып жатқанының айна көрсеткіші болады деп сенемін.Мұндағы экономикалық, әлеуметтік даму – елдегі өзге өңірлерге үлгі бола алатындай болса игі
Себебі жаңа облыстың алғашқы қадамдары мұқият назарда болары сөзсіз
Сондықтан бұл – өңірдің дамуына жаңа импульс беріп, үлкен мотеваторға айналуы тиіс.
Елбасының Түркістанды өз басына дербес облыс етіп жариялауы Қазақстан ғана емес, күллі түркі жұртына игілік шарапатын тигізетін үлкен бастама
Өңірдің тарихы, мәдениеті, халқының саны – үлкен белестерді бағындыруға әбден қабілетті
Сауда, экономика, әлеуметтік мүмкіндіктері зор өңірге сәттілік тілеп, тақым қысып бақылаймыз
Алдағы уақытта Түркістан облысы қазақи руханияттың қайнар көзіне айналуын күтеміз.
Зейнолла Самашев, 
тарихшы, археолог:
– Түркістан облысының құрылғаны – Қазақстанның жаңа тарихындағы өте бір ерекше оқиға
Кезінде Түркістан республикасы болған
Бұл – сол идеяның жүзеге аса бастауының кезеңі
Ол жақта тек Қожа Ахмет Ясауи кесенесі емес, одан басқа да Орта ғасырларда болған тарихи, көне түріктерге қатысты ескерткіштер сол жерде шоғырланған
Сондықтан түркі халықтарының рухани орталығына айналдырудағы, бір жерге біріктіруге негізгі болатын белестердің бірі.Бұл қала көркейіп, кеңейіп, түркі халықтарының үлкен шараларын өткізетін керемет алаңға айналса, кең ғимараттар, мұражайлар көбейіп, ғылым, білім шоғырланған, түркі халықтарының атына ғана емес, затына да сай орны болуы керек
Рухани бағытта ұйымдастырылып жатқан шаралардың барлығы осы жерде өтетін шығар деген ойдамын
Тарихи ғимараттар, қонақүй, алаңдар салынып, сауда-саттық дамып, халықаралық деңгейі, бағыты бар өңірге айналады деп ойлаймын
Жалпы Түркістан деген аты қазақ еліне үлкен жауапкершілікті жүктейді
Барлығы болады деп айтқанымен, атына заты сай жұмыстар жүргізу керек
Ең алдымен, айналасын тазалап, көшелерін кеңейтіп, әлемдік архитектураның керемет үлгілерінің негізінде, сәулет өнерінің әдемі туындылары қалыптасуы тиіс
Салалық университеттер салынып, үлкен Түрік академиясы, халықаралық түркі ұйымдары осында болуы керек деп есептеймін
Медреселер бой көтеріп, басқа діндегі түркі тілдес халықтардың ерекшеліктерін ескеретін ұйымдар, жиындар болуы қажет
Бүкіл әлемге үлгілі болып, еліміздің барлық облысы осы идеяға жұмыс істесе жақсы болар еді.
Ұлт басшысының бес әлеуметтік бастамасы жалпы мемлекеттік идея
Әрине, басқа өңірде жүргізілуі басқа аймақтардан ерекше емес
Сала бойынша индустрияландыру, рухани жаңғыру жүргізіледі
Цифрландыру, Елбасының бес әлеуметтік бастамасы өңірдің рухани дамуына әсер етері сөзсіз
Үлкен көшті бастап келген жаңа басшыларға табыс тілеймін
Қазақ халқы керек кезде көмек қолын созуға әрдайым даяр
Түркістан облысын бүкіл әлем бойынша түркі халықтарының орталығына айналдыруға атсалысамыз».
Арқалық Сағи
Түркістан облысы
