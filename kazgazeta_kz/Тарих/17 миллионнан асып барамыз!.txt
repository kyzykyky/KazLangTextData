Елімізде халықтың саны 17 миллионнан асты
Бұл жайында Астанада Статистика агенттігінің төрағасы Әлихан Смайылов мәлімдеді
Қазіргі таңда жер шарындағы адамдардың саны 7,2 миллиард адамға жуықтады
Адамзаттың өсуіне өз үлесін қосқан Қазақстан халқының саны соңғы 10 жылда 2,1 миллион адамға немесе 14,4 пайызға көбейді
Оның ішінде өсімнің 95,3 пайызы табиғи есептен болып отыр. 
17 миллионыншы тұрғын мәрте­бесін анықтау мақсатында Статистика агенттігі 2013 жылдың 16 мамырында АХАТ органдарында тіркелген нәрестелер­дің арасынан аналарының тұрғылық­ты жеріне, білім деңгейі мен кәсіп түріне, сонымен қатар нәрестенің салмағы мен бойының ұзынды­ғына қарамастан іздеу жұмыстарын жүр­гізді
«Еліміздің 17 миллионыншы тұр­ғы­ны ретінде жоғарыда аталған кри­терийлер бойынша 2013 жылдың 15 ма­мырында Астана уақытымен сағат 23:10-да туған ұл бала анықталды
Сәбидің туғандағы салмағы – 3670 грамм, ал бойы – 53 сантиметрді құрапты
Оған Ал­тын­бек есімі және Есқара тегі беріліп, 2013 жылдың 16 мамырында Оңтүстік Қазақстан облысы, Сайрам аудандық АХАТ органында тіркелген» деді агенттік төрағасы Ә.Смайылов
Нә­рестенің отбасы Сайрам ауданының Таскен ауылының, Тассай селолық округінде тұрады
Анасы 1981 жылғы Гүлмира Сапарбаева, мұғалім, әкесі – Мұрат Өміш 1975 жылғы, жеке үй шаруашылығында жұмыс істейді
Алтынбектің туған үш ағасы бар
Нұрбек, Жәнібек және Асылбек
Үлкені 11 жаста, кішісі 5-те екен
Бәрі атасы Есқара мен әжесі Зәбираның қолында өсіп, бауырында еркелеп, тәрбиесін көрген үлкен өнегелі отбасы
Ел мерейін асырған алтындай ұл Алтынбек Есқаратегіне облыс басшылығы бір тұлпарды және кішкентай балаға қажетті жабдықтарды тарту етті.
Жалпы қаңтар-мамыр аралы­ғын­да Қазақстанда 159 300 сәби дүниеге келіпті, бұл өткен кезеңге қарағанда 0,3 пайызға көп
Былтырғы жылғы сәйкес кезеңімен салыстырғанда, Қазақстанға келгендердің саны 34,8 пайызға кеміп, 8951 адамды құрады, кеткендер саны 22,9 пайызға азайып, 7351 адамға жетті
Ел ішінде қо­ныс аударатын көшіп-қонушылар саны 22,2 пайызға төмендеп, 106,1 (136,4) мың адамға жетті
Өңіраралық қоныс аудару бойынша халық көші-қонының оң айы­рымы еліміздің 6 өңірінде байқалды: Астана (4179 адам) және Алматы (2137 адам) қалаларында, Алматы (2348 адам), Маңғыстау (787 адам), Атырау (265 адам) және Павлодар (176 адам) облыстарында ішкі көші-қонның есебінен тұрғындардың саны өсе түскен.  

С.ЖАСБАТЫРҚЫЗЫ


С.ЖАСБАТЫРҚЫЗЫ


