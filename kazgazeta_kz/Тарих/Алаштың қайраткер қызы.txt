Нәзипа Құлжанова ХХ ғасырдың бас кезінен бастап қазақтың білім саласының, қазақ журналистикасының, этнография ғылымының, сондай-ақ мәдениеті мен әдебиетінің дамуына зор үлес қосқан қоғам қайраткері
Сонымен бірге Алаш партиясы мен Алашорда үкіметінің құрылуы туралы 1917 жылы Семей қала­сында өткен съезге қатысып, оның қызметтеріне белсене араласқан, Алаш орда партиясының Семей қаласындағы бөлімшесінің төралқа мүшесі болған  Алаш­тың қайраткер қызы.
Нәзипа Құлжанованың алғашқы тегі Сегізбаева
1902 жылы ол Қостанай орыс-қазақ гимназиясын бітіріп, сол жылы Торғайдағы екі жылдық орыс-қазақ училищесінің мұғалімінің көмекшісі қызметін атқарған
Одан кейін Орын­бор­дың екі жылдық мұғалімдер мекте­бін аяқтаған
Осы кезде Орынбор мұға­лімдер мектебін бітіріп, қызмет істеп жүрген жерлесі Нұрғали Құлжановқа кездеседі
Екеуінің көңіл­дері жарасып, қосылғаннан кейін, олар 1905 жылы Семей қаласына келіп, екеуі де осы ­Семей қаласындағы семинарияда сабақ беріп, ұстаздық еткен.
Екі жас осы кезде қазақтың салт-дәстүрі, мәдениеті туралы Орыс гео­графия­лық қо­ғамының хабаршысына мақалаларын жиі жазып тұрған
Осы еңбектері үшін Нәзипа ­Құл­жанова мен Нұрғали Құлжанов Орыс гео­графиялық қоғамына мүше болып қабылданған
Нәзипа Құлжанованың түрлі мәдени шаралар ұйымдастырып, еңбегімен Се­мейде атағы шыққаны осы кез
Семейдегі оқыған қазақ жастарының одан тәлім алып, оның маңына үйіріле бастағаны да осы шақ
1910 жылы Ахмет Байтұрсыновтың «Абай Құнанбаев қазақтың бас ақыны» мақаласы шық­қан­нан кейін, Абайды қазақ оқи бастаған уақыт еді.
1914 жылы Абай Құнанбаевтың қайтыс болғанының он жылдығына орай, Нәзипа Семей қаласында үлкен мәдени, әдеби кеш өткізеді
Жастар Абайдың өлеңдерін оқып, әндерін орындаған
Содан кейін Н.Құлжанованың ұйымдастыруымен сол кездегі ең жас жазушы Мұхтар Әуезовтың «Еңілік-Кебек» пьесасын сахналаған
Ондағы рөлдерді ойнауға М.Әуезов, Ж
Аймауытов, Қ.Сәтбаев және басқа да сол Семейдегі өнерпаз жастар қатысқан
Н.Құлжанованың үлкен құлшынысымен ұйымдастырған А.Құнанбаевқа арнаған осы мәдени шарасы осы күнге дейін аңыз болып айтылады.
А.Байтұрсынов 1910 жылдары жер­гілікті өкімет қудалап жүргенде Нәзипа қарындасына арнап жазған өлеңінде:
«Рақатсыз өтсе де өмір жасым,
Бұл жөнімнен құдайым айырмасын.
Ұзақ жолға ниет қып бір шыққасын,
Жарым жолда қайтпаспын, қарын­дасым!..» деп мұңын шаққаны бар еді.
Н.Құлжанованың домбырамен ән айтатын өнері де болған
Ол Семейге қазақ халқының әндерін жинаушы А.Затаеевич келгенде оған қазақтың «Ғайни-ау, сәулем», «Қадыр зары» аты әндерін нотаға түсірткен.
Нәзипа Құлжанова қазақ қыздары­ның арасынан шыққан тұңғыш журналист
Ол сонау 1913 жылдан бері «Қазақ» газетіне әйелдер теңдігі және басқа да елдік мәселе­лерге мақаларды жиі жазып тұрған
1922 жылы жаңа іргесі қаланған «Еңбекші қазақ» газетінің редакциялық алқасы мүшесі болған
Н.Құлжанованың Қазақ автономиясы кезінде шыққан барлық газет-журналдарда мақалалары ғана емес, әдеби еңбектері, оның ішінде аудармалары да жарияланып тұрған.
Нәзипа Құлжанованың өмірі, оның түрлі саладағы еңбектері тәуелсіздік алғаннан кейін нақты зерттеліп, жазыла бастады
2000 жылдарға дейін оның өмірін, шығармашылығын, мемлекеттік және қоғамдық деңгейде атқарған қызметтерін біршама зерделеген әрі бірнеше мақалалар жазып насихаттаған кісінің бірі – төрағалық Мұратқали Камалов еді
Мұратқали Н.Құлжанованың жақын туысы болатын
Әрі Нәзипа мен Нұрғали Құлжановтың өмірін бүге- шігесіне дейін білетін адам еді
Мұкең қатарынан екі-үш жыл қала әкіміне қайта-қайта кіріп жүріп, Арқалық педагогика училищесіне Нәзипа Құлжанова­ның есімін бергізді
Сол училищенің өзінде Нәзипа Құлжанова мен Нұрғали Құлжановқа арналған шағын мұражай бар
Оғанда біраз құжаттар жинап берген Мұратқали Камалов болатын.
Алашорда қозғалысының қай­раткері, қазақтың тұңғыш жур­на­лисі, этнограф, аудармашы, ұлықты ұстазы Нәзипа Құлжанованың өмірі мен артында қалған мол мұрасы бүгінде жас ұрпаққа өнеге.
Жұмат ӘНЕСҰЛЫ,
жазушы, тарихшы
