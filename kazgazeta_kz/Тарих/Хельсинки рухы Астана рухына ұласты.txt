Астана қаласында 2010 жылы 1-2 желтоқсанда өткен  Еуропадағы ынтымақтастық пен қауіпсіздік ұйымының VII саммиті Қазақстан тарихындағы аса маңызды оқиғаға айналды
Себебі XIV ғасырдан бас­тап өмір сүріп келе жатқан қазақ тарихында өзінің жеріне осыншама мемлекеттердің өкілдерін жинаған емес
Астана саммитіне әлемнің 73 мемлекеті өз делегацияларын жіберіпті. 
Бұл беделді жиынға, БҰҰ, Евроодақ, ТМД, ЕврАЗ Еропадағы, ШЫҰ, ОДКД сияқты ұйымдардың өкілдері мен басшылары қатысты
Соның ішінде 28 мем­лекеттің бірінші басшылары, 10 мем­лекеттің үкімет басшылары, 7 мем­лекеттің вице-премьерлері, 14 мем­лекеттің сыртқы істер министрлері өз делегацияларын бастап келді.
Саммитке жалпы 33 халықаралық және аймақтық ұйым өкілдері келді
ОБСЕ-нің Астана саммитіне 2500 адам қатысушылар ретінде, 1200 адам БАҚ өкілдері және 600-дей үкіметтік емес ұйымдар өкілдері қатысты.
Әлем халқы Астана саммитінен кейін Елорданы жер шарының маңызды қалалары: Хельсинки, Париж, Будапешт, Лиссабон, Ыстанбұл сияқты қалаларының қатарына қоятын болды
Астана саммиті әлемдік қауымдастыққа жаңа қосылған Қазақстанды ғалам жұртшылығына жаңа қырынан танытты
ЕЫҚҰ-ның көптеген мүшелері өткізе алмаған, шамалары келмеген Қазақстан жас, әлі де қалыптасып болмаған мемлекет болса да ойдағыдай өткізе алды.
Саясаттанушылар халқы 50-60 миллион болатын көптеген мемлекеттердің осындай саммит өткізуге шамасы келмейтіндігін жақсы біледі
Мысалы, Бангладеште 160 миллион халық бар
Бірақ бұл елде бірде-бір әлемдік шара ұйымдастырылмапты
1971 жылдан бері қарай әлемдегі қайыршы және кедей мемлекеттер саны 25-тен 49-ға өскен
Бұл кедей мемлекеттердің экономикалық даму моделдері қате
Демек, ол моделдер қайта қаралмаса дамудың жолы ашылмайды
Көлемі шағын Сингапур, Катар, Араб эмираттығы, Бруней, Кувейт, Израиль, Бахрейн сияқты мемлекеттер әлемдік саясат тақтасында белгілі ойыншыларға айналып отыр
Осы кішігірім мемлекеттер жан басына шаққандағы ішкі жиынтық өнім көлемі деңгейінде БРИК-Бразилия, Ресей және Қытай сияқты аса ірі мемлекеттерді артқа қалдырып отыр.
Қазақстан Президенті орта көлемдегі мемлекеттер әлемде шешуші рөл атқаруы керек деп есептейді
Себебі олардың саны көп
Сондықтан орта көлемді елдер консенсустық негізде ғаламдық стратегиялық шешімдерді қабылдатуға ықпал ете алады деген пікір айтты.
Орта көлемдегі мемлекеттер қатарына енетін Қазақстан тәуелсіздік ала салысымен әлемдік өркениетті қауымдастыққа кіру үшін ашық қоғам орнатты
Ашық қоғамның кемшіліктері мен зиянынан қарағанда артықшылықтары мол екендігін Қазақстан басшылығы жақсы ұқты
Осындай белсенділіктің объективті базасы Қазақстанның мол табиғи ресурс­тары және геосаяси орналасуы болды
Елдің геосаяси жағдайы оны Батыс пен Шығысты жалғастырушы көпірге айналдыруға бастады
1955 жылы Вена қаласында Қазақстан ЕЫҚҰ жанындағы өзінің тұрақты өкілдігін ашса, 1999 жылғы қаңтарда Алматыдағы ЕЫҚҰ орталығы ашылды
2007 жылы Мад­ридте өткен ЕЫҚҰ-ке мүше елдердің сыртқы істер министрлерінің жиынында Қазақстан 2010 жылы ЕЫҚҰ төраға болады деп шешілді.
Астана саммитінде ЕЫҚҰ 57 мүше мемлекеті 10 сағаттан астам талқылаудан кейін «Астана декларациясын» қабылдай алды
Көптеген мәселеге қатысты мүлдем жанаспайтын, қарама-қарсы позициялар болғаны ақиқат
Мысалы, Ресей-Грузия, Әзербайжан-Армения қайшылықты позицияларын бір арнаға иліктіру өте қиын болды
Сағат 13.00-де қабылдануы тиіс Астана декларациясын қабылдау түн ортасында бірақ аяқталды
Рәсімдеу ережелеріне сәйкес Астана Декларация­сы «Сам
Д1-10» нөмірімен белгіленді
Астана Декларациясы Хельсинки Декларациясына жаңа үн қосты
«Хельсинки рухы Астана рухына ұласты» деп жазды сарапшылар.
Астана Декларациясы 1975 жылғы Хельсинки Декларациясы қабылдан­ғаннан кейінгі әлемдік тәртіптер мен қатынастарға түбегейлі өзгерістерді есепке алады
Мұндағы жаңа идея «Мұхиттан мұхитқа дейін» идеясы
Бұл идеяның мәні Еуроатлантикалық және Еуразиялық кеңістікте қауіпсіздіктің, бейбітшіліктің, халықаралық түсіністік пен келісімнің қоғамдастығын құруға бастау болу
Осы арқылы жаңа тарихи кезеңде Хельсинки рухын жаңарту
Астана Декларациясының келесі идея­сы алғашқысынан туындайды
Ол қағида қазіргі дүние Батыс пен Шығыс, немесе түстік пен теріскей деген кереғар түсініктермен емес, ендіктер мен бойлықтар үндескен тұтас әлем ретінде қарым-қатынастар жасау
Демек, жаһандық адамзаттық тағдыр ортақтастығы мәселесі.
Астана саммитінің қорытынды құжаты «Жалпыға ортақ қауіпсіздік» деп аталынды
Бұл құжатты әлемдік қауіптердің сақталып отырғандығы айтылады
«Әскери-саяси, экономика, қоршаған ортаны қорғау, адам құқы және сөз бостандығы ісінде қол жеткізілген маңызды келісімдер мен қағидаларды орындау және сыйлау үшін оларды әрі қарай жылжыту қажет.
ЕЫҚҰ әрбір 56 мүшесі Вакуверден Владивостокқа дейін созылып жатқан еуроатлантикалық және еуразиялық кеңістікте қауіпсіздік жөніндегі тең дәрежелік құқықты пайдалануды, олар басқа бір елдермен қауіпсіздік саласында одақ құру немесе бейтараптылықты сақтау құқығына ие
Ешбір мемлекет өз қауіпсіздігін басқа мемлекет қауіпсіздігіне нұқсан келтіре отырып қорғау қауіпсіздігіне ие емес» деп көрсетілген қортынды құжатта.
Қазақстанның ЕЫҚҰ төрағалығының ең маңызды қорытындысы Астана саммитті болды
Бейбітшілік үшін белсенді күресімен Астана саммитті тарихта маңызды орын алады деген сенім күшті
Астана Декларациясы әлем мемлекеттерін бейбіт келісімге, ақылдасуға, кеңесуге, сарапқа салуға шақырды
Қазақстанда әлемдік шараларды ойдағыдай іске асыруға бастаған, саммит идеясын көтерген және оны іске асыруға тікелей басшылық жасаған Ұлт Көшбасшысы Н.Ә.Назарбаев еді.
Сайын Борбасов,
саяси ғылым докторы, 
профессор
