Соғыс ардагері Мұқамбетқали Бирманов 1925 жылы 10-қазанда Ақтөбе  облысының Хромтау ауданы, Аққұдық ауылында дүниеге келген
Ұлы Отан соғысы басталғанда ол небәрі 16-ақ жаста еді
Қан майданға аттанып жатқан ауылдастарымен бірге соғысқа сұранады
«Әлі 18-ге толған жоқсың, ауылда да еңбек ететін адамдар керек, – деп әскери комиссариат оны қайтарып жібереді
Жұрт демалыс дегенді әлдеқашан ұмытқан
Таңның атысынан, күннің батысына дейін тыным жоқ
Барлық ауыртпашылық қариялар мен әйелдерге, бұғанағы қатпаған балаларға түседі
Соғыстың алғашқы айларында-ақ «қара қағаз» келген отбасыларға, жетім-жесірлерге қол ұшын беріп, көмегін аямаған
Сондықтан  да болар, әлі күнге дейін көзкөрген замандастары ол кісінің жақсылығы туралы тебірене еске алады
Өзгелердің соғысқа аттанып кетіп, өзінің майданға бара алмайтынына қатты қынжылады
18-ге толар-толмастан, аудандық әскери комиссариатқа қайта-қайта барып, өтініш білдіреді.  Оның бар арманы – майданға аттанып, қолына қару алып, ел қорғау еді
Сұрапыл соғыстың қайнап тұрған кезі
1943 жылдың 6-сәуірінде соғысқа аттанады.
ұқамбетқали ­Бирманов 66501 әскери бө­лім­шесіне қарасты 51- гвардиялық танкке қарсы артилле­риялық полкке жіберіледі
Әлі 18-ге тола қоймаған жас боздақ белін бекем буып, ағалары мен әкелерімен жасты адамдармен қатар жүріп, қан майданды кешеді
Ауылда қалған туған-тумаларын, елін сағынады
Әсіресе, ата-анасына, іні-қарындастарына үнемі хат жолдап отырады
Олар өз хаттарында оның аман-есен еліне оралуын тілеп, күш-қуат береді.
Жас солдаттың сауаттылығын, ұйымдастырушылық қабілеттерін байқаған әскери басшылар оны сержанттық мектепке жібереді
Сол мектепте тәжірибелі офицерлер соғыс тактикасын үйретіп, жас сарбаздарды жігерлендіре түседі
Сержанттық мектепті бітірген соң взвод басқарады
Воронеж, Белгород қалаларын неміс-фашистерінен азат етуде Мұқан ағаның басқарған взводы жаудың бірнеше танкін жойып, істен шығарады
Сол ұрыстардың бірінде әуеде ұшқан жау ұшақтары бомба жаудыра бастайды
Ол взводымен окопта болған еді
Ту сырттан келіп жарылған бомба олардың окоптарын топырақпен басып қалады
Тура солар жатқан окоптың үстінен жаудың бірнеше танкісі таптап өтеді
Қасында болған екі жауынгер бірден қаза табады
Енді ол топырақтың астынан шығуға әрекет жасайды
Қанша уақыт өткені белгісіз, әзер дегенде қолмен қазып, тапталып қалған топырақтың астынан шығады
Тырнақтары сынып, саусақтары қанталап кеткен
Ес-түссіз біраз уақыт жатып қалады
Есін жиса, бір жирен шашты санитар қыздың «ой, он живой» деген дауысын естиді
Санитар қыз оның қолын таңып береді
Ол әрі қарай өз ротасына қосылып, батысқа қарай бет алады
Осылай оқ пен оттың арасында жүріп, талай ажалдан қалып, туған еліне аман-есен қайту бұйырған екен.
1944 жылдың ақпан-наурыз айларында Каменец-Подольск қаласының маңайында 1,2-­Украина майданы мен вермахттың 1-танк армиясы арасында қантөгіс шайқас болды
Бұл шайқас 21 күнге созылды
Наурыз айының 21-інде 51-гвардиялық танкке қарсы артиллерияның жауынгерлері оның ішінде Мұқаң басқарған рота да Почепинцы деген деревняны алып, немістердің танк дивизиясының тас-талқанын шығарады
Збруч өзенінен өтіп, Оринин селосын алып, Должок деген селоға келеді
Наурыздың 25-і күні таңертең Каменец-Подольск қаласының солтүстік-батысына қарай жылжиды
Күні бойы ауыр шайқас болады
Көмекке бірнеше танк бригадалары келеді
Қаланы неміс басқыншыларынан босату үшін олар қасық қаны қалғанша шайқасады
Сөйтіп, 1944 жылдың 26-наурызында Каменец-Подольск қаласын фашистерден азат етеді
Көрсеткен ерлігі үшін Жоғары қолбасшы Сталиннен Алғыс хат және ерлігі үшін медаль алады
Сонымен қатар кеңес әскері Львов, Тернополь қалаларын да басқыншылардан толық тазартып, батысқа, Германияға қарай бет алады Польшаға кірген кездегі болған ұрыста Мұқан аға контузия алады
Соған қарамастан әрі қарай майдандастарымен бірге Жеңіс күнін жақындата түседі
Польшадағы концлагерьлердің тұтқындарын азат етуге қатысады.
1945 жылдың көктемінде қызыл әскер Берлин қаласына шабуыл операциясына кірісті
Маршал Жуковтың қолбасшылығымен 1,2-Беларусь майданы мен 1-Украин майданының жауынгерлері Берлин қаласына шабуылды бастады
Осы жауынгерлердің қатарында Мұқан аға да бар еді.
Бұл шабуылдың басты мақсаты – Берлинді жан-жақтан қоршап, әуеден, жерден, теңізден соққы беру болатын
Әрине, әр жауынгер Рейхстагқа ту тіксем, фашистердің ордасын тас-талқан етсем деп армандайтын
Міне, сол арман 1945 жылдың сәуір айында орындалды
Рейхстагқа қазақ жауынгері бірінші болып ту тігіпті дегенді естігенде, Мұқаңның қуанышында шек болмады
Осы қуанышқа жете алмай кеткен қаруластарын еске алып, жүрегі қанжылады.
Соғыс аяқталған соң, әскери борышын өтеуді жалғастырып, бейбіт жылдары, яғни 1945 жылдан 1950 жылға дейін әскерде взвод, рота басқарады.
Сол кезде дивизия басшылығы оның қайсарлығын, жігерлілігін, білімділігін, әскери-саяси дайын­дықта үлкен жетістіктерге жеткені үшін жоғары әскери училищеге түсуге жолдама береді
Әрине, әскери қызмет оның арманы еді
Дегенмен, ауылдағы қарт әкесі Сейсенбай, анасы Ханшайымды, 7 жасар інісі Төреғалиды, қарындастары Рысты мен Бақтылыны қимайды, қатты сағынады
Туғандарын 7 жыл көрмеген Мұқан аға-туыстарының жағдайын ойлап, еліне қайтуға бел буады
Туған жер әрқашан ыстық қой, оның көк майса шөбіне бір аунап, өзінің сүйікті Ор өзеніне бір шомылып алсам деп армандайды
Сағынышпен туған жеріне оралады
Әскери қызметті армандаған Мұқан аға ең болмаса, мектепте алғашқы әскери дайындықтан сабақ берсем деп ойлайды
Бірақ ол ­кезде ауыл­шаруашылығын көтеретін мамандар ауадай қажет болды ғой
Сондықтан білімге құштар Мұқан ағаны облыс басшылығы Алматыға есепшілер дайындайтын оқуға жібереді
Ақтөбе облысының бірқатар мекемелерінде жауапты қызметтерде болады
Туған ауылына қайтып оралуына әкесінің өлімі себепші болды
Айттырып қойған қызы Мүгілсім апа екеуі шаңырақ көтеріп, өмірге 9 перзент әкеліп, тәрбиелеп, бәрін жеткізеді
Өмірінің соңына дейін туған ауылында есепші қызметін атқарды
Мүгілсім апа екеуі тату-тәтті ғұмыр кешті
Ол кісілерді бүткіл ауыл құрмет тұтатын
9 бала тәрбиелеген отбасын жастарға үлгі ететін
Жора-жолдастары да көп болды.Үйлерінен қонақ үзілмейтін
Мектепте өтетін іс-шараларға ауылдас ардагерлермен бірге қатысып, өскелең ұрпаққа патриоттық тәрбие беруде аянбайды.
Соғыс жылдарында және бей­бітшілік кезде де ол кісі көптеген марапаттарға ие болды.
Мұқан аға 1998 жылы 73 жасында дүниеден озды
Артынан Құдай қосқан қосағы Мүгілсім апа да дүние салды.
Ата-анасын ардақтап өскен 9 баласы және немерелері тиісті білімдерін алып, өмірдің әр саласында еңбек етуде
Тұңғышы Бағдагүл әке арманын жүзеге асырып, ұлағатты ұстаз атанды, көп жылдар бойы мектепте директорлық қызметте болды.
Жыл сайын артында қалған ұрпақтары әкелерінің шаңырақ­тарына жиналып, Жеңіс күнін атап өтеді
Биыл да Ұлы Жеңістің 70 жылдығында солай болмақ
Ер есімі ел есінде мәңгі сақталады.
Мақсат РСАЛИН, 
ҚР Мәдениет қайраткері
