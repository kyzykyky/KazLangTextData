Батыр дегенде біздің көз алдымызға жауырыны қақпақтай, жұдырығы тоқпақтай  ер-азамат елестейді.  Бірақ, соғыс ер, әйел деп бөліп жармайды
Оның айқын дәлелі нәп-нәзік Мәншүктің ерлігі
Осындай нәзік қыздан батырлық қалай шықты десек, Мәншүк Мәметова – Исатай мен Махамбеттей жаужүрек тұлғаларды дүниеге әкелген киелі мекен Бөкей ордасында туған
Шындығында, ол кезде Үкіметтің әйелдерді әскерге алу туралы Жарлығы болмаған
Қазақ бойжеткендері әдемі көйлектерін гимнастерка, туфлилерін керзі етікке ауыстырып, ұрыс даласына аттануы, нағыз қанда бар қайсарлықты білдірсе керек.
Мәншүк Ахметқызының ерлігі баршаға аян
Кеңес Одағының Батыры атағын алған алғашқы қазақстандық әйел
Ол өзіне берілген міндетті мінсіз орындады.
Мысалы, Мәншүктің азан шақы­­рып қойған аты Мәнсия екенін бүгін­де кейбір жастарымыз біл­мейтін де шығар
Ал моншақтай мөлді­­реген көз­деріне бола ата-анасы оны кішкен­тайы­нан «Моншақ» деп атап кетеді
Айналасындағылар көрген жан­ды бірден баурап алатын ерекше әдемі сәбидің былдырлаған тілін қызық көріп, «атыңды айтшы, Мон­шақ деші» деп, оны көп сөйлетуге тыры­сады екен
Сондай кездері бүлдір­шін тілі келмей: «Мән-мән деп, кібіртік­теп барып «шүк» дейді екен
Содан үл­кен-кіші оны Мәншүк атап кетеді
Ба­тыр қыз осы аяулы есімімен Батыр Мән­шүк атанып, ерлігімен елді тәнті етті.
Мәншүктің көп ел біле бермейтін тағы бір тарихы оны әкесінің немере інісінің асырап алуы
Сүп-сүйкімді Мәншүкті қаладан келген Ахмет пен Әмина Мәметовтер жан-тәнімен жақсы көріп, оны өз тәрбиелеріне беру туралы аға-жеңгесіне қиыла қолқа салады
Екі ұлдан кейін өздері де зарығып жеткен жалғыз қыздарын қанша жерден қимағанымен Жеңісәлі мен Тойылша сәби сүйе алмай жүрген інісі мен келінінің меселін қайтара алмайды
Мәншүк­тің әкесі «Жақсы көретін інім едің, көңіліңді қалдырмайын, енді саған аманат» деп қызын інісіне береді
Бұл қасиеттің өзі қазақтың кең- пейілділігін, бауырға деген ерекше мейірімін көрсетеді.
Мәншүктің туған әке-шешесі қарапайым еңбек адамдары болса, тәрбиелеп өсірген ата-анасы оқыған, елге белгілі адамдар болды
Ахмет Мәметов жоғары білімді санаулы дәрігерлердің бірі, интеллигенттер ортасында танымал қоғам қайраткері
Оның 1912-1914 жылдары Қазан қаласындағы ағайынды Кәрімовтер баспасынан «Ғибрат», «Кеңес» атты екі өлең кітабы жарық көрді
Ал анасы Әмина Сүлейменқызы 1928 жылы Саратов университетінің педагогика факультетінің лингвистика бөлімін бітіреді
1928-1930 жылдары Семей кеңес партия мектебінде оқытушы, 1930-1931 жылдары Алматыда мектеп әдіскері болып қызмет атқарды.
Мәншүктің әкесі Ахмет Мәметов 1938 жылы қаңтар айын­да жазықсыз жаламен «халық жауы» ретінде ұсталып, ату жазасына кесілді
Мұның өзі Мәншүктей қызды тәрбиелеген әкенің жай адам болмағанын көрсетеді
Оның отаншылдығы, ел үшін аянбай ерлікке бара алатындығы қос ата-анадан алған қасиеттері екеніне күмән жоқ
1943 жылдың 16 қазанында Невельдің батысындағы Изоч стансасы маңында болған ұрыста қазақ жігіті Ибрагим Сүлейменов жаудың сол жағын нысанаға алса, ал Мәншүк Мәметова жаудың оң жағына пулеметпен оқ жаудырумен болған.
Мәншүктің майдандас досы Александра Прокопенко өз есте­лі­гінде: «…Майданға бара жатқан бар­лығымыздың ішінен ең кішкен­тайы, әрі ең нәзік те сүйкімдісі Мәншүк болатын» деп жазады.
«Мәншүк үздік пулеметші болып, Калинин майданы 3-ші ек­пінді әскерінің 21-ші гвардия­лық атқыштар дивизиясына қабылданды
От-жалынның ішінде де адамдар бір-біріне ғашық бола алады
Мәншүк пен пулеметші Нұркен Құсайынов екеуі бір-бірін ұнат­қанымен, сезімдерін ақылға жеңдіреді
Олар бір күні 1943 жыл­дың 15 қазанында Невель түбіндегі Изочи бекеті үшін қаһарлы шай­қаста қаза тапты»
Оның полктасы Ахметжанов бұл жәйді кезінде осылайша жазып қалдырды.
1943 жылы Мәншүк Мәметова­ның батальонына жаудың қарсы шабуы­лын тойтаруға бұйрық бері­леді
90 келілік пулеметті ұрыс дала­сында сүйретіп жүріп, табан ті­рескен айқаста жас пулеметші ауыр жараланғанына қарамастан, жауға оқты қарша боратты
Жаудың 70-тен астам әскерін жер жастандырған Мәншүк дұшпан әскерінің шабуы­лын тойтаруға орасан зор үлес қосты.
Иә, Кеңес Одағының Батыры Мәншүк Мәметованың (1922-1943) 95 жылдығына арналған мерейтойлық шаралар еліміздің барлық өңірлерінде өтуде.
– Жастарға әскери-патриоттық тәрбие беру бағытында іс-шара­ларды жандандыру мақса­тында Ресейдің Невель және Новосокольники қалаларына барып қайттық
Шығыстың қос шынары Әлия мен Мәншүктің Ресей жеріндегі Псков облысында жерленгені белгілі
Алдымен Новосокольникиге аялдап, сосын 90 шақырым жердегі Невель қаласына жол тарттық
Біздің делегация мүшелерін Мәншүк Мәметова мен Әлия Молдағұлованың жерленген жеріне апарды
Мәншүк қайтыс болған жердің айналасындағы шұңқырлар мен тікенекті сымның үзіктері әлі де сырт көзге бірден байқалады
Халықпен жүздесіп, естен кетпестей өткен кездесулерде қазақ қыздарының ерен ерліктері сөз болды
Біздер өзіміздің мұражайымызға бірқатар жәдігерлер ала келдік
Олардың ішінде батыр қыздарымыздың ұстанған жеке бұйымдары да баршылық, – дейді Алматы облысы Қарасай ауданындағы «Анаға құрмет» мұражайының қызметкері Аршагүл Серікбайқызы.
Салтанат ЖАСБАТЫРҚЫЗЫ
