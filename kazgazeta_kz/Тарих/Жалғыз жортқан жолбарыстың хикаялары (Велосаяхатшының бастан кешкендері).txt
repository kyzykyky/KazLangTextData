Белгілі велосаяхатшы, «Алтынсарин белгісінің» иегері, Қазақстан велоспорт шебері, Қазақстан спортына еңбек сіңірген қайраткер Түгелбек Қасымұлы редакцияға өзі арнайы келіп, шетжұрттарда жалғыз өзі велосипедпен аралап саяхат жасағандағы бастан кешкен оқиғалары туралы әңгімелеп берді.
Түгелбек «Семей-Невада» халықаралық ядролық апатқа қарсы қозғалысының веломарафоншысы
«Қазақстан – 2030» бағдарламасы бойынша велосипедисттердің бейбітшілік үшін дүниежүзілік қозғалысының насихатшысы болып жүр
Норвегия велоспортшыларымен бірлескен шеру аясында 2011 жылы Семейден Астанаға дейінгі велошеруге қатысыпты
Енді осы бастаманы алғы кезеңде жалғастыра беру оның басты мақсатына айналған.
Түгелбек биыл 67 жаста
Солай болса да өңі жігіт ағасындай көрінеді
Қимылы ширақ, қағылез
Өзінің өмір жолы да өнеге етуге лайық деуге болады
Өзі туып-өскен Шығыс Қазақстан облысындағы Тарбағатай ауданының Құрметті азаматы атаныпты
1978 жылы Абай атындағы ҚазПИ-дің физика-математика факультетін бітіріп, өмір бойы өз аулында мұғалім болып, 2010 жылы зейнетке шыққан соң велосаяхат жасауды мақсат еткен
Зайыбы Лиза Нұрахметова да мұғалім
Екеуі 6 бала тәрбиелеп өсірген, үлгілі шаңырақ иесі
Балаларының бәрі жоғары білім алған
4 баласы Алматыдағы Жәутіков атындағы физика-математика мектебінде оқып, өзінің жолын қуғанын мақтаныш етеді
Ал ұлы Дәулет Алматыдағы жоғары әскери академиясын бітірген соң, он жылдай Алматы қаласындағы Жетісу аудандық Ішкі істер органында қызмет етіп, лейтенант дәрежесіне дейін өсіп, мінсіз қызмет атқарып жүрген кезде қарақшыларды құрықтау кезінде ерлікпен қаза тапқанын Түгелбек күрсіне отырып әңгімеледі
Дәулеті 2-ші дәрежелі «Айбын» орденімен марапатталған
Артында әйелі мен екі баласы қалыпты.
Түгелбек Пәкістанға, Үндістанға және Еуропа мен Азияның көптеген елдеріне велосипедпен саяхат жасады
Айтқанына қарағанда, 35 елді аралаған
Таяуда 3 елге – Норвегияға, Италияға, Түркияға велосаяхат жасап қайтты
Түркияның Стамбул қаласында БҰҰ-ның ұйымдастыруымен дүниежүзілік велосипедшілердің 20 шақырымдық бейбітшілікті қолдау шеруіне қатысып, Түгелбек сонда 500 велосипедшіні бастап жүру құрметіне ие болды
Бұл туралы шетжұрттардың ақпарат құралдары жарыса жазды, телеарналардың көбі Түгелбектен тікелей сұхбат алып, арнайы хабар жүргізді
Түгелбек енді 25 елге 6 ай мерзімде велосаяхат жасауға Үкіметтен рұқсат алыпты
Оның мерзімі биыл желтоқсан айында бітеді
Ал ол осы уақытқа дейін қаржы тапшылығы салдарынан 6 елді ғана аралап үлгерген
Нақты айтқанда, Франция, Германия, Австрия, Италия, Греция, Польша елдерін аралап, Елбасымыздың сыртқы саясатын насихаттауға, бейбітшілікті жақтауға белсене қатысқаны жөнінде бұл елдердің ақпарат құралдары хабарлар таратқан
Енді 19 елге баруға қаржы тапшылығы қолбайлау болып тұр екен
Үш елге саяхатқа шығуға қаржыны Астана әкімі Иманғали Тасмағамбетов «Нұр Астана» қорынан бөлгізуге күш салғанын Түгелбек ризашылықпен айтады
Соның өзінде бұл саяхаттарға 2 мың евро жетпей, Түгелбек өзінің балаларынан 200 мыңдай теңге алып жұмсауға мәжбүр болыпты
Ал оның саяхатының басты мақсаты – Елбасының саясатын, 2030 жылға дейінгі бағдарламасын, ядролық қарусыз әлем болуды насихаттау екен
Ол тек саяхат жасап қоймай қай елде болса да, сол ел туралы жолжазбаларын, алған әсерін жазып жүреді екен
Сөйтіп, жолжазбалары 3 кітап болып жарыққа шыққан
Кейде жолжазбаларын өлеңмен жазыпты
Ол өзінің саяхат жасаудағы мақсатын былай деп жалғыз шумақпен ұқтырыпты:
– Келешек ұрпағымыз бас иетін,
Аластайық атомның қасіретін.
Әлемнің халықтарын достастырып,
Сақтайық Жер-ананың, қасиетін!!!
Біз Түгелбек Қасымұлының ойтолғамдары мен «Жалғыз жортқан жолбарыстың хикаялары» атты кітабынан үзінді жариялап отырмыз.
Түгелбек ҚАСЫМҰЛЫ,
велосаяхатшы
МЕНІҢ ҰСТАНЫМЫМ
Ғұмыр адамға бір-ақ рет сыйланады
Әрі көзді ашып-жұмғанша зу ете түседі
Көп арман-мақсатқа жете алмай, үзілген гүлдей құмға сіңеміз
Есептесек 100 жасқа да жете алмаппыз
Тіпті тасбақалар үш жүз жас жасай алғанда, саналы да, жоғары білімді дәрі­герлер мен профессорлар, ғалымдар болып қапы қаламыз? Ал қазіргі ең жетілген медқұралдар мен данышпани компьютерлерден де көмек нөл
Бұл не сұмдық, ә?
Қалайша жан-жануарлар бізден ақыл­ды, режімді қатаң сақтайды? Арақ-шарап ішпейді, темекі шекпейді! Неге солардан үйренбеске
Біздерде не жетіспейді? Өмірге құштарлық, сүйіспеншілік, рухани ерік-жігер шығар
Ендеше, ұзақ жасаудың, тіпті еш ауырмаудың жолы бар ма? Бар ғой, бар! Кавказдық Ширали-Баба Мүсілімоғлының 167 жасында 800 немере-шөбересі болған
Ол кісі еш оқымысты емес
Қытайда 236 жасқа келген адамның бойы бір жарым метр, салмағы қырық бес келі екен
Ал Америкада, Жапонияда тіпті 250 жас жасауға болады деп дәлелдейтіндер бар
Дәрігер Поль Брэг (Америка ғалымы), орыс Михаил Михаилович Котляровтар осы бағытта жаңалықтар ашты
Тіптен М.М.Котляровты дәрігерлер «өлесің» деп ауруханадан шығарып тастағанда, өзінің дем алу, терең тыныстау және қозғалыс жаттығуларын жасап жазылып, дүниежүзілік жаяу марафонға қатысып чемпион атанады
Ал қазақтар кімнен, неге кембіз? Ұлттық намыс қайда? Жоқ болса тірідей жерге кіру емес пе, жарандар-ау! Біз де соған ұмтыламыз!
Әйтеуір бір адам ұран тастап алға бастауы керек қой
Соны өзім бастап қозғалсақ несі айып? Ал бәлкім бағытым дұрыс шығып, жүз елуді, жүз сексенді еңсерудің сәті түсер
Ендеше, менің ойлауым да, тамақ ішуім де, күн тәртібім де, сендер түсінбес өрескелдік болып көрінуі ғажап емес
«Әуелі неге велосипед тебесің, машинамен жүрмей? Ұят деген қайда?» дейтіндер бар
«Неге қантпен су ішесің?» дейтіндерге айтарым: адам ағзасының ұзақ шаршамауына көмек жасайды
Қант диабеті, қантты көп (мөлшерді сақта!) жегеннен емес, ол ішек-қарында қорытылмай бірнеше күн, не ай, тіпті не­ше жыл жатқан тағамдар жиынтығынан
Қарын алға шардай үлкейіп кетсе, дене майланып тыныс алу қиындаса, салмақ 20-30-40-50 келіге артып кетсе, міне, осыдан қант диабеті (екі түрлі түрде кездеседі), жүрек, бауыр, бүйрек, т.б
аурулар аялы құшақтарына қатты қысады
Сен де оны жақсы көріп, «ерен жалқаулық» есімді сүйіспеншілікпен «рақатқа» бөленесің.
«Жалғыз неге жүгіресің, жалғыз неге саяхат жасайсың, біреуді ертпейсің бе?» дегендерге айтарым: жаның ашығаны дұрыс-ақ
Олар «Бұл қалай үнемі тірі келеді?» деп таңданатындар ғой
«Аман-есен келдіңіз бе?» деп күліп, әр сөзіңе мән беріп бағалап, басқаларға насихаттаса, соған рақмет!
Жалғыз жүру әрі қиындығымен, әрі көңілділігімен, өзіңе-өзің судья, адвокат болатындығыңда
Қатеңді өзің түзете алуда.
Ал бастадым
Тек айқын мақсат, үз­діксіз жаттығулар мен қатаң тәртіп, таза су, өзің жасаған тағамдармен, таза тау ауасы және үздіксіз қозғалыс дене жаттығулары cенің достарың, әрі дәрігерің
Тек тең ортаны ұстан
Бюрс Лидей аса жылдам жүруден сақтан, Арнольд Шварценегердей не Юрий Власовтай өте ауыр рекордты қума
Тек денсаулық үшін шынық
Тек жақсыларды үйрен
Ешкімді жек көруші болма
Ол өзіңе ғана зиян
Ұрыспа, кектенбе, теледидарға көп қарама, көзге зиян әрі гиподинамияға апарады.
Ұрпағыңды ойлаумен өмір сүр
Адамның досы да, қасы да – адам
Әрі – өзің!
Күн – әкең! Жер – анаң! Ауа мен Су – жа­ның
Табиғат – емшің
Міне, осыны ұғын.
АЛҒАШҚЫ  ВЕЛОМАРАФОНДЫҚ ЖАРЫС
1990 жыл, 15-16 қыркүйек.
Кабардино-Балкария
Нальчик қаласы.
Мен жаттығып шыныққалы жеті жылдай мерзімде, күніне 100-120 шақырымнан алатындай күш-қуат жинадым
Тыпырлап тек қана ауылдар арасында қалмай, қалайда бір жарысқа қатысуым қажет еді
Алматыға бара қалғанымда Спорт министрлігінен кәсіподақтың ұйымдастыруымен Кабардино-Балкарияның астанасы Нальчикте өтетін велосипедші спорт ардагерлерінің 20 км
және 60 км
жарысына Қазақстан атынан қатысуға жолдама алдым
Нальчикке тура ұшатын ұшақ жоқ, Сочиге билет алдым
Одан әрі Адлер поезына отырдым
Жолаушының бірі «Сіз қазіргі станциядан (Святогорскіден) түсіп қалып автобус­пен Нальчикке жете аласыз!» деп ақыл айтты
Нальчиктегі қонақүйге орналасып, жедел велосипед беретін станцияны іздедім
Көшеде тек кавказ
Бәрі де шомбал денелілер, сақалдылар
Тіпті әйелдері де кесек тұлғалы
Майлы қарманы жейтін көрінеді
Көшенің арғы бетінен бір қазақ жігітін ұшыраттым.
– Әй, қазақпысың? – деп көшені басыма көтере айқайладым.
– Иә, қазақпын! – деді ол да
Тап бірге туған бауырымды көргендей қуандым
Неғып жүргенін сұрадым
Ол осындағы әскери бөлімде баласы қызмет ететінін айтты
Бір қиындыққа ұшырап командирі шақыртыпты
Өзі ұлына жастау кезінде, әйелінен ажырасып кетіп дұрыс көңіл бөле алмапты
Содан бұзықтау екен
Ал жас әйелінен үш жыл өтсе де бала жоқ
Міне, Құдайдың сорлатқаны.
Әй, бауырым, сен дұрыс жолдан бұрыс кетіпсің, ұл баланың тәрбиесіне әкесі жауапты екенін ұқсаңшы!? Сен алғашқы ұяңа қайтқаның дұрыс, – деп тоқетерін айтып салдым да, қоштастым.
Жүгіріп жүріп велосипед стан­циясының үйін тауып, Сашадан мықты жүйрік тұлпар алдым
«Қайтарда өткізесің» деді
Енді дәрігерлік тексерістен өтуім керек
Онан да өттім
«Жеңіске жетуіңізге тілектеспіз!» дегендегі көтермелеу сөздерін айтты дәрігерлер
Велосипедтің дөңгелегі шынашақтай жіп-жіңішке
Тайсаң, құлайсың
Педалінде ноқтасы бар
Оны алып тастадым да, жолда теуіп көруге қала сыртына тарттым
Жиырма шақырымдай зулатып демалып, тамақтандым
Ертесінде тіркеліп алпыс үш спортшы мәреде тұлпарларша жер тарпып тізіліп тұрдық
Алғашқы 20 шақырымға түгелдей зуладық
Бұл жастарға арналған қашықтық
Орта тұсында мәре сызығынан өттім
Екінші күні 60 шақырымдыққа жарыс
Міне, осыған күш жұмсап, үшінші орынға жетуді мақсат тұттым
Жасымызға қарай үш топқа бөлді
30-40, 40-50, 50-60-70 жастан жоғарылар тобы деп бөліндік.
Мен 45 жаста едім, екінші тобына ендім
Старт берілгеннен алға атылдым да, бесінші, алтыншы жол ретін ұстандым
Жол жеті жарым шақырымнан сегіз рет айналым
Спорт шебері болған спортшылар жеткізер емес
Әрі мен бұл тұлпардың сырын ұғып үлгерген жоқпын
Қай жұлдызшасын қандай жолда қосу керек екенін білмеймін
Бұрылыста алдағыларды қаға жаздадым
Тер саулағаннан көзің ашиды
Сүртуге уақыт та, мұрша да жоқ
Әрі құлап кетуім де мүмкін еді
Полиция машинасы қорғап келеді
Жетінші айналымда үшінші орын­ға шықтым
Енді сегізінші айналымға өте бергенімде төреші ысқырып тоқтатып тастады
Мен «Ещё один круг осталось?» деп болар емеспін
Сөйтсем, басқалардың шаршап қалғанын ескеріп, тоқтатқан екен
Көбі бұрынғы шеберлер де, темекі тартып, сыра ішіп дегендей, өкпелерін жеп қойған
Міне, менде ондай бұзылу жоқтықтан, үшінші дәрежелі дипломмен марапатталып, «Қазақстанның велосипедтен спорт шебері» атағына ие болдым
Осы жетістігім ұшатын қанат берді
Енді біраз даярлансам жер шары елдерін жалғыз жортқан жолбарыстай жүріп өте алатыныма сендім
Мейірімді де, құдіретті бір Аллаға рақмет айтып, сиынып, іштей мінәжат еттім! Тезірек ұшаққа жетіп, қуана үйге аман-есен оралдым
Ең бақыттылық тірі қала білуде! Иә, ата-баба рухы қолдай гөр! Ендігі қиялым Үндістанға бару болатын
Оған дәм тартып, 59 жасымда жолым болды
2004 жылы Үндістанға велосаяхат жасаудың сәті түсті.
Үндістанда да қазақтарды жолықтырдым
Үндістанда велосаяхатта жүргенде Нәзира деген қазақ қызымен таныс­тым
Ол осында бір үндіс жігітіне қалай тұрмысқа шыққанын айтып берді.
– Мен ауылда өстім, – деп бастады ол әңгімесін
– Жасым жиырмаға келгенде бір ғажайып түс көрдім
Түсімде түнде айдың жарығында, ұйқылы-ояу орнымнан тұрып, үйден шығып қыдырып жүретін болдым
Мұнымнан әке-шешем де , туыстарым да қорықты
Тіпті психбольницаға да апарды
Бірақ дәрігерлер еш диагноз қоя алмады.
Өзімнен-өзім аруақтармен тілдесе­тінмін
Мен олармен сөйлесетін­дік­тен (басқаларға көрінбейді ғой!) нағыз жынды атандым
Бір күні аруақтарым «Саған Үндістанға барып, сондағы Бабу деген емшімен кездесу керек!» деді
Содан Делиге Бабуды іздеп келдім
Оны табу оңай екен
Өйткені Үндістанда мыңдаған адамдар одан ем алуға кезекке тұрады
Біздегі халық емшілері сияқты.
Бүкіл шетелдерге де даңқы жайылып кеткен
Келсем,ұзыннан-ұзақ тізілген адамдар
Оны Шива құдайларындай көріп жалбарынып, жылап еңіреп тұрғандар өте көп екен
Мен де тиісті рәсімдерін жасап, бір шамада кірдім
Бабу шашы аппақ, нағыз ертегідегі Абызды елестетеді
Менің келгенімді бірден сезе қойса керек
«Мен сізді баяғыдан келеді деп тосудамын
Неге кешіктің? Жаңа жеттіңіз бе?» деді таныс адамымдай
Яғни аса көріпкел адам екені анық
Қасына отырғызып, мейірімділікпен жылы сөйледі
Жүрегім аса мейірім шуағын сезінді
Бар жаным осы адамға бағынышты сияқты
Енді ешкім де мені жынданды деп айтпаса екен деп, Аллама іштей сиындым
Міне, түс көру деп осыны айтса, кім сенеді
Бабу үйіне ертіп апарып, «осында тұрасыз!» деді
Сөйтіп, мені осы адам тәрбиелей бастады.
Ұлы бар екен, есімі Аджай
Үндістандықтарға тән ынсапты, кішіпейіл, ақкөңіл, ойыңды айтпай-ақ біліп, сезіп тұрады
Бабудың тегіне тартқан-ау!? Бабу болса, мен дегенде ішкен асын жерге қояды
Жүзінен, маған екінші әке болатындай жақсылықты ұқтым
Яғни «келінім осы қыз болса» деп армандаған, Алладан сұраған
Сөйтіп, олар өздерінің дініне қабылдады
Мен келіні атандым
Алланың өзі осылай ұйғарған болса керек
Таңданатын емес
Өзімнің туғандарым түсінбей жат санағанда, аруақтар қолдап Үндістанға жол көрсетті ғой
Бақыт таңы осында атты
Ал Бабу атам өте дарынды емші
Мына бір жайды еске алсам жарар
Аяқастынан бес жасар ұл құлап талып түскенде,тынысы тоқтап қалған
Дәрігерлер әрі-бері тексеріп, «о дүниелік» деп кете берген
Қатты қайғырған анасы «Бабу! Бабу! Ұлымды құтқарыңызшы!» деп аяғына жалбарына құлап зар еңіреген
Бабу әрі-бері тексеріп, байқап, жеке бөлмеде салқындатып (күн аса ыссы еді) зікірін салып, дәрілік шипалы шөбінен жасаған емін пайдаланды
Шиваның құдіреті ме, әйтеуір ұлдың есі кіріп, көзін ашқаны
Аздан соң тұрды
Мұны естіп, көріп тұрғандар Бабуға тірі Будда келгендей табына бастады
Десе де, Бабу бір ерекше жаратылған адам
Бас бітісі, ерекше кеудесінің тең жартысын алады
Бұндай жаратылыс бекер емес
Шын есімі ШРИ САТЬЯ САИ БАБА.
Міне, қазақ қызының өз бақытын Үн­дістаннан табуын, неге бір Алланың ісі демеске
Мен де ол кісіге жолыққым келді
Делиден мың шақырым жерде тұрады
Уақытым тығыз әрі елшілік қорғауында жүргеннен Бабумен жүздесуге мүмкіндік болмады
(28.07.2004 жыл.)
(Жалғасы бар)
