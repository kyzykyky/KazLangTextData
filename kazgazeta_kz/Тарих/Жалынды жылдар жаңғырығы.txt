«Ешкім де, ештеңе де ұмытылмайды» деген қағиданы ұстана отырып, жас ұрпақты тарихымызды білуге тереңнен баулу мақсатында Сағи Жиенбаев атындағы облыстық жасөспірімдер кітапханасының қызметкерлері Ұлы Отан соғысының 70 жылдығына орай Ақтөбе облыстық арнаулы есту қабілеті нашар балалар мектеп-интернатында «Жалынды жылдар жаңғырығы» атты мультимедиялық патриоттық сабақ өткізді.
Шараның мақсаты оқушылардың Отан тарихына деген сүйіспеншіліктерін арттыру, жеңіс салтанатын көре алмай кеткен боздақтардың ерлік істеріне тағзым етуге, өз халқымыздың тарихын құрметтей білуге, дүние жүзіндегі басқа ұлт өкілдерінің достығын нығайтуға тәрбиелеу.
Аталарымыздың ерлігін, есімін жас ұрпақ бойына мәңгі қалдыру біздің азаматтық борышымыз
Осындай мақсатта өткізілген шара барысында тақырып төңірегінде тарихы мол мағлұмат беріліп, соғыстың сұрапыл күндерінен топтастырылған суреттерден бейне-көрініс слайд-фильм, оқушылар назарына «Желбіре жеңістуы» атты кітап көрмесі ұсынылды
Кітапхана қызметкерлері батырлардың есімін, ерлігін, соғыс жылдарындағы тарих төңірегіндегі тақырыптарды аша отырып, «Жеңіс» сөзіне байланысты оқушылардың білімін тексеру мақсатында сөзжұмбақ жасырып, тапқырлықтарын тексерді.
Елімнің еңсесін биіктетер, бабалар тіккен жеңіс туын аспан көгінде қалықтатар бүгінгі ұрпақ өткен тарихымыз бен соғысы өртінде құрбан болған аталарымызға бас иіп, тағзым етері сөзсіз.
Р.ҚУАНДЫҚҚЫЗЫ,
С.Жиенбаев атындағы облыстық 
жасөспірімдер кітапханасының 
қызметкері 
Ақтөбе
