Қазақстанның сыртқы саясатының маңызды бағыты Орталық Азия аймағындағы көршілер, бауырлас мемлекеттермен ынтымақтасу, әріптестік және бейбітшілік саясатын жүргізу
Өзбекстан, Түркіменстан, Қырғызстан мен Тәжікстан басшылары Қазақстанға сан мәрте ресми, бейресми сапарлармен келді. 
Бұл мемлекеттер ТМД, ШЫҰ, ҰҚКШ (ұйымдық қауіпсіздік келісім шарты), АСӨКШ (Азиядағы сенім мен өзара келісім шарты) ұйымдары шеңберінде Орталық Азия мемлекеттерінде өзара сауда, экономикалық және саяси байланыстарын жүзеге асырды
ТМД шеңберіндегі қарым-қатынастарға Түр­кіменстан бейтарап саясат ұстануы нәти­жесінде аса көп белсенділік көрсете қойған жоқ
Өзбекстан жабық қоғам құруы нәтижесінде басқа мемлекеттермен тым-тығыз қатынас жасауға мүдделілік танытпады
Ал Қырғызстанда 2000 жылдардың бас кезінде басталған билікке талас, халықтың ереуілдеу процесі 10 жылдан астам уақытқа созылып бұл елдің экономикасын тұралатып тастады
Сондықтан Қазақстан бауырлас Қырғызстанға көмек көрсету саясатын басшылыққа алды.
Қазақстан көршілес Орталық Азия мемлекеттерімен шекарасын бейбіт келісімдер арқылы белгілеуге қол жеткізді
Трансұлттық өзендерді әділ және экологиялық қорғау тұрғысынан пайдалану мәселелерін күн тәртібіне қойды
Азаматтардың Орталық Азия мемлекеттері арасында еркін жүріп-тұруына заңдық негіз жасауды ұсынды
Қуатты Қазақстан экономикасы 2000 жылдан бастап әр жылда Өзбекстан, Қырғызстан, Тәжікстан мемлекеттерінен 1 миллионға жуық еңбек мигранттарын қабылдап оларға құрылыстан, ауылшаруашылығынан, қызмет көрсету салаларынан жұмыс берді
Қазақстан басшылығы мен бизнесінің бұл саясаты Орталық Азия мемлекеттеріндегі жұмыссыздықтан туған әлеуметтік қиындықтарды жеңілдетуге үлкен көмегін тигізді
Олар әр жылда бірнеше миллиард АҚШ доллары көлеміндегі қаржыларын өз елдеріне аударып отырды
Аталған мемлекеттер үшін бұл ақшаның зор көмек болғандығын айтқан жөн.
Өзбекстан билігі өз ішіндегі радикалды ислам оппозициясының күшейуінен қорқады
Сондықтан АҚШ-тың Ауғанстандағы, Тәжікстандағы антитеррористік қызметін қолдайды
Сонымен қатар Қырғызстандағы өзбек диаспорасының осы елдегі билікке қарсы көтерілістер барысында 2003, 2010 жылдардағы қақтығыстарда зардап шегуі де Ташкентті қатты алаңдатуда
Әсіресе, 2010 жылғы Ош облысында болған этносаралық қақтығыстар бауырлас екі мемлекет арасын тіптен суытып жіберді
Ресми Ташкент қырғыз-өзбек қатынастарында салқынқандылық танытып, жиі-жиі қайталанған Қырғыз көтерілістері кезінде екі халықтың арасында өшпенділік болмауына күш салды
Осыған қарамастан өзбек-қырғыз қатынастары орталық Азиядағы ­саяси тұрақтылық пен ынтымақтастықты нығайтып отыр деп айта алмаймыз.
Осы ретте Түркіменстанның бейтарап, Тәжікстанның көпвекторлы саясат ұстануы Орталық Азиядағы Қазақстан көксеген біртұтас одақтың болуына кесірін тигізуде
Тәжікстанның Ауғанстанның ислами экстремистік топтарының террористік топтарының әрекет ету алаңына айналуы қаупі күшейе түсуде
Сондықтан буферлік рөл атқарып отырған Тәжікстандағы саяси биліктің мығым болуына Орталық Азия мемлекеттерінің барлығы мүдделі.
Қазақстан мен Өзбекстан арасында трансұлттық өзен суларын пайдалану мәселелерінде біршама шешілмей келе жатқан мәселелер бар
Сондықтан «демография, жер, су» мәселелері қазақ-өзбек қатынастарына өз ықпалын тигізуде
Алайда екі мемлекеттің басшылығы екі елдің татулығының маңызын терең түсінеді
Қазақ-өзбек қатынастарында тату көршіліктің, достық пен туыстықтың зор тәжірибесі жинақталған
Олар бір текті әлеуметтік тарихи және әлеуметтік мәдени тамырлардан шыққан туысқан халықтар.
Әлемдік қауіп-қатерлер терроризмге, діни экстремизмге, трансұлттық ұйымдасқан қылмысқа, наркотрафикпен заңсыз қару сату сияқты қатерлі құбылыстарға екі мемлекет көршілес Қырғызстан, Тәжікстан бірігіп тойтарыс беруді жөн санады
2000 жылғы 14 маусымдағы 4 мемлекет президенттерінің Душанбе кездесуінде Ортаазиялық экономикалық интеграцияны нығай­ту, су-энергетикалық ресурстарды тиім­ді пайдалану мәселелері сөз болды
Әсіресе, Ауғанстандағы күрделі ­саяси күрес құбылысының Орталық Азия мемлекеттеріне тарап кетпеу шаралары белгіленді.
Қазақстан өзінің сыртқы саясатында туысқан Қырғызстан Республикасымен тең, достық және ынтымақ қатынастармен нығайта беруге мүдделі
Өкінішке орай Қырғызстандағы ішкі саяси ахуал 2000 жылдардың бас кезінен бастап 10 жыл уақыттай шиеленісумен ерекшеленеді
Елдегі түрлі кландық топтардың, солтүстік пен оңтүстік аймақтардың басқарушы және бизнес элиталары арасындағы билік пен байлық жолындағы перманентті күрес бұл елдің экономикалық дамуын тежеді
Елдің қарапайым халқының басым көпшілігі кедейленген әлеуметтік топты көбейте берді
Ел халқының люмпенденуі қауіпті шекке келді.
Қырғызстандағы әлеуметтік-этни­калық қатынастардың шиеленісуі 2003, 2010 жылдардағы екі мәрте болған «қызғалдақ революциялары» бұл елдегі саяси-экономикалық ахуалды тіптен шиеленістіріп жіберді
Қазақстан өзімен 729 шақырым ортақ шекарасы бар, өзін оңтүстік бағыттағы түрлі қауіптерден қорғап тұрған бауырлас Қырғызстанға көмек көрсетті
2010 жылы ғана Қазақстан Қырғызстанға 20 млн 300 мың АҚШ доллары көлемінде гуманитарлық көмек берді
Бұл көмекке көктемдегі егіс егуіне дизел жанармайы, азық-түлік, құрылыс материалдары, көмір, т.б
тұтыныс заттары кірді.
Негізінен әлемдік және екі жақты мәселелерге байланысты қазақ-қырғыз қатынастарында түсінбеушіліктер мен мәнді қайшылақтар жоқ
Екі ел ара­сындағы қатынастарды дамыта түсу мақсатында Жоғарғы мемлекетаралық кеңес екі елдің премьер-министрлерінің төрағалығымен Үкіметаралық Кеңес, екі елдің сыртқы істер министрлігі Кеңесі құрылған
Аталған ұйымдар қазақ-қырғыз қатынастарының өзекті мәселелерін дер кезінде шешіп отыруға мүмкіндік берді.
Сайын Борбасов,
саяси ғылым докторы,
профессор
