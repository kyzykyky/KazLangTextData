Жаңаарқа ауданы
Ағашжайлау – тау
Биіктігі 492 метр
Атауы ағаш (зат есім) және жайлау (зат есім) сөздерінен құ­растырылған
Мағынасы – «тау бау­райына өскен қалың ағашының ара­сы малға ыңғайлы жайлау».
Адыр – Жаңаарқа жерінде жиі кездесетін (Жаманадыр, Манадыр, Қарсыадыр, т.б.) қатты тау жыныстарынан құралған аласа тау­лар
Жер бедері және құрылысы жағынан негізгі тау жоталарынан өзгеше келеді
Тау жыныстарының үгіліп, бұзылып пайда болған лесс-конгломерат қабаттарынан түзіледі
Беткейлері құрғақ, сай-жыралары көп, жазықтардан 400-500 м
көтеріңкі тұрады
Жаңаарқа жеріндегі адырлардың ландшафтысында эфемерлік өсімдіктер жиі кездеседі
Қыраттардың төбесі, таулардың жұрнақтары мен жондар да адыр деп атала береді.
Айшырақ – елді мекен, қола дәуірдегі ескерткіштер тобы
Ақтау ауылдық округіне қарайды
Отау­тас тауының оңтүстік жағында және Атасу өзені бойында
Бұл жерді Алтай Алсай руының Айшырақ, Жаншырақ атты екі беделді ел адамдары мекендеген
Ай сөзі түркі тілінде астрономиялық планета атауы және мерзімдік ұғым ретінде де қолданылады
Шырақ сөзі ертеде діни мағынада қолданылып «бейіт басына барғанда о дүниелік болған адамға арнап жағылатын жарық» деп түсінідірілді, кейіннен ауыспалы мағынасы «жарық сәуле, май шам» деген ұғымдарды білдіретін болды
Парсы тіліндегі чирағ, шырақ сөзі – 1.Шам
2.Жарық, жарық түсіруші деген мағыналарды білдіреді
Бұл жер атауының қалыптасуы осы аталмыш жерде ай сәулесінің ерекше жарық түсіруінен қалыптасқан болса керек
Қазақ тілінде ай сөзімен тіркесетін атаулар көптеп кездеседі: Айтолқын, Айшолпан, Айбұлақ
Бұл жерде археологиялық қазба жұмыстары нәтижесінде қола дәуіріне тән түрлі жиһаз бұйымдар, айға ұқсас қола шырақтар табылған
Сол себепті де ол жер Айшырақ деген атауға ие болуы мүмкін.
Ақбастау – тау
Биіктігі 492,1 метр
Шалғия кентінің оңтүстік-батыс жағында орналасқан
Ақ (сын есім), бас және тау (зат есім) сөздерінен жасалған атау
Топоним мағынасын екі түрлі тұрғыдан қарастыру керек сияқты: 1) ақбас «басы ақ шаңқай тау, яғни биік шың басы аппақ, ешнәрсе өспейтін тау; 2) ақ «таза, мөлдір, тұнық» бастау
Демек, Ақбастау «таза, мөлдір, тұнық бастау».
Айғыржал – тау
Биіктігі 805 м
Атау айғыр (зат есім) және жал (зат есім) деген екі сөзден қосылып жа­сал­ған
Таудың сыртқы көрінісіне қарап, таудың ұзыннан-ұзақ көлбеп жат­қан биігін айғырдың жалына ұқса­тудан қойылған атау
Бұл сөздің алғаш­қы компоненті айғыр сөзін Е.Қой­шыбаев былай түсіндіреді: «көне түркіше аздырғыр пішініндегі атау.
Сарыбие – өзен
Жаңаарқа ауданы жерімен ағады
Көктас өзенінің алабында
Ақжол қыратының оң­түс­тік беткейінен ағып шығатын бұлақтар суының қосылуынан түзіліп, Көктас өзеніне сол жағынан құяды
Ұзындығы 35 км
Жағасы жайдақ, арнасы біршама ирелең
Көктемгі еріген қар және жерасты суларымен толығады
Сәуірде тасиды, жаздың ыстық айларында жеке қарасуларға бөлініп қалады
Өзен алабы шөбі шүйгін жайылымдық болып табылады
Атауы сары (сын есім) және бие (зат есім) сөздерінің бірігуі арқылы жасалған.
Сарыжал – төбе
Бектау тауының солтүстік-батысында, Қызылжар кентінің оңтүстік-шығысында орналасқан
Сары (сын есім) және жал (зат есім) сөздерінен құралған атау
Мағынасы – «сарғайып кө­рі­нетін жылқының жалына ұқсас жоталар, адыр-шоқылар немесе құмдар».
Көкбұлақ – Жаңаарқа ауданының жерінде Жамбыл кентінің оңтүс­ті­гінде 28 км
жерде батыстан шығысқа қарай созылып жатқан тау массиві
Ұзын­дығы 5 км., ені 2,5 км
Ең биік жері 595 м
Девон жүйесінің тө­мен­гі және орта бөлімінің жыныста­рынан түзілген
Сортаңдау қоңыр то­пырақты жамылғысында жусан, бетеге, көкпек, бұталар өседі
Таудың сол­түстік-шығыс етегінде Көкбұлақ көлі (ауданы 1 шаршы км.), шығысқа қарай 6 км
жерде Әлібек құдығы ор­на­ласқан
Киіктердің жазғы жайлауы.
«Жаңаарқа ауданының 
топонимикасы» кітабы бойынша дайындаған өлкетанушы 
Молдияр Серікбайұлы
