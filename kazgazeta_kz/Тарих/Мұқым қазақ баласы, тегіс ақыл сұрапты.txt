Абайдың Абай болуына әкесі Құнанбайдың тигізген ықпал-әсері аз емес
Абай үлкен ұлы Әбдірахман өмірден озғанда өзіне айтқан жұбату өлеңінде Құнанбай туралы былай деп жырлаған:
…Мұқым қазақ баласы,
Тегіс ақыл сұрапты.
Тобықтыны ел қылып,
Басын жиып құрапты.
Меккеде уақып үй салып,
Пәтер қып, жаққан шырақты.
Бір құдайдың жолына
Малды аямай бұлапты.
Ажал уақыты жеткен соң,
Соның да гүлі қурапты.
Қажыны алған бұл өлім,
Сабыр қылсақ керек-ті.
Бұл өлеңнен Абайдың өз әкесіне деген құрметінің ерекше болғаны айқын көрініп тұр
Кейбіреулер Абай мен Құнанбайдың арасында түсінбеушіліктер көп болған деседі
Бірақ ол шындыққа сай келмейді
Өйткені Абай әкесін өмір бойы қастерлеп, құрмет тұтып өткен
Құнанбай болмаса Абай Абай болар ма еді, болмас па еді
Мұны кесіп айту қиын
Бірақ Абайдың ұлылығын Құнанбай қажысыз елестету тіпті мүмкін емес
Заманының кесек тұлғасы, ел билеуші қайраткер, салты мен дініне берік, көсем де шешен, өзгелерден оқ бойы озық туған Құнанбай қажының өмірлік өнегесінің бүгінгі ұрпақтарға да беретін тағылымы аз емес.
Жалпы мағлұмат үшін айта кетейін, 2002 жылы шыққан «Абыралы Сарыарқаның кіндігі» атты кітабым бар
Сол еңбегімде мен Абай туралы нақты мұрағат деректерін келтірген едім
Мен өз еңбектерімде тек мұрағат деректеріне сүйенемін
Мұрағат материалдарының бір жолын қалдырмай толығымен көшіремін десем, артық айтқа­ным емес
Соның арқасында Абай (2002-2005 жж.) және Құнанбай (2005ж.) туралы құнды деректер таптым
Енді мен қолда бар тарихи деректеріме сүйене отырып, Құнанбай мен Абай туралы өз білгенімнен оқырманды хабардар етейін.
Биыл М.Әуезов атындағы Қазақ мемлекеттік академиялық драма театрында қазақтың ұлы ақыны Абай Құнанбаев туралы «Абай» қойылымы сахналанды
Мамыр айының 2-сі күні аталған қойылымды көріп, тамашалау үшін театрға бардым
Артистер өз рөлдерін өте жақсы орындап шықты
Бірақ айтайын деген ойым бұл емес
Барлық мәселе «Абай» қойылымының режиссерлік шешіміне қатысты болып отыр
Себебі онда Абай атамыздың шынайы өмірдегі бейнесін көрсетудегі кейбір әттеген-ай дейтін тұстары қолыма қалам алдырды.
