Жуырда әл-Фараби атындағы Қазақ ұлттық университетінде студенттер мен түлектердің «Мәңгілік ел» қақпасының ресми ашылу салтанаты өтті
Шараға Алматы қаласының әкімі Бауыржан Байбек, ҚазҰУ ректоры Ғ.Мұтанов, Рио Олимпиадасының чемпионы Д.Баландин, белгілі қоғам қайраткерлері, университеттің танымал түлектері – ҚР Мәдениет және спорт министрлігінің жауапты хатшысы Қ.Уәлиев, ақын О.Сүлейменов, ҚР мемлекет қайраткерлері – К.Сағадиев пен А.Арыстанбекова, «Forbes» шығарушысы А.Байтасов, меценат Н.Смағұлов және т.б
қатысты.
Шараның салтанатты ашылуында сөз алған Алматы қаласының әкімі Б.Байбек: «Алматы – біздің тәуелсіздігіміздің алтын бесігі
Бұл – ел дамуының табысты жолын айқындаған маңызды мемлекеттік шешімдер қабылданған қала
Алматы қаласы әрбір адамның жайлы өмір сүруі үшін құрылған
Алматы – жастық жалынның, жаңа инновациялардың қаласы
Оның даму жолында әл-Фараби атындағы ҚазҰУ-дың алар орны ерекше, себебі біздің қаламыздың әрбір үшінші студенті осы университетте білім алады
Олар Елбасы Нұрсұлтан Назарбаевпен бірге қуатты Қазақ­станды құруға қатысуда
Салтанатты қақпа – бүгінгі таңда біз түнде жарықтандырған қаланың 33-ші нысаны
Бұл күн тарих еншісіне айналады, сонда біз түлектердің жетістіктерімен мақтанатын боламыз» деді.
Ақын Олжас Сүлейменов сту­дент­терді керемет сәулет туындысы­ның ашылуымен құттықтады
«ҚазҰУ қалашығының жалпы көрінісімен тамаша үйлесіп тұрған салтанатты қақпаның әсемдігі көздің жауын алады
Бұл – жас­тар үшін білім әлеміне апаратын алтын қақпа» деп өз әсерімен бөлісті.
Салтанатты қақпа Мемлекет басшысы, ұлт көшбасшысы Нұрсұлтан Әбішұлы Назарбаевтың «Мәңгілік ел» идеясын бейнелейтін және Алматы қаласының тағы бір көрікті мекеніне, білім мен ғылымның символына айналатын ҚазҰУ қалашығы жаңа сәулет кешенінің маңызды құрамдас бөлігі болып табылады.
«ҚазҰУ қалашығында қақпаны тұрғызу идеясы университет түлек­те­рінің қолдауымен және сол азамат­тардың ерікті салымдары арқасында жүзеге асты
Салтанатты қақпа отансүйгіштіктің, ел тәуелсіздігінің өркендеуі мен нығаюы­ның терең мағынасын білдіреді
Ол Қазақстан Тәуелсіздігінің 25 жылдығы мен Алматы қаласының 1000 жылдық мерейтойына және ҚазҰУ-дың халықара­лық зор жетістіктерінің құрметіне салынды» деді ҚазҰУ ректоры Ғалым Мұтанов.
Архитектуралық жоспарға сай ҚазҰУ-дың басты қақпасы универси­теттің орталық аллеясының аумағын көмкеруші доға тәріздес классикалық пропилейлер пішінінде жасалған
Салтанатты қақпаның алдыңғы жағы ұлттық нақыш пен ҚазҰУ символын қолдану арқылы классикалық үлгіде әрленген
Пропилейлер де классикалық ордерлік декормен безендірілген және нысан антикалық дәуірдегі ғылым бастауын бейнелейді.
Айта кетерлігі, әл-Фараби атындағы ҚазҰУ қаланың архитектуралық және стильдік кейпін көркейтуде, көркем әрлеу мәселесінде Алматы қаласымен ортақ саясатты ұстанады.
Студенттер мен түлектердің сал­танат­ты қақпасы – «Мәңгілік ел» идея­сымен біріктірілген бірегей құрылым­ның құрамдас бөлігі
Оның негізгі компо­зициялық желісі қақпадан, әл-Фараби ескерткішінен, «Темір қазық» монументі мен «Тайқазан» су бұрқағы орналасқан алаңнан тұрады
Қалашық аумағын көркейтуде университеттің орталық алаңын «өткеннен болашаққа ғылым жолы» қағидасымен салу жоспарланған.
Осы орайда тағы бір қуанышты жаңалықпен бөлісе кетсек
Бұл күні ҚазҰУ-да Рио Олимпиадасының чемпионы Дмитрий Баландин атындағы бассейн ашылды
Бұл нысанның ашылуы да салтанатты түрде атап өтілді.
Айтуған Дәулет
