Биыл халқымыз Тәуелсіздіктің 25 жылдығын атап өтеді
Бұл сөз жоқ, атаулы мереке

Осындайда өткенге де көз жүгіртіп алмаса болмайды
Өйткені біз, қазақ халқы, бір күнде, бір ғасырда жаратылған халық емеспіз
Талай жылдарды, талай кезеңдерді бастан өткердік

Адам-ата дегенде, «адам» сөзінің бізде ғана айтылатыны таңдандырмай қоймайды
«Ана», «ата», «аға» деген сөздердің әрқайсысы қай жағынан оқысаң да бір мағына беретіні ғажап қой.
Б.ғ.д
VII-V ғасырларда өмір сүр­ген дүние тарихының атасы Геродот өз жазбаларының бірінде: «Скиф таулары (Ұлытау) тұрғындары сақтар мыс пен алтыннан жауынгер киімдерін әсемдеген»
XVIII ғасырда Қазақстанды зерттеген ағылшын суретшісі Джон Кэстль қазақтардың мықты, қарулы, шыдамды, өте ақылды халық екенін айтқан
Осының бәрі бойымызға мақтаныш сезімін дарытады.
Қазақ халқы үшін Ұлытаудың орны бөлек екені белгілі.
Ұлықты ұғам Ұлытауды көргенде,
Тұрады әркез еңсесі биік өр кеуде.
Ұлытау ұран болыпты
бабаларыма,
Екіұдай дауда даласын
жауға бермеуге,
– деген әйгілі ақынымыз Кәкімбек Салықов «Ұлытауды жөн болады ар­дақтап, Қазағымның жерұраны ата­ған» деп өз бағасын береді.
Ұлытау жайлы жазылған еңбек­тер көп
Ілияс Есенберлин шығарма­ла­рының өзі неге тұрады! Киелі топы­рақтағы «Хан ордасында» халқымыз кешегі Керей, Жәнібектен бастап, Абылай, Кенесарыларды ақ киізге отырғызып, хан көтерді.
Елбасы – Нұрсұлтан ­Назарбаев ­­Ұлытауды ешқашан назардан тыс қалдырған емес
Кезінде Үкімет басшылығында отырғанда әлеуметтік жағынан артта қалған отыз аудан қатарына Ұлытауды да қосып, ауданның экономикалық -әлеуметтік жағынан жақсаруына мүмкіндік жасады
Нәтижесінде аудан шаруашылықтары толық электрлендірілді, көтерме жолдар пайдалануға берілді.
Мемлекеттің саясатына сәйкес жекешелендіру ісі де талаптағыдай жүргізілді
Бұл жұмыс 1991-1992 жылдары толық аяқталды
Аудандағы 200 мыңға жуық қой, 120 мыңдай ірі қара, 80 мыңдай жылқы 800-дің үстіндегі шаруа қожалықтарына, фермерлерге арнайы комиссия шешімімен тиісті үлестеріне сай бөліп берілді.
Аудан экономикасы жаңа қарқын­мен дамыды
1991 жылы ауданға италья­лық ірімшік, австралиялық ет өнім­дерін өндіретін құрал-жаб­дықтар әкелінді
Соңғысы Қаракеңгір ауылындағы 10 мың ірі қара бағылатын бордақылау алаңына орналастырды
Өнімдер ауданнан тыс көрші қалаларға жеткізілді
Немістің «Руртель» жүйесінің жақсылығын тұрғын­дарымыз көрді
Сымсыз телефон ар­қылы әр фермамен, әр қыстақпен байланыс жасауға мүмкіндік болды
Мәдени саладағы жетістіктеріміз де айтарлықтай еді
Бір ауданның өзінде онға жуық халықтық атағы бар театр ұжымдарының жұмыс істеуі көп жайтты аңғартса керек.
Көңілге жақсы әсер қалдырған мына сапарды да ұмыту мүмкін емес
1993 жылы қаңтарда аудан рес­пуб­ликамыздың атынан «Жезқазған­түстіметалл» өндірістік бірлестігімен бірге Францияның Тулуза қаласында өткен дүниежүзілік өндірістік көрмеге қатысты
Қажетті жасауларымен киіз үй тігілді
Келушілерге қазақтың салт-дәстүрінен көрініс көрсетілді
Біздің жұмысымыз көрмені ұйым­дас­тырушылардың көңілінен шықты
Мұның нақты дәлелі – біздің еліміз осы көрмеге тұрақты қатысып тұруға шақырту алды.
Тәуелсіздіктің алғашқы жылдары Ұлытау үлкен қуаныш үстінде болды
Бүкіл дүниежүзі қазақтарының бірінші құрылтайына қатысушылар Ұлытау жеріне табан тіреді
Оларды бастап келген Халифа Алтай мен Жазушылар одағының басшысы Қалдарбек Найманбаев еді
Екі жақ та мәре-сәре болдық.
Мына көрініс әлі күнге көз алдымнан кетпейді
Жасы үлкен апалардың бірі автобустан түсе сала шалғынға құлай кетіп: «Хадиша-ау, менің әлім келмей жатыр
Туған жеріме аунауға көмектессеңші» дегенде, сырттай қарап тұрған менің көзімнен жас шығып кетті
Осы кезде туған жердің құдіретін өзім тағы бір сезінгендей болдым.
Аудан орталығындағы алаңға жиналған қонақтардың бірі: «Мына Лениннің мүсіні неге тұр?» деп ескерткішті көрсетті
Менің аудан басшысы екенімді біліп бұл сауал әдейі қойылып еді
Мен қонағымызға алдағы жоспарымызды түсіндірдім
Бұл жерге қазақтың дара перзенттері, белгілі қаламгерлер Баубек Бұлқышев пен Мұқан Иманжановтың қатар тұрған ескерткіші қойылатынын айттым
Баубек те, Мұқан да Ұлытаудың түлектері
Баубек соғысқа қатысып, жауға тек қарумен ғана емес, жалынды жігерлі сөздерімен атой салған қаһарман
Екеуі жақсы жолдас болған
Соғыс кезінде бір-бірімен хат жазысып тұрған
Айтқандай, ескерткіш көп ұзамай бой көтерді
Ескерткіш авторы қазақтың атақты мүсіншісі Төлеген Досмағанбетов.
Қазақтың аяулы перзенті Мұстафа Өзтүріктің анасымен, отбасымен Ұлы­тауға келіп, аруақтарға тәу еткен әлі есімде
1992 жылдың ақпан айында еліміздегі жас ақындар айтысы Ұлытауда өткен
Оның басы-қасында Жүрсін Ерман, Шынболат Ділдебаев болған
Бүгінгі таңда көпшілікке аты мәлім айтыс ақындары сол жолы ел алдына өнер көрсеткен еді.
Тәуелсіздіктің алғашқы жылдары танымал ақын-жазушыларымыз Ұлытауға жиі ат басын тіреп тұрды
Олардың қатарында Шерхан Мұртаза, Камал Смайыл, Қадыр Мырза Әлі, Тұманбай Молдағалиев, Фариза Оңғарсынова, Ақселеу Сейдімбек және басқалар болды
Шерағаң Ұлы­тау­дағы үлгілі істер туралы орталық басылымдарда әлденеше рет жазды
Ілия Жақанов, Шәміл Әбілтаев туындаларына киелі жерді арқау етті
Тұрсынбек Кәкішов ағамыз «Ел астанасы болуға Ұлытау лайық» деп жазғаны да бар
Осының бәрі ұлы жердің қадір-қасиетін түсінгендік.
Жоғарыда тілге тиек еткен жақсы­лықтардың барлығы Тәуелсіздіктің арқасында келді деп толық сеніммен айта аламыз
Тәуелсіздік Ұлытауды баршаға танытты
Бабаларымыз бір­лік пен ынтымақ туын тіккен ұлы жердің қадірін бұрынғыдан да тереңі­рек біле түстік.
Тәуелсіздікке жету бар да, оны тұ­ғырлы ету бар
Мұның өзі көп жауап­кершілік жүктейді
Біз Ота­нымыздың, алтын бесік – туған елдің өміріміздегі орнын жақсы білуге тиістіміз
Бұл жолда жас ұрпақты отансүйгіштікке, патриоттыққа тәрбиелеудің маңызы зор
Ұлттық құндылықтарымыздың, әсіресе ұлттың басты өлшемі болып табылатын мемлекеттік тіл – қазақ тілінің қолданылу аясының кеңеюіне, нығая түсуіне үлес қосу – басты парызымыз.
Тәуелсіздік – басты байлығымыз
Туған еліміз – Қазақстан егемендіктің шұғылалы шуағына бөленіп, асқаралы асуларға көтеріле бергей.
Серік ТІЛЕУБАЕВ, 
Мәдениет қайраткері,
ҚР Ауыл шаруашылығы 
министрлігі қоғамдық 
кеңесінің мүшесі, Ұлытау ауданының Құрметті азаматы
