Тарихта Мөңке аттас адамдар болған
Олардың ішінде есімі тарихта қалғандарының бірі – 1251-1259 жылдары хан болған Мөңке
1300 жылдары Орманбет хан тұсында өмір сүрген Мөңке мен біз айтып отырған Шекті Мөңке би де өмірде болған

Ал алғашқы Мөңке би туралы деректер жоқтың қасы
М.Ж.Көпеев Ноғайлы Мөңке ­Орманбет ханның тұсында өмір сүрген дегенді ат-үсті атап өтеді
Басқа дерегі жоқ
Ол айтты деген сөздерді білімдар Н.Наушабаев Шекті Мөңке биге телиді
Толғауға зейін салсаңыз, оның Орманбет ханның емес, Шекті Мөңке бидің тұсында айтылуы мүмкін екенін бірден пайымдайсыз.
Осы орайда қазақ әдебиеті тарихынан мынаны мысалға келтіре кетсек, Мұхтар Әуезовтің «Әдебиет тарихы» (1927 жылы жазылған) атты еңбегінде Асан Қайғы Абылай хан тұсында өмір сүрсе керек делінеді.
М.Әуезов мынадай дерек келтіреді
«Сол Асанның өз аузынан шыққан сөзге қарасақ, Асан Абылайдың тұстасы болмаса да, сол Абылай алдында аз-ақ бұрын өмір сүрген адамға ұқсайды
Өйткені Асанның қатты қиналып айтқан сөзі заман жайлы туралы, қиналған заман, қазақтың орысқа бағынуы жақындап қалған мезгілі»
(Әдебиет тарихы» Алматы
Ана тілі
1991 ж
199 бет).
Бірақ кейін Асанның Абылай ханның тұсында емес, Әз Жәнібектің тұсында өмір сүргені ғылымда дәлелденді
Ғұлама адамның жаңылыс басуының өзі үлкен сабақ
М.Әуезов адамына қарап сөзін алмай, сөзіне қарап адамын алып отыр.
Мұнан соң қилы-қилы заман болар,
Заман азып, заң тозып, жаман болар.
Қарағайдың басына шортан шығып,
Бабалардың дәурені тәмам болар.
Ол күнде қарындастан қайыр кетер,
Ханнан күш, қарағайдан шайыр кетер.
Ұл, қызың орысқа бодан болып,
Қайран ел, есіл жұртым сонда не етер, – дегенді М.Әуезов Асан Қайғыға телиді
1782 жылы қайтыс болған Бұқар айтты десе сенуге болар, бірақ 1330-1450 жылдар шамасында өмір сүрген Асанға таңуға келмейді
Ол кезде орыс тарапынан ондай үрей туа қоймағаны анық
Асан Қайғыны жете зерттеген Ханғали Сүйіншәлиев, Мұхтар Мағауиндер бұл сегіз жолды Асандікі демейді
Демейін деп отырған жоқ, қисынға келмейді, жобаға соқпайды
Сондықтан да, зерттеу еңбектеріне енгізбеген
Егер бұл жолдарды шынымен де Асан Қайғы айтқан болса, оның М.Әуезов жазғандай, расында да Абылай тұсында немесе соның аз-ақ алдында өмір сүргені.
М.Әуезов Әз Жәнібек ханның уақыты туралы және былай дейді: «…ол кезде қазақ елінің алдында орысқа қарау деген мәселе туған да емес
Ешбір жанның басына ондайлық суық ой келген емес» (199-бет).
Қысқасынан қайырғанда, Әз Жәнібек тұсын­дағы Асанның бұлай деуі де қисынға келмейді.
Хош
Мөңке биге оралайық
Кіші жүздің Шөмекейі мен Жетіруы арасында Мөңке деген би жоқ
Шежіре бойынша таратып беруге болады
Бұл екі рудан (Жетіру жеті рудан құралады) тараған бүгінгі ұрпақтар, рулары бөлек болса да, Шекті Мөңке биді атамыз деп санайды
Әрине, ұлы адам – көпке ортақ
Мөңке бидің бір әйелі Төртқараның (Әйтеке бидің руы), бір әйелі Шөмекейдің қызы
Шөмекейден тараған ұрпақ Мөңкені атамыз деп айтуы әбден заңды
Би, әулие адамды жездеміз дегеннен гөрі, бабамыз деген жарасымды
Шөмекейлер негізінен Ақтөбе облысының Әйтеке би, Ырғыз аудандарында тұрақтаған
Ырғыз Торғаймен шектес
Мөңке би туралы шөмекейлердің аузынан естігендерін арқалықтардың Шөмекей Мөңке айтқан екен деуі әбден мүмкін.
Тегінде Ноғайлы Мөңке, Ақыр Мөңке, Шекті Мөңке дегендер бір адам
Дәлел қайсы дейсіз ғой.
Бұхара, Қоңырат, Хорезм төңірегіндегі қазақтардың Шекті Мөңкені Ақыр Мөңке атауының себебі бар
Шекті Мөңке биді аталмыш елдердегі жұрттар да жетік білген
Өйткені қазіргі Ақтөбе облысының Шалқар ауданындағы Бозой ауылына Өзбекстан шекарасы тиіп тұр
Мөңке бидің негізгі тұрақтаған өңірі және оның қазіргі ұрпақтары тұрып жатқан жер Шалқар ауданы
Бұхара – Орал газ құбырында еңбек ететін ауылдастар Бұхарадан талай Тілеудің (Мөңкенің әкесі), талай Қабақтың (әкесі бір, шешесі бір Тілеудің туған ағасы) бүгінгі ұрпақтарын кездестіргенін айтып келді
Әйгілі Көтібар батырдың тойына Қарақалпақстаннан зиялы қауымнан құралған делегация келді
Сол азаматтардан «Сіздің жақта Ақыр Мөңке деген болған ба?» деп сұрағанымызда, Ақыр Мөңке деп жүргеніміз – Шекті Мөңке ғой деген жауап алдық.
Ендеше неліктен Ақыр Мөңке аталады? Себебі Мөңке жөнінде сөз болса, алдымен оның ақырзаман туралы болжаулары еске түседі
Осыған байланысты Ақыр Мөңке атанған
Оның үстіне Өзбекстан аумағында Шектіні айтпай, өздеріне ұнаған «Ақыр» сөзін қосуы әбден мүмкін
Асанға «Қайғы» сөзінің қосылып айтылғаны секілді бұл да
Осы жерде Тілеудің ағасы Қабақтың, Шектінің ішінде аға баласы атанған Жақайымның сүйектері Өзбекстанда Шыршық өзенінің бойындағы Аққайнар деген жерде жатқанын да айта кету керек.
Кейбір ғалымдар «М.Ж.Көпеев ел жұртқа Ноғайлыдан шыққан Мөңке би деп танытқан…» деп бастайды әңгімесін
Шектіге Ноғайлының қандай қатысы бар деп ойларсыз
Қатысы бар
Шекті Мөңке би Ноғайлының қанынан жаралған.
Мөңкенің ұрпақтарын, мейлі ол бала болса да, «Сен Мөңке әулиенің ұрпағысың
Арғы аталарың — Мұса хан, Ер Едіге, сондықтан жоғары шық» деп, құрметтеуші еді ауылдың қариялары.
Сондай-ақ ауылдастар аруаққа ауыр тиер деп Мөңке ұрпақтарына қатты сөз айтпайтын
Әлі де солай
Әңгіме божырамай, түсінікті болуы үшін Ж.Дәуренбекұлы мен С.Құттыбайұлы 1992 жылы Алматы қаласындағы «Рауан» баспасынан кітап етіп шығарған «Алты ата Әлім» атты шежіреден үзінді келтірген жөн болар.
«Жаманақтың (Шектінің шын аты – Б.К.) үлкен ұлы Шыңғыс жылқы қайырып жүріп, өлім халінде талықсып жатқан балаң жігіттің үстінен шығады
Аузына су тамызып, есін жиғызып ­ауылына алып келеді
Шыңғыс бала тауып алғанын хабарлап, оны сүтке шомылдырып, асықты жілік ұстатып, өзіне бала қылып жеке үй тігіпті
Балаң жігіт өзінің аты-жөнін, шыққан тегін айтпапты да араларында Мәку атала бастапты
Оған Зеріп атты ақылды қызды алып береді, бірақ көп ұзамай жігіт дертке ұшырап қатты науқастанады
Жігіт өзін ауру меңдей бастаған соң, өлерін біліп Шыңғысқа бар шындығын айтады
Өзінің атының Қалу екенін жасырмайды
Әкесінің аты Сирақ екен
Сирақтың әкесі атақты ноғайлының Мұса ханы екен
Оның бәйбішесінен Сирақтан басқа Орақ, Мамай, Алшағыр туған
Тоқалдан Мұса ханның жеті баласы болады, үлкені Ысмайыл екен
Мұса хан өліп, Орақ хан болып тұрғанда Ысмайыл бастаған жақтастар Орақты айламен өлтіреді
Ысмайыл хан болу үшін енді Орақтың ұлдары Қарасай, Қазидан құтылудың жолын ойлайды
Сөйтіп жүргенде алыс жұртта ілім іздеп оқудан қайтып келе жатқан Орақтың үшінші ұлы Айдынділмаш елге жақындағанда жас Қалуды ертіп, Ысмайыл алдынан шығады
Жол үстінде Айдынділмаштың садағын алдап түсіріп, оны Қалуға беріп өлтіртеді
Енді Қалуды өлтіру үшін Қырымнан жаугершіліктен қайтқан Қарасай, Қазиға хабар жібереді
Қалу өзінің алдауға түскенін біліп және кінәсін түсініп басының ауған жағына кете береді
Ол кезде Ноғайлы елімен Кіші жүздің елі қатар қоңсылас жұрттар ғой
Міне, осы Қалуды Шыңғыс тауып алған.
Өз басынан кешкенді айтып берген Қалу өлім алдында жатып, әйелінің жүкті екенін, одан ұл туса атын Бөлек деп қоюды аманат етеді
Сөйтіп, Қалу Зеріпке үйленгеннен кейін, алты айдан соң қайтыс болады
Зеріп босанғаннан кейін баланың атын Бөлек қояды, өзіне тең көріп, Жаманақтың бір ұрпағы деп қабылдайды
Мұндағы Мұса хан, Орақ, Мамай, Қарасай, Қазиларға қатысты халықта «Мұса хан», «Орақ-Мамай», «Қарасай-Қази» атты жырлар бар.
Сол Бөлектен Айт және Бұжыр деген екі бала туады
Айттан Тілеу мен Қабақ, Бұжырдан Назар мен Шүрен тарайды
Айтұлы Тілеу Күлтөбеде сөз алған, Әз Тәукені хан сайлауға қатысқан батыр әрі қайраткер
Ол ел басына күн туғанда баласы Жолдыаяқты, інісі Қабақұлы Қалдыбайды ертіп, 17 мың қолды бастап, қазақ елінің астанасы Түркістанға барып, Тәуке ханның алдынан өтіп, 1681 жылы Сайрам соғысына кірген
1684 жылы сол соғыста мерт болған
Киелі Түркістанда мавзолейде жерленген
Есімдері қасиетті кесененің қабырғасында жазулы тұр.
Ақтөбе, Түркістан қалаларында Тілеу – Жолдыаяқ батырлар және Қалдыбай батыр атында екі бірдей көше бар
2015 жылы Ақтөбе қаласында Тілеу батырға, сол жылы Шымкент қаласында Тілеу-Жолдыаяқ батырларға ескерткіштер қойылды.
Тілеу мен Қабақтан Қалдыбай хан, Әзберген хан, Сары Шонай, Қаражігіт, Мырзағұл билер мен Сарышолақ шайыр, Батақтың Сарысы, Таразы, Әлима сынды ақындар, атты ұранға айналған Бақтыбай, «Айман-Шолпан» жырындағы Көтібар мен Есет, Қарағұл, Ерназар, Бекет батырлар шыққан
Ал атақты Сәңкібай батыр, Құдайберген, Ахмет, Ғазиза Жұбановтар – Назардың, Нұрпейіс Байғанин Шүреннің ұрпақтары.
Мұса ханның Едігенің ұрпағы екені тарихтан белгілі
М.Тынышпаевтың 1925 жылы Ташкент қаласында шыққан «Қырғыз – қазақ халқының тарихына материалдар» атты еңбегінде тайға таңба басқандай етіп көрсетілген
Ендеше сүйегі ноғайлы Шекті Мөңке би неге Ноғайлы Мөңке би деп аталмасқа? Елдегі қатар-құрбылар кейде Мәкудің ұрпақтарымен «Нағыз қазақ – біз, сендер – ноғайсыңдар» деп қалжыңдасады.
Демек, әлгіндегі Мөңкелердің бәрін бір адам деуге негіз бар
Сондай-ақ мынадай дәлелдерге ­назар аударайық
Алты арысымыздың бірі Жүсіпбек Аймауытовтың 1925 жылы Ташкент қаласында жеке кітап болып басылып шыққан «Ел қорғаны» атты пьесасында мынадай жолдар бар:
…Жарықтық Мөңке би болжап кетті ғой.
Жас баладан биің болар,
Жас балшықтан үйің болар.
Ат жақсысы арбада болар,
Жігіт жақсысы саудада болар, – депті ғой өтерінде
(Ж.Аймауытов
Шығармалары
Алматы
Жазушы
1989
430 бет)
Пьесадағы оқиға Ақтөбе өңірінде, Кіші жүздің арасында өтеді
Сондықтан мұндағы Мөңке бидің Шекті Мөңке би екеніне еш күмән жоқ.
Енді ғұлама ғалым Ахмет Байтұрсын­ұлын қарайық
1926 жылы жарық көрген «Сауат ашқыш» атты еңбегінде Шекті Мөңке би деп атап көрсетіп, бір билігін мысалға келтіреді
Толық нұсқасы былай:
«Шекті ұлы Мөңке би жеті жасында билік айтып, кісі құны дауды бітірген екен дейді.
Бір судың бойына бір бай ауылы келіп қонады
Су бойында бір топ бала ойнап жүрсе, балаларды келіп, ауыл иесі ақсақал қуалайды
Байдың астындағы асаулау байтал екен
Балалардың біреуі атын үркітіп қалғанда, байдың бөркі басынан ұшып, байталдың алдына түскен кезде, байтал тулап, бай жығылып, жан тапсырады.
Байдың елі балалардан құн алмақ болып жиылады
Үш күн, төрт күн жатады
Бітімге келе алмайды
Сөйтіп, дағдарып тұрған уақытта бір тайға мінген жеті жасар бала келеді
Бала қарап тұрады да, бұл жұмыстың билігін маған берсеңіздер, мен бітірейін дейді
Бала бір айтады, екі айтады, оның сөзіне баласынып ешкім құлақ аспайды
Ақырында ақсақалдар дағдарып: «Осы қой асығы демеңіз, қолыңа жақса сақадай, жасы кіші демеңіз, ақылы жақса атадай» деген қайда? Манағы бала кімнің баласы екен? Тауып әкеліңдерші» деп іздетіпті
Сұрастырып, баланы тауып әкеледі
Өзін Мөңке деп таныстырған бала:
«Билікті маған берсеңіздер, менің айтатын билігім мынау дейді: «Ердің құны жүз жылқы, бұл істе тентек төртеу, әуелі ойнап жүрген бала тентек, екінші, оны қуған бай тентек, үшінші, үріккен байтал тентек, төртінші бастан ұшқан бөрік тентек
Төрт тентекке жүз жылқыны бөлу керек» дейді.
Сонда жүз жылқының үш бөлімі байдың өзіне түсіп, бір бөлігін ғана бала жағы төлейді
Жұрт бала билігіне ырза болады
Сол бала үш жүзге белгілі Мөңке би атанып, аты аспанға шығады».
Дәл осы нұсқа «Қазақ елінің қысқаша тарихы» атты бесінші сыныпқа арналған мектеп оқулығына да енгізілген (Алматы
Рауан
1996
144-145 беттер)
Бірақ мұнда рудан қашса керек, Шекті сөзін алып тастапты.
Бұхара, Қоңырат, Хорезм төңірегіндегі қазақтардың Шекті Мөңкені Ақыр Мөңке атауының себебі бар
Шекті Мөңке биді аталмыш елдердегі жұрттар да жетік білген
Өйткені қазіргі Ақтөбе облысының Шалқар ауданындағы Бозой ауылына Өзбекстан шекарасы тиіп тұр
Мөңке бидің негізгі тұрақтаған өңірі және оның қазіргі ұрпақтары тұрып жатқан жер Шалқар ауданы
Бұхара – Орал газ құбырында еңбек ететін ауылдастар Бұхарадан талай Тілеудің (Мөңкенің әкесі), талай Қабақтың (әкесі бір, шешесі бір Тілеудің туған ағасы) бүгінгі ұрпақтарын кездестіргенін айтып келді
Әйгілі Көтібар батырдың тойына Қарақалпақстаннан зиялы қауымнан құралған делегация келді
Сол азаматтардан «Сіздің жақта Ақыр Мөңке деген болған ба?» деп сұрағанымызда, Ақыр Мөңке деп жүргеніміз – Шекті Мөңке ғой деген жауап алдық.
1993 жылы «Қайнар» баспасынан жарық көрген «Шешендік шиырлары» атты жинақта да Мөңкенің Тілеудің ұлы екені жазылады
«Бірде Тілеу сегіз жасар ұлы Мөңкені ертіп жолға шығады
Қалың тұман түсіп, олар бағытынан адасып қалады…» деп басталатын осы кітаптағы әңгіме Қазақстан Республикасының Орталық ғылыми кітапханасында сақталған
Тек мұнда «ерте уақытта Кіші жүздің ішінде Мөңке дейтін білімді адам өтіпті
Оның әкесі Тілеу деген қарт кісі 8 жастағы Мөңкені ашамай ерге мінгізіп, атының басын жетелеп, көшкен елін қапталдай жүріп келе жатса, қалың тұман түсіп, келе жатқан бағытынан және көштен адасып қалыпты…» деп басталады
(№1281 папка, 2-дәптер)
Қазақстан Республикасы Орталық ғылыми кітапханасының директоры Г.Әбуғалиеваның 1999 жылғы 25 қарашада жолдаған Шекті Мөңке биге қатысты хаты және архивтік құжаттардың көшірмелері қолымызда бар.
Сондай-ақ Нұржан Наушабаевтың «Шекті Мөңке бидің сөзі» деген «Сары азамат, сардар бек…» деп басталатын толғауы да осы кітапханадағы №1067 бума, 5-папкада «Кіші жүздің ішіндегі Шекті Мөңке бидің сөзі» деген атпен латын әліпбиімен жазылып сақтаулы.
Қазақтың шешендік өнерін жете зерттеп, бір ізге салған Балтабай Адамбаев құрастырған «Шешендік сөздер» атты жинақта (Алматы
«Отау»
1992 жыл.) «Шекті Мөңке би Шеркеш Түрке би, тана Нұрке билермен кеңесіп отырып айтты деген сөздер» деп Мөңке бидің бірнеше толғаулары мен өлеңдерін келтіреді.
Шекті Мөңке бидің «Бұл, бұл үйрек…» толғауы «Сәуле» журналының 1924 жылғы №1 санында жарияланған.
Шекті Мөңке би туысқан қырғыз еліне де танымал болған
Мөңке бидің шығармашылығы қырғыздардың да зар заман ақындарына ықпал еткен
«Қырғыз зар заман әдебиетінің көшбастаушысы Қалығұл Бұйлашұлының «Ақырзаман толғауы» Мөңке бидің өлеңдерімен өте мазмұндас шығарма
Жердің тақыр болуы, ағайынның тасбауырлығы, әйелдің ерге теңелуі хақындағы тұжырымдар екеуіне де ортақ
Мөңке бидің айтқандары әр жерде, әр нұсқада жария­ланып жүрсе, Қалығұлдың «ақырзаманы» ел ақындарының антологиялық жинағына енген тұтас дүние» (Бауыржан Омарұлы
«Зар заман поэзиясы»
Алматы
Білім
2000.99 бет).
Танымал болатын себебі бар
Өйткені Мөңкенің шешесі Сұлу — қырғыздың қызы
Бір себептермен еліне белгілі Ақкісі дейтін басшысы бар қырғыз ауылы Алатаудан Кіші жүздің арасына көшіп келеді
Қалың шектінің ортасынан орын тебеді
Ақылды, дана Тілеу құдығын береді
Бір күні Тілеу жол жүріп келе жатып, атын суарып алу үшін Ақкісінің ауылына соғады
Келсе, бір құнан атан (кейбіреулер өгіз дейді) құдыққа түсіп кетіп, соны Ақкісінің Сұлу деген қызы шығарып алмақ болып жатады
Ат үстінде тұрған Тілеу арқанның бір ұшын ұстап, тартып шығарыпты
Атын суарып болып өз жөнімен жүре береді.
Жасы біразға келген Тілеудің қайратына сүйсінген Сұлу «Ойпырмай, ерткені иттің сырттаны екен, мінгені аттың тұлпары екен, өзі жігіттің сұңқары екен!» депті
Осыны сезгендей, қырдың үстіне шығып бара жатқан Тілеу бұрылып қарағанда, екі иығы қозғалмай, сақалы қос жауырынының ортасын жауып тұрыпты, яғни басы 180 градусқа бұрылыпты
Кейінірек Ақкісіге құда жібереді
Бірақ Ақкісі «Бізді кірме деп басынғаны ма, әлде Тілеу құдығын бұлдап отыр ма» деп ашуланыпты
Бірақ қыз жеңгелері арқылы «Әкем рұқсатын берсін, Тілеу жігіттің сұңқары екен» депті
Сол Сұлудан Мөңке туған.
Ал қырғыз ақындарының Шекті Мөңке биді жетік білуі құда-жекжаттық, нағашы-жиендік аралас-құраластықтан екеніне дау жоқ
Бұл күнде қазақтың бір руы секілді қазаққа сіңіп кеткен елдегі қырғыздар, яғни Ақкісінің ұрпақтары мөңкелермен нағашы-жиенді сыйласады
1996 жылы Шалқар ауданында осы қырғыздардан шыққан жоңғар соғысының батыры ержүрек Қайдауылға кесене тұрғызылып, ас берілді.
Ноғайлы Мөңке би, ақыр Мөңке би деген адамдар болды дейін десең, олардың тегі кімдер, тұстастары кімдер? Бұған жауап табу қиын
Ал Мөңке бидің өмір сүрген уақыты, оның замандастары туралы тарихи құжаттар жетіп артылады
Шекті Мөңке бидің Нұралыны хан сайлауға қатысқаны тарихи құжатта бар
1748 жылдың 5 қазанында Кіші және Орта жүз қазақтарына хан етіп тағайындау туралы император Елизавета ханымға жазған хатында «Шекті руының Бапы биі өз таңбасын басты
Осы рудың Бақтыбай биі, Мөңке биі …өз таңбаларын басты» деп жазылған (АВПР
Ресей ішкі саясатының архиві
Ф.122, д.8 лл
15 об-16)
Осы архивтегі Гуляевтың 1748 жылы жазған күнделігінен Шекті Мөңке биге қатысты басқа да деректерді кездестіруге болады
Әбіш Кекілбаев өзінің «Елең-алаң» атты тарихи романында Әбілқайыр ханның ордасына орыс елшісі келіп, соның құрметіне бас қосқан жиынға қатысқан елу бидің бірі Мөңке екенін жазады
Академик Ахмет Жұбанов «Сары» еңбегінде Сарының аталары да тегін болмаған дей келіп, шекті Мөңке бидің шығармашылығына тоқталып өткен («Замана бұлбұлдары»
А.Жұбанов, Алматы, «Жазушы», 1975 ж.).
Сырым батыр бата алған адамдардың бірі – 80 жастағы Шекті Мөңке би екен деген дерек Орталық ғылыми кітапханада сақтаулы (№137 папка, 6-дәптер) тұр.
Шекті Мөңке бидің заманы, тұстастары белгілі
Оның шамамен 1675-1756 жылдары өмір сүргеніне күмән жоқ
Дала философы әрі қоғам қайраткері екеніне дәлел жеткілікті
Айтып жүрген Мөңке билердің бәрі бір ғана Мөңке Тілеуұлы екені анық.
Бердібай КЕМАЛ
АҚТӨБЕ
