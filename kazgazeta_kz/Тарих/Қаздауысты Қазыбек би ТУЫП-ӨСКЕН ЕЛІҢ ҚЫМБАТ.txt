Қазақ халқының қабырғалы биі Қаздауысты Қазыбек бидің туғанына  350 жыл толуына арналған мерейтой бидің ата қонысы – Егіндібұлақ ауылында өтті
Мерейтойға Қазақстан Республикасының Мемлекеттік хатшысы Гүлшара Әбдіқалықова бастаған Парламент депутаттары, мемлекеттік орган жетекшілері, қоғам қайраткерлері, зиялы қауым өкілдері қатысты
Қазыбек би ескерткішінің алдына гүл шоқтарын қойды
Баба рухына дұға оқылды
Балқантау бауырындағы Қойшыбай бөктерінде жүзге тарта  киіз үй тігілді
 
Той шымылдығы «Қаздауысты Қазыбек би» атты театрландырылған қо­­йылыммен ашылды
Мемлекеттік хатшы Г.Әбдіқалықова Қазақстан Президенті Н.Назарбаевтың құттық­тауын жеткізді
Құттықтауда: «Халқы­мыз­дың үшем биінің бірі Қазыбек бидің 350 жылдығымен құттықтаймын
Біздің тарихымызда ұлы шешен, қоғам және саяси қайраткер Қазыбек бидің есімі алтын әріппен жазылды
Тәуке ханның тұсында, Қазақ хандығы енді аяғынан тұрып келе жатқанда үш бидің бірі Қазыбек би әділдігімен халыққа аңыз болып тарады» делінген
Сонымен қатар тәуелсіздіктің арқасында ата-бабамыздың арман-мұраты орын­далғаны, ел бірлігі арқылы бола­шағымыз жарқын бола түсетіні және «Рухани жаңғыру» бағдарламасын жүзеге асыру барысында жоғалтқанымызды қайта жаңғыртудың мүмкіндігі айтылды.
Қарағанды облысының әкімі Ерлан Қошанов өз құттықтауында: «Елбасы айтқан біртұтас ұлттың перзенттерін тәрбиелеу үшін біз Қазыбек бидің бейнесін мемлекетшілдік деңгейде қарастыруымыз қажет» деді.
Баба мерейтойына ұрпақтары үлкен үлес қосты
Егіндібұлақтың тумасы, Астана қаласының тұрғыны Ғани ­Омаров Қазыбек би стеласын тұрғызды
Балалар ойын алаңы пайдалануға берілді
Полигон құрбаны, дарынды суретші Кәріпбек Күйіков аталмыш селодағы тарихи өлкетану мұражайына «Қаздауысты Қазыбек би» атты тақырыптағы туындыларын тарту етті.
Тойға Қазақстанның Еңбек Ері, КСРО халық әртісі Асанәлі Әшімов, Парламент Мәжілісінің депутаты Қуаныш Сұлтанов, мемлекет қайраткері Оралбай Әбдікәрімов, тұңғыш ғарышкер, Кеңес Одағының Батыры, Қазақстан Республикасының Халық Қаһарманы Тоқтар Әубәкіров, ТҮРКСОЙ ұйымының бас хатшысы Дүйсен Қасейінов, қоғам қайраткері Аманкелді Ермегияев келді
Жамбыл, Шығыс Қазақстан, Маңғыстау, Қызылорда облыстарының, Алматы қаласынан меймандар да қуанышқа ортақтасты
Мерекелік концертте еліміздің таңдаулы әншілері, биші-күйшілері өнер көрсетті
Қазақ күресі және аламан бәйгенің жанкүйерлері көп болды
Олардың жеңімпаздарына көлік тігілді
Жастар алтыбақан тепті.
Түске қарай «Қаздауысты Қазыбек би жолымен: Табаларға тағзым!» атты халықаралық автокеруен жолға шықты
Автокеруеннің мақсаты – Қаздауысты Қазыбек бидің рухына тағзым ету, сапар кезінде қала және елді мекендерде мәдени іс-шаралар ұйымдастыру, бидің өмірі мен мемлекеттік саяси қызметін халық арасында кеңінен насихаттау
Автокеруен Егіндібұлақ селосынан ­басталып, Қарқаралы қаласы – Ботақара кенті – Қарағанды қаласы – Атасу кенті– Жезқазған қаласы – Сәтбаев қаласы – Ұлытау ауданы – Қызылорда қаласы – Арыстан Баб кесенесі – Түркістан қаласы – Ташкент қаласы – Науаи қаласы – Шымкент қаласы – Тараз қаласы – Балқаш қаласы – Ақтоғай ауданы – Ақсу-Аюлы кенті – Қарағанды қаласында аяқталады
Автокеруен құрамына танымал өнер және қоғам қайраткерлері, Қаздауысты Қазыбек бидің ұрпағы, тарихшылар, жас ақындар, журналистер, дәстүрлі әншілер, күйшілер енген.
Қарағанды қаласындағы Кеншілер­дің Мәдениет сарайында айтыс өтті
Залда ине шаншар жер болмады
Орал қаласына Жансая Мусина, Қытай Халық Республикасынан Ұларбек ­Минатхан, Моңғолия мемлекетінен Серік Қуанған, Қырғызстан республикасынан Баян Акматов, Қарағандыдан Аманжол Әлтаев, Айтбай Жұмағұлов, Дидар Қамиев, Мақсат Ақанов, ­Астана қаласынан Серікзат Дүйсенғазы, Арқалық қаласынан Айбек Қалиев, ­Алматыдан Рүстем Қайыртайұлы, ­Ержан Әміров Қызылордадан Мұхтар ­Ниязов, Мейірбек Сұлтанхан, Керекуден Асыланбек Шұғанаев, Семейден Сара Тоқтамысова қатысты.
Айтысты Қазақстанның еңбек сіңір­ген қайраткері, айтыс ақындары мен жыршы-термешілердің халықаралық ода­ғының төрағасы Жүрсін Ерман жүргізді.
Қарағанды облысының әкімі Ерлан Қошанов:
– Сарыарқа әнші-күйшілердің ғана емес, айтыстың да мекені
Біз ақындардан сапалы айтыс күтеміз
Халықтың жадында қалар әдемі теңеулер, жақсы ұйқастар күтеміз
Бүгінгі әділқазылар шешімі мен халықтың шешімі бір жерден шықса деген бір ғана тілегім бар
Бүгінгі айтыс Қазыбек биге арналған айтыс
Қазыбек би әділдіктің символы
Сондықтан айтыс әділ болады деп ойлаймын, – деп жүйріктерге жеңіс тіледі.
Айтыс қорытындысында қазылар алқасының шешімімен қарағандылық Аманжол Әлтаев бас жүлдені (3 млн теңге) жеңіп алды
Қытайдан келген Ұларбек Минатхан бірінші (1,5 млн теңге), қарағандылық Дидар Қамиев екінші (1 млн теңге), батысқазақстандық Жансая ­Мусина мен қызылордалық Мейірбек Сұлтанхан үшінші (750 мың теңге) орынға ие болды.
Жұлдыз РАЙЫМБЕКҚЫЗЫ
