Арықбай Ағыбаев, заң ғылымдарының докторы, 
әл-Фараби атындағы ҚазҰУ-дың профессоры, Қазақстанның еңбек сіңірген қайраткері
Конституцияға сәйкес Қазақстан Республикасы демократиялық, зайырлы, әлеуметтік, құқықтық
мемлекет
Құқықтық мемлекеттің негізі атқаратын қызметі қоғамдық өмірдің барлық салаларын заң, әділетті құқық нормасымен ретке келтіру, басқару, қызмет көрсету
салаларында заң талаптарын басты басшылыққа ала
отырып, адам, қоғам, мемлекет мүддесіне адал қызмет атқару болып табылады.
Өйткені құқықтық норма-әділет жо­лы, адам, қоғам, мемлекет мүддесінің үйлесті­рушісі, заңдылық пен демократияның да­му негізі
Осыған орай Президент 2012 жыл­ғы Назарбаев университетіндегі «Қазақ­стан білім қоғамы жолында» атты дәрі­сін­де Қазақстанның өркендеуі, гүлденуі, дүние­жүзінде алдыңғы қатарлы мемлекет санатында көрінуі үшін құқықтық сауаттылықты, тәрбиені, сананы жетілдіру қажеттілігіне басты назар аударылғаны баршаға аян
Еліміздің әрбір азаматы өз құқығын, бостандықтарын, міндеттерін білуі тиіс, әрбір азамат құқық нор­маларын, заңдылық талаптарын берік ұста­нуы керек
Сонда ғана мемлекетіміз саяси, экономикалық, әлеуметтік тұрғыдан дамып, тәртіп нығаяды.
Тәртіп барлық жетістіктердің қайнар көзі, негізі Президент дәрісіндегі осы айтылған идеяларды жүзеге асыру үшін не істеуіміз керек деген сұрақ туындайды
Ол үшін – отбасында, балабақшада, орта мектепте, жоғары оқу орындарында құқықтық тәрбие, білім беруді заман талабына сай жетілдіру қажет
Әрбір отбасы бала тәрбиесінде дәстүрлі әдет-ғұрып заңдарының тиімді жақтарын ұрпақтар санасына сіңіріп, оларды заңды құрметтеуге, әділеттілікке, турашылдық жолға түсетіндей етіп тәрбиелеуі тиіс.
Орта мектепте оқылатын құқық негіздері пәнін қайта сапалы түрде дайындап, Қазақ­станның негізгі заңы Конституциясына негіз­деп шығару керек, осы пәнге бөлінген сағат санын көбейтіп, бір жүктемеге толтырып, дәріс беретін пән мұғалімінің арнаулы заң білімі болуына талап қойған жөн
Өйткені білім сапасы ұстаздың мамандығына, білгірлігіне тікелей байланысты.
Жоғары оқу орындарында қазіргі кезде «Мемлекет және құқық негіздері» пәні балама пән ретінде оқытылады, яғни студенттердің қалауы бойынша оқу жоспарына енгізіледі
Бұл дұрыс емес
«Мемлекет және құқық негіздері» пәні барлық жоғары оқу орындарының оқу бағдарламасында міндетті түрде оқытылатын пән болуы қажет
Президент дәрісінде, сон­дай-ақ Президенттің «Жалпыға Ортақ Еңбек Қоғамына қарай 20 қадам» атты мақаласында да құқық негіздері оқу құралын даярлау, жо­ғары білімді оқу орындарын бітірген жас­­тардың құқықтық білімді меңгеру қажет­тілігі нақты көрсетілген
Осыған орай осы аталған пән бойынша жаңа оқу құралын дайындау қажеттілігі өзінен-өзі туындап отыр
Құқықтық білімді жетілдіру саласында бұқаралық ақпарат құралдарының маңызы да ерекше
Елімізде құқықтық сауаттылықты насихаттайтын арнау­лы телехабар арнасы да қажет.
Құқықтық білімді, сананы, тәрбиені же­тілдіру – кең-байтақ Қазақстанның барлық жерінде үздіксіз, жоғары деңгейде жүзеге асырылуы керек.
Білім берудің негізгі көзі – білікті ұстаз еке­­ні ақиқат және осыған орай заңгерлер даяр­­лайтын оқу орындарында ұстаздық қыз­метке алғанда, ең алдымен, олардың өзі оқы­татын пәннің шын мәніндегі білгірі екен­дігі, сот, тергеу, құқық қорғау қызметіндегі тәжі­рибесі, болашақ заңгерлерді әділеттілікке тәр­биелейтін өзіндік адами қасиеттері, дә­ріс берудегі шешендік ерекшеліктері бас­ты назарға алынуы керек
Оқытушыларды конкурстық негізде қызметке алғанда оларды, ең алдымен, студенттерге дәріс оқытып, бі­лім деңгейі туралы студенттердің де пікірі бас­шылыққа алынғаны жөн
Өйткені қазір ғылыми дәрежесі барлар көп, ал студенттерге дәріс беру, шынайы ұстаз болу өте жауапты іс
Жоғары білімді заңгерлердің білім саласы тиісті дәрежеде болса, мемлекетімізде заң­дылық пен құқық тәртібі де биік деңгейде болады
Сонда ғана біз алдыңғы қатарлы 30 мемлекеттің қатарынан орын аламыз.
Қазақстан Республикасының Президенті биылғы – 2014 жылғы Қазақ­стан халқына Жолдауында елімізде білім­ді ма­мандар даярлаудың аса маңызды мем­ле­кеттік міндет екендігі ерекше аталып кет­ті
Тәу­елсіздік алған 22 жылдың ішінде Қазақ­стан Республикасында білім беру жүйесін жетіл­діруге байланысты бірнеше реформа­лар іске асырылды.Өйткені білімді адам өз бойындағы жеке қабілеттерін дамытып, өзі таңдаған мамандығының кәсіби иеге­рі болуға, сөз жоқ, өз елінің лайықты аза­маты болуға ұмты­лады.Білімді азамат үлкендерге құрметпен қарауға, өз ортасында қарым-қатынас кезінде әдептілік таны­тып, дөрекілік көрсетпейді жә­не кемтар адамдарға жанашырлық көрсе­тіп, мүм­­кіндігінше қамқорлық жасайды
Бі­лім­­ді­лік-парасаттылықтың, мәдениет пен адам­гер­шіліктің үлгісі, адамның және аза­маттың құ­қықтары мен бостандықтарын құрметтеудің негізі.
Қазіргі уақытта Қазақстанның 131 жоға­ры оқу орындарында жарты миллионнан астам жас түлектер білім алуда
Көптеген жо­ғары оқу орындарында заңгер мамандары дайындалуда
Оның көпшілігінде, әсіресе аграрлық, техникалық, медициналық оқу орын­дарында, жекеменшіктегі жоғары оқу орында­рында заңгерлік мамандыққа даярлау дәстүрге айналған
Бұлардан басқа ішкі істер, мемлекеттік қауіпсіздік, қаржы по­ли­циясы, қылмыстық атқару жүйесі органдарында да салалық заңгерлер мамандары даярланады
Сот органдары үшін Басқару академиясында магистрлер даярлайтын арнайы институт көп жылдан бері қызмет атқарып келеді
Өйткені Конституцияға сәй­­кес Қазақстан демократиялық, зайырлы, әлеуметтік, құқықтық мемлекет.Тәуелсіздік алғаннан кейін елімізде заң білімін білуге құш­тарлық күшейді, құқықтық мемлекеттің барлық қызметі заңнамалар арқылы іске асырылады.Тиісінше құқық қорғау, сот органдары қызметкерлерінің басым көпшілігі заңгер мамандарынан құралады.Бұлардан басқа мемлекеттік билік органдары мен мекемелерде, мемлекеттік емес ұйымдарда, қоғамдық бірлестіктерде де заңгер лауазымы баршылық
Ел Конституциясына сәйкес құқықтық мемлекет болып саналатындығымызға сәйкес адам, қоғам, мемлекет арасындағы әртүрлі қоғамдық қатынастардың нақты іске асырылуы заңгерлік білімі бар мамандардың атқаратын қызметіне тығыз байланысты
Осы заңгерлік қызмет атқаратын мамандардың кәсіби біліктілігі өз дәрежесіне сәйкес болса, олардың қызметі мінсіз болары ақиқат.
Қазақстанда заңгер мамандығын даярлайтын оқу орындары тым көп
Мемлекеттік, жекеменшік оқу мекемелерінде заңгер мамандығы бойынша маман даярлау жарысқа түскендей болып кетті.
Мемлекет мүддесі үшін қанша заңгер кадрлар керек
Мемлекеттің қай саласында заңгерлер жетіспейді деген мәселемен ешкім айналыспайды, оның үстіне заңгерлерді мемлекеттік, мемлекеттік емес оқу орындары даярланғанымен олардың алатын дипломы – бір үлгідегі мемлекеттік болып саналады
Ал мемлекет осы заңгер мамандығын ал­ған­­дардың білім дәрежесінің белгіленген та­­лапқа сай келетінін қалай анықтайды? Әзір­ге бұл сауалдың жауабы жоқ
Осыған байланысты кәсіби білікті заңгер маманын даярлау үшін оқуға түсетін талапкерлерге талап күшейтілу қажет
Ол үшін заңгер мамандығын таңдайтындардың денсаулығына, осы ма­ман­дықты шын ұнатып қалайтынына, бо­лашақ мамандықтың адам, қоғам, мемле­кет мүддесі үшін айрықша қызметтік жағ­дайына түсіністікпен, жауаптылықпен қарай­тындығына назар аударған жөн.
Екіншіден, заңгерлік мамандыққа түсудің бірыңғай ұлттық тестілеуден алған бағасы кемінде 70 баллдан асқан жағдайда ғана оқуға қабылданса, білім сапасы арта түсер еді.Заң мамандығы бойынша оқитын студенттер оқу жоспарына сәйкес, курстық, дипломдық жұмыс жазып, қорғауға міндетті
Енді осы міндет қалай жүзеге асырылуда
«Егемен Қазақстан» газетінде жарияланған мақаласында Парламент депутаты М.Тіні­кеев: «Таяқ лақтырсаң экономист және заң­герлерге тиеді» депті (Егемен Қазақстан
№255
16.11.2013 ж.)
Осы мақаласында депутат М.Тінікеев студенттердің көбінің курстық, дипломдық жұмыстарды интернеттен көшіріп алатынын айтып, мұндай құбылыспен күрес жүргізу үшін жоғары оқу орындарына «Антиплагиат» бағдарламасын енгізуді ұсынады
Егер бұл бағдарламаны шындап қолға алсақ, елімізде тек білімді мамандар даярлау іске асырылады деп түйіндейді өз ойын Мәжіліс депутаты.
Студенттерге сапалы білім берудің негізгі кілті – білімді ұстаздар құрамына байланысты
Білімді ұстаздарды жұмысқа тарту, олар­дың адал еңбегін көтермелеу, ғылым, бі­лім саласында аянбай тер төгіп еңбек етуін қам­тамасыз ету әрбір жоғары оқу орнының басты міндеті
Бізде қазір біреу ректор, декан, кафедра меңгерушісі болса өз кадрларын жұмысқа тарту, білімді ұстаздарды қызметтен шеттету сияқты жат құбылыстар көрініс тауып қалады
Мұндай іс-әрекет мемлекеттік қызмет жүйесіне жат құбылыс екендігі қатаң ескерілуі қажет.
Қазіргі кезде магистрлық дипломы бар оқытушылардың саны көбейді
Олар аға оқытушы деген атақ алып дәріс оқиды, курс­тық, дипломдық жұмыстарға, өндірістік-тә­жірбиелік істерге жетекшілік етеді
Жалпы, кез келген оқытушылық қызметке қабылдау конкурстық негізде, әділеттілік қағидасын бас­­шылыққа ала отырып жүзеге асырылса, бі­лімді ұстаздар сапасы артар еді, мұндай ретте тамыр-таныстық, жерлестікпен, сы­бай­ластықпен қызметке келетіндердің жо­лы да кесілер еді
Заңгерлер даярлайтын оқу орындарында оқитын студенттер мем­ле­кеттік тілдегі оқулықтар, оқу құ­рал­­да­ры­на, заң түсіндірмелеріне зәру, көп­те­ген заң мамандықтарын даярлайтын оқу мекемелерінің басшылары, ұстаздары мемлекеттік тілде дә­ріс бере алмаса да, бас­шы­лық жасай отырып, мемлекеттік тілдегі оқулықтар мен бағ­дарламалардың дайындалуына селқос қарайды
Міне, осындай немқұрайлылық орын алған жағдайда мемлекеттік тілдің өркендеуіне, сапалы құқықтық білімнің өз дәрежесінде көтерілуі оңай шаруа емес.
Жоғары оқу орындары оқытушыларының сапасын жақсарту үшін, қазіргі елімізде құқық қорғау органдарында жүргізіліп жатқан кезектен тыс мемлекеттік аттестаттауды үлгі­ге алып құқық пәндерінен дәріс беретін оқыту­шылардың министрлік, ректорат құрған тәуел­сіз комиссия арқылы кезексіз аттестаттаудан өткізу шараларын қолға алу керек.
Жалпы, еліміз бойынша білімді, білікті, әділеттің ақ жолын аттамайтын заңгер мамандарын даярлау керек
Бұл істе тиісінше мемлекеттік бағдарлама да жасалып, заңгер мамандарды даярлаудың тиімді жолдары айқындалса өте дұрыс болар еді.
