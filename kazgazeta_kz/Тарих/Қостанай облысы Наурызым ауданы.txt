Наурызым – аудан орталығы
Нау­рызым сөзінің этимологиясы белгісіз
Кейбір зерттеушілердің айтуынша, ол қалмақтың – «намырзын» сөзінен пайда болуы мүмкін
Ол қазақ тілінде күзек деген мағынаны білдіреді екен
Екінші мағынасы қарағай деген ұғымды да білдіреді
Соған қарағанда бұл сөздің негізгі түп тамыры түркілік сөздерден бастау алады
Қалмақтар бұл аймаққа 1601-1660 жылдары көшіп-қонған
Болжам бойынша бұл топонимнің мағынасы күзектегі қарағайлы белдеуге саяды.
Қыземшек – тау
Бұл сөздің шығу тегі белгісіз
Алайда кейбір деректер бойынша бұл сөз таудың құрылымына байланысты түсіндіріледі.
Ақмолакөл – көл
«Ақмола» және «көл» сөздерінің бірігуінен қойылған атау
Не себепті Ақмола деп аталғаны белгісіз.
Айсарықопа – көл
Көл атауының шы­ғу тегі қопа сөзімен тығыз бай­ла­­ныс­ты екенін байқаймыз
Осы тұр­ғыдан келгенде біз көл атауларының мән-мағынасын зерделеп, ғылыми зерттеу жұмыстарының нысанына айналдыруымыз керек
Мәселен, не себепті «Айсарықопа» деп аталды
Бұған қандай тарихи жағдайлар себеп болды деген мәселені әлі де терең зерттей түсуіміз қажет
Қазақстан топонимикасында көл, өзен атаулары жеткілікті
Әрқайсысының өзіндік сыры бар
Шығу тегі мен қалыптасу тарихы бар.
Жыланды – көл
Қолда бар деректер бойынша, көлдің атауы ондағы жыландардың көп болуымен байланысты
Жыланды деп аталатын көлдер Қазақстанның өзге де өңірлерінде кездеседі
Бұл атаулардың пайда болуы тікелей табиғи жағдаймен байланысты
Жыланды қазақтың дәстүрлі атаулар жүйесінде берік орын алған атау.
Жаркөл – ауыл
«Жар» және «көл» сөздерінің бірігуінен қойылған атау
Не себепті Жаркөл аталғаны белгісіз
Кейбір ғылыми деректерде көлдің ­атауы оның маңындағы жарлардың көп болуымен байланыстырылады
­Жалпы айта кетерлігі, көл атауларының тарихы туралы нақты деректер көп сақтала бермеген
Атаулардың лин­г­вистикалық, этимологиялық, мағы­налық жағына қарап, белгілі бір ақпарат алуға болады
Ол жердің ерек­шелігіне, құрылымына байланысты сол атаулардың өзінде-ақ көптеген мәліметтер бар.
Байназарқожа – өзен
Көлдің не себепті «Байназарқожа» деп аталғаны туралы нақты тарихи деректер жоқ
Бәлкім, бұл көлдің жағасында Бай­назарқожа деген адамның ауылы қо­ныстанып, кейіннен көл сол кісінің есімімен аталып кеткен шығар.
Асансор – көл
Асан және сор сөз­де­рінің бірігуінен пайда болған
Кісі есі­мімен байланысты қойылған атау
Бірақ бұл әлі де зерттей түсуді қажет етеді.
Сарымойын – көл
Атаудың этимологиясы белгісіз
Жалпы, Наурызым ауданының аумағында көптеген өзендер мен көлдердің бар екені белгілі
Атап айтар болсақ, Жақсыбай, Данабике, Балтайсор, Бейсенсай, Үлкен-Дәмді, Шолақ-Дәмді және т.б
Сонымен қатар Бошай, Босқасқа, Жыландытау, Інқұдық, Қарғалытау, Қызбел, Наурызым-Қарағай, Сарыадыр, Сүңгір, Сыпсыңағаш, Терсек-қараға және т.б
тау, адыр, қырат атаулары кездеседі
Бұл атаулардың пайда болуы­на байла­ныс­ты нақты мәліметтердің жоқ­ты­ғынан біз олардың сырын осы атау­ларға қарап топшылаймыз, яғни көл орналасқан жердің табиғи ерекшелігі; ауасы, жердің құрылымы, көл мен тау пішіндерінің белгілі бір фор­маға ұқсастығы; кісі есімімен бай­ла­­ныстылығы; ол жерді мекен еткен ел­дің руы; сол елден шыққан атақты би-шешендердің, батырлардың есімдері; көлмен байланысты орын алған бел­гілі бір тарихи оқиғалар және т.б.

«Қостанай облысының тарихи 
топонимикасы» кітабы бойынша 
дайындаған өлкетанушы 
Молдияр СерікбаЙҰЛЫ
