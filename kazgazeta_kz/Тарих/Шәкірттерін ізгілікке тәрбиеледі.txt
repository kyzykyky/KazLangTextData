«Ана тілі» газетіндегі «Сандықта сақталған сурет» айдарын үзбей оқып тұрамын
Оқи келе, өзім де бір сурет және оның кейіпкері туралы шағын мақала жазуды жөн көрдім

Суретте менің атам Нығман Нәбиев бейнеленген
Бұл суретке ол Семей қаласында түскен екен
Біз үшін құнды жәдігер ұзақ уақыт бойы әжемнің сандығында сақталып келді.
Атам 1924 жылы Шығыс Қазақстан облысы, Зайсан ауданында дүниеге келген
Әке-шешеден ерте қалып, 1936 және 1940 жылдар аралығында Балалар үйінде тәрбиеленген
Балалар үйі директорының жазған мінездемесінде ол өзін тек жақсы жағынан көрсеткені, қоғамдық жұмыстарға белсене араласқаны туралы айтылады.
Ұлы Отан соғысы басталғанда майданға аттанып, соғыстағы ерлігі үшін ІІ-дәрежелі орденмен марапатталды
Ауыр жарақаттануына байланысты елге оралады
Госпитальге түскені туралы берілген анықтамада: «…Ранен осколком авиа-бомбы в левую кисть с отрывом ее и правую кисть рамозжением большого пальца
Был доставлен в состоянии большого шока
Там же была сделана ампутация в обл.верхний 1/3 левого предплечья» деп жазылыпты
Қайран, соғыс жылдары-ай десеңізші
Қанша азаматтар майданда шейіт болса, қаншасы еліне мүгедек болып оралды
Атамыз да бір қолынан айырылды
Бірақ мойымады
Жан-жары Рәмия Ысқаққызы екеуі ұл-қыздарын тәрбиелеп, барлығы да жоғары білімге қол жеткізді
Екі ұлы Алтай мен Ерғали медицина ғылымының кандидаты атанды.
Соғыстан оралған соң тағдырдың қиыншылығына қарамастан 1947 жылы Семейдегі педагогикалық училищеге түсіп, 1950 жылы соның толық курсын бітірді
Кейін 1960 жылы Н.К.Крупская атындағы Семей мемлекеттік педагоги­калық институтын орыс тілі және әдебиеті мамандығы бойынша бітіріп шықты
Шығыс Қазақстан облысы, Қай­нар ауылындағы орта мектепте орыс тілі мен әдебиетінен сабақ берді
Шәкірттерін ізгілікке, адамгершілікке, зиялылыққа тәрбиеледі
Ұстазынан дәріс алған оқушыларының арасынан кейін ғалымдар, жазушы-қаламгерлер, білікті мамандар көп шықты.
1953 жылы Қазақ ССР оқу министр­лі­гінің «Қазақ ССР халық ағарту ісінің озық қызметкері» атағымен марапатталды
Ол кісінің өмір жолы туралы кезінде Б.Храмцов есімді журналист «Человек из Кайнара» деген мақала жазыпты
Бұл мақаланың нақты қай жылы жарық көргені белгісіз
Шамасы, Ұлы Отан соғысы жылдарынан кейін жазылған
Содан үзінді келтіретін болсақ былай делінген: «…В девятнадцать лет он окончил Усть-Каменогорское музыкальное училище по классу скрипки
В двадцать лет стал капельмейстером оркестра
А через год началась война
Музыкант стал солдатом
В сырых окопах, на привалах, по грохот далекой канонады он вспоминал, как пела казахская степь
И здесь на Западе, он защишал эту далекую степь
Он вспоминает тех, кто когда-то учился у него
Разные профессии избрали они: Темиргали Садвакасов стал мастером животноводства, работает чабаном
Карл Жуманов – инженер
Медеу Сарсекеев тоже выучился на инженера, а затем стал писателем
Куаныш Адыкеев – знатный чабан рес­публики» деп жазады Б.Храмцов.
Қазір технологияның дамыған заманы ғой, сандықта сақталып келген бұл суретті балалары, ұрпақтары көбейтіп алып, шаңырағымыздың төріне іліп қойдық.
Ғазиз АРНАЛҰЛЫ
Семей
