
Бүркітбай Аяған,
Қазақстан Республикасы
Мемлекет тарихы институтының
директоры, тарих ғылымының
докторы, профессор
Кәсіби тарихшы-ғалым ретінде мені Қазақ хандығы мәселесі және оның құрылу кезеңі әрдайым қызықтыратын
«Қазақ» және «казак» этнонимінің пайда болу құпияларының да орны бөлек.
Мемлекет басшысы Н.Ә
Назарбаевтың «Нұрлы жол – болашаққа бастар жол» атты Жолдауында 2015 жылы Қазақ хандығының 550 жылдығын тойлау туралы айтылуы ғылыми ізденіске үлкен серпін берді
Қалың жұртшылық бұл тарихи оқиғаны қызығушылықпен талқылауда.
Маған мұнан бұрын да Қазақ ханды­ғы­ның құрылуына қатысты мәселе жөнінде жазуға тура келген еді
Мүмкіншілікті пай­далана отырып, аталған тақырыпқа қа­тысты өз көзқарасымды ұсынбақшымын.

ЕЛДІКТІҢ БАСТАУ КӨЗІ
Қазақстанның ортағасырлар тарихында ХV ғасырдың орны ерекше
Біріншіден, көп ғасырлық этникалық үдерістер нәтижесінде қазақ халқы жеке хандық құрды
Екіншіден, құрылған хандықтың алғашқы кезеңінде ауыр жағдайларға қарсы тұра, халық өсімінің негіздері қаланды, тұрғылықты аумақты кеңейте, шаруашылық-мәдени өмірді нығайта алды.
Қазақ хандығының құрылу тарихы XIX ғасырда Шоқан Уәлиханов зерттеулерінде былайша беріледі: «..ауызша аңыз әңгіме бойынша қырғыздар (қазақтар) Барақтың ұлы Жәнібекті өздерінің ханы санайды
Қалай болғанда да, аңыз бойынша Жәнібек Жошы ұрпағынан шыққан қазақтардың бірінші ханы болған… орданың екі жақыны, ноғайлар мен қазақтардың тұрмыстары бірге болған
Жәнібектің билік құрған кезеңі қырғыздың (қазақтың) поэмасында «Алтын ғасыр» ретінде жырланады
Далалықтар арасындағы Жиренше шешеннің (дана), әз-Жәнібектің және ноғай философы Асан қайғының адамгершілік жөніндегі жыр-аңыздарының басым бөлігі қазіргі кезеңге дейін қолданыста»
Бұл жерде Ш
Уәлихановтың кейінгі тарихи кезеңдегі бір-бірінен ажыраған туыс халықтар, қазақ және ноғайды бірге айтуы да бекер емес-ті.
Хандықтың атауының өзі, тарихи аренаға шыққан ұлттық және бұрын-соңды белгісіздеу жаңа мемлекеттің пайда болуы туралы айғақтады
XV ғасырдың ортасында Орталық Азияның кең даласында өздерін «Қазақ» деп атаған қауымдастық тарихи аренада пайда болып, Қазақ хандығы құрылуымен Қазақстанның (түрік те және Алтын орда дәуірі де емес) жеке тарихы басталады
Қазақ хандығының құрылуы Алтын Орда, Ақ Орда және Моғолстан сияқты мемлекеттердің даму тарихы мен өмір сүруінің жалғасы болды
Бірақ Орталық Азияның саяси картасында мықты Қазақ хандығының пайда болуының өзі Шыңғыс ұрпағы – Әбілқайыр хан және оның жақын туысқандары Жәнібек (басқа нұсқа бойынша – Абулсағит) пен Керей сұлтандардың есімдерімен тікелей байланысты болды.
XV ғасырдың бірінші жартысында Әбілқайыр хандығы (Ақ Орда, Өзбек ұлысы) иелігіндегі Дешті-Қыпшақ даласы, қазіргі Орталық Қазақстан (Ұлытау), Батыс Қазақстанның бір бөлігі Орталық Азияның мықты мемлекеттік бірлестіктерінің бірі болды
Билік құмарлығымен белгілі болған Әбілқайыр ханның өзінің маңайындағы сұлтандарға қаталдығы, олардың қарсы­лығын туғызады.
Осындай шиеленіс әсіресе Орда Ежен, Шейбани және Тоқа-Темір ұрпақтары арасында тереңдей түсті
Сол кездің жылнамашысы жазып кеткендей, Әбілқайыр билік үшін күрес жолындағы бәсекелестеріне қысым жасап, Орда-Ежен ұрпақтарын мазалап отырған
XV ғасырдың 60-жылдарына дейін Орда-Еженнің бірбеткей әрі өркөкірек ұрпақтары – Жәнібек пен Керей, қолдаушыларының жеткіліксіздігінен әрі билеушілеріне тәуелді болғандықтан Әбілқайырға тегеурінді қарсылық көрсете алған жоқ
Әбілқайыр тарапынан қауіп-қатерлерді сезінген сайын бұл сұлтандар одан бойларын аулақ ұстауға тырысты
Көрегендігі таяздау, Әбілқайырдың жүргізген саясаты салдарынан үзіліссіз соғыстар болып тұрды
Шаруашылықтың тұрақсыздығы, билеушілердің өзара қырқысы мен қарамағындағыларды қорқыныш пен қысымда ұстауы, қалың бұқараны қиыншылық пен материалдық игіліктерден айыруы, шексіз қатал іс-әрекеттер, өлкенің экономикалық жағ­дайын күйзеліске ұшыратты
Онымен қоса Әбілқайыр кезінде көршілерімен соғыс жиі болып тұратын.
Әбілқайыр хандығының ішкі жағдайы­ның осы кезеңдегі тұрақсыздығын жас сұлтандар дер кезінде пайдалана білді
Олар 50-жылдың ортасында Қазақ­станның батыс бөлігінде хан билігіне қарсы топтардың өзіндік одағын құра алды
Өжет, тәкаппар сұлтандар өте сақтықпен өз­дерінің қолдарына бірқатар ірі қалалар, сауда орталықтары және су көздері мен жайылымдық жерлерді берік ұстай білді
Бұл кезеңде олар өздерінің қарамағындағы рулармен Орталық және Батыс Қазақстанның кең далаларында көшіп-қонып жүрді
Кейде олардың қонысына, сансыз қырқыстарға және хан саясатына наразылық білдіргендер де, яғни Әбілқайырдың жақтастарының бір бөлігінің қосылып отырған кездері де аз болмады.

Мұхаммед Шейбани
(1451-1510 жж.)
Әбілқайыр хан бұған жауап ретінде Керей мен Жәнібек сұлтандардың бөлектенуіне қарсы күрес бастайды және өзінің әскери күшін олардың бақы­лауын­дағы өңірге жылжытады
Әбілқайыр­мен тікелей айқасудан бойларын аулақ салған сұлтандар Жетісудың оңтүстігіне қоныс аударады
Осы кезеңдегі болған оқиға туралы ортағасыр авторы Махмұд бен Уали былайша хабарлайды: «Әбілқайыр өзінің жауларынан Дешті-Қыпшақ даласында үстем түскенде, Жошы ханның кейбір ұрпағы, мысалы Керай-хан (мәтінде осылай – авт.) және Жаныбек-хан…бағыну мен бой ұсынудан бас тартып, отанын тастап кетуді ұйғарды
Мұраға қалған жерден (ата-бабаларынан) бас тартып, бөтен елге апаратын жолға бағыт алды
Олар «өздерін мойындаған лайықты» адамдар тобымен Моғолстан бағытындағы жолды таңдады»
«Лайықтылар» құрамы мен сұлтандарға ергендер қатарында Асан қайғы, Қодан тайшы, Жиренше шешен және басқа да белгілі қайраткерлер болуы әбден мүмкін.
Белгілі тарихшы Тұрсын Сұлтанов Әбілқайыр мен жас сұлтандар Керей мен Жәнібектің бөлінуі жөніндегі өзіндік көзқарасын білдіреді
Өзара қырқысу және билік үшін күрес кезінде Әбілқайырдың баласы – Шах-Бұдақ сұлтан қайтыс болады
Оның артында ұлдары – Мұхаммед және Махмұд сұлтандар қалады
(Кейінірек Әбілқайырдың бұл немерелері өзбек-қазақ қатынастарында маңызды рөл атқарады – авт.)
Т
Сұлтановтың пайымдауынша, «Шах-Бұдақ сұлтан, әкесі — Әбілқайырдың тағына таласушылармен болған үш шай­қас­тың бірінде, оны қорғау үстінде қайтыс болуы мүмкін… Әбілқайыр үлкен ұлының өлімі үшін кек қайтарған болу керек, Жошы тұқымынан шыққан бірқатар ханзадаларды қырып салғандығын» алға тартады
Сонымен қатар Т.Сұлтанов «Бахр ал-асрар…»-ға сілтеме жасайды
Одан әрі зерттеушінің жорамалдауынша, Шайбанилердің саяси қарсыластарының ішінде бақытына қарай, тірі қалғандар –Ұрұс (Орын)-хан ұрпағы, Керей және Жәнібек сұлтандар
Кейбір деректер бойынша Шах-Бұдақтың өліміне Керей сұлтанның қатысы бар
Біздің ойымызша, сол кезеңдегі дәстүр бойынша «қанға-қан», «кек алу» дәстүрі болғанын ескерсек, жоғарыдағы болжамның негізі бар
Жәнібек сұлтанның қастандыққа, оның ішінде Шах-Бұдақ сұлтан өліміне жанама немесе тікелей қатысы болғаны-болмағанына қарамастан, олардың тағдыры шешіліп қойылған еді
Демек, оларға одан әрі Әбілқайырдың маңайында қалудың мәні қалмаған.
Қазақ ауыз әдебиетіндегі аңыз-әңгімелер бойынша, Шәкәрім Құдайбердіұлының хабарламасында, сұлтандардың көшіп кетуіне тікелей себеп болған Қара Қыпшақ Қобыланды мен арғын руынан шыққан танымал Ақжол бидің өлтірілуі
Бұл жағдай, шындығында орын алған болу керек
Еңіреген әке – Қодантайшының ұлын жоқтауы бүгінгі күнге дейін келіп жетті
Баласының өлімін көрген әкесі – Қодантайшының ұлының сүйегін айналып жүріп жылағанда айтқан жыры:
Қара Қыпшақ Қобыландыда нең бар еді, құлыным!
Сексен асып, таянғанда тоқсанға,
Тұра алмастай үзілді ме жұлыным!
Адасқанын жолға салдық бұл ноғайлы ұлының!
Аққан бұлақ, жанған шырақ жалғыз күнде құрыдың,
Қара Қыпшақ Қобыландыда нең бар еді, құлыным!
Аңызда айтылғандай, жапа шеккендер жағының көсемдері Қобыландының зұлымдығы үшін оны жазалауды талап етеді
Әбілқайыр хан болса, беделді қыпшақ бектері арасындағы тірегін жоғалтқысы келмеді және оның әділетті шешімнің айтыс-тартысынан жалтаруы, басқа топтың ызасын келтірді
Ақжолдың (Дайырқожа) Қобыланды қолынан өлгені туралы нұсқасын қолдай отырып, автор Әбілқайыр Ақжол бидің өлімі үшін үш жауынгердің төлемі көлемінде құн төлеуді ұсынғанын хабарлайды, яғни бидің құны үш адамның өмірімен теңестірілген
Жәбірленуші жағы бұл шешімге наразы болған.
Есте қалатыны және таңғаларлығы сол, Шәкәрімнің берген мәліметі бойынша Жәнібек сұлтан Ақжол биді қорғаушы және арадағы елдестіру рөлін атқарады
Бірақ Жәнібек сұлтанның төрелігі, оның Әбілқайырмен тікелей байланысын білдірмесе керек
Жәнібек пен Керей сұлтандар Әбілқайырмен келіссөзді арнаулы шабармандар арқылы жүргізе алатын
Үшінші адам арқылы мұндай келіссөз жүргізу тәжірибесі далалық дәстүрде кең тараған еді
Шәкәрімнің келіссөздегі Жәнібек сұлтанның қатысы жөніндегі ақпараты көп нәрседен хабар береді
Біріншіден, Жәнібек пен Керей сұлтандар саяси үдерістердің бақылаушылары ғана емес, белсенді қатысушылары болған
Екіншіден, олардың өздеріне тірек болатын қолдаушылары болды
Тайпалардың танымал басшысы Қодантайшы сұлтандарды қолдағандықтан, олармен бірге Шуға, Моғолстанға қарай көшкен болу керек
Сол кезеңнің деректері (аңыз, өлең-толғау, ауызша әңгімелер) Керей және Жәнібек сұлтандар Жайық (Орал), Арал және Еділ (Волга) жағалауынан, яғни Ноғай Ордасы жағынан Жетісуға көш түзегені туралы айтады
Бұл көш 1450-1460 жылдары болғанын біршама ғалымдар (Мұхаммед Хайдар Дулати) айтып кеткен.
Айрықша мән берілетін тұсы, оқиғалардың Ұлытау тауы бөктерінде болуы
Халық игілігі, бүкіл қазақтың аңызға айналған ата-бабалары – Жошы хан мен Алаша хан мавзолейі сонда орналасуы
Шалкиіз, Асан қайғының жырлары Қазақ хандығының құрылуы мен нығаюының куәсі және солай болып қалады
Бірақ қазақтың ежелгі және ортағасырлық деректеріне көңіл бөлінбеу және кеңес кезеңіндегі идеологиялық кедергілер салдарынан ескерілмеді және айтылмады, күшпен алынып тасталды, қазақтың ауызша тарихи деректерін білмегендіктен зерттеушілерге белгісіз күйінде қалды
Айта кету керек, қазіргі кезеңде де зерттеу жұмыстарында ауыз әдебиеті деректерін пайдалану өзекті болып тұр.
Асан қайғы жырларында айтылғандай, Керей мен Жәнібектің қоныс аударуы Әбілқайыр ұлысының ыдырауын жеделдеткен толассыз текетірес, өзара қырқыс салдарынан болды
Оның үстіне алыс өлкедегі «жаңа қазақтарға» қоныс аудару да оңайға соқпады
Қонысынан, туғандарынан айы­рылу адамдар бойында ашу мен ызаны туғызды, мұндай реніштер Асан қайғының өлеңдерінде «Жәнібек ханға Асан қайғы айтты» жырында нақтылап көрсетіледі.
Бұл арнауда кезінде батыс өңірінен оңтүстікке қоныс аударған Жәнібек сұлтанды жазғыру сезіледі
Ақылгөй ақын, Жәнібек саясатын сынға алушылардың бірі болды
Асан қайғының сұлтанға арнауы мемлекеттік басқарудың кемшілігін көрсете, көсемнің уайым-қайғысыз және мамыражай әрекеттеріне соққы береді
Жазушы-ғалым Мұхтар Мағауин Асан қайғының құлдыраған Алтын Ордадағы жер иеліктері үлесі үшін болған өзара қырқысуды ғана уайым­даумен қоса, ол хандықтың әлсіреуінің, өзара талас-тартыстың қауіптілігі жөнінде ескерткенін және көрші мемлекеттің өсіп келе жатқан даму ауқымына мән бергенін пайымдайды
Ірі мырзалар арасындағы алауыздықты, сол сияқты Әбілқайырдың кертартпалығын асау мінезді сұлтандар дер кезінде пайдалана алды
Дау-жанжалды қарама-қарсы топтардың арасындағы болған жағдайлар белгілі жазушы Ілияс Есенберлиннің «Көшпенділер» эпопеясында көркем суреттелген.

Әбілқайырды хан тағына отырғызу рәсімі
Масуди Усмани Кухистани.
«Тарих-и Абулхаир-хани».
Мәуереннахр, 1541 ж.
ҚОНЫС АУДАРУ
Бөлінуге бет алған сұлтандар ат басын оңтүстікке, Моғолстанға қарай бұрды
Бұл бөлініп шыққан топтың Әбіл­­қайырдың қарамағындағылар мен оны жақтаушыларынан ерекше айыр­ма­шылығы болған еді
Жәнібек пен Керейді қолдаушылардың бір бөлігі, өздерін «қазақтармыз» деп атай бастады
Моғолстан халқының өмір сүру салты, тілі және мәдениеті бойынша Әбілқайыр хандығындағы тұрғындардың айырмашылығы алшақ емес еді
Мұхаммед Хайдар Дулатидің «Тарих-и Рашиди» еңбегінде, негізгі оқиғалар былайша беріледі: «…Сол заманда Әбілқайыр ханның Дешті-Қыпшақ даласына түгелдей билік жүргізіп отырған кезі еді
Жошы ұрпағының сұлтандары жорық жасап, Жәнібек хан мен Керей хан одан қашып, Моғолстанға кетіп қалған еді
Есенбұға хан оларды құрметтеп қарсы алып, қоныстануға Моғолстанның (қазіргі кезеңде бұл мекен – Хантау, с.с
Хан тауы (төбесі) деп аталынады) батыс жағындағы Шу өзені алабындағы Қозыбасыны берді
Олар бұл аймақта тыныш өмір сүрген
Әбілқайыр хан қайтыс болған соң өзбек ұлысы бір-бірімен шайқасып, араларында үлкен келіспеушілік туды
Жұрттың көпшілігі Керей хан мен Жәнібек ханның жанына кетіп қалды
Олардың саны екі жүз мың адамға жетті, оларды өзбек-қазақ деп атай бастады
Қазақ сұлтандарының алғаш билік жүргізуінің басы 870 (1465-1466) жылдан басталады
<Алла жақсы біледі>
940 (1533-1534) жылға дейін қазақтар Өзбекстанның көп бөлігіне өз биліктерін толық жүргізген еді»
Мұндағы ақпарат бойынша мұсылман жыл санауындағы (хижра) 870 жыл, қазіргі күнтізбе бойынша 1456 жылға сәйкес келеді.
Сонымен қатар әртүрлі мәліметтер негізінде Мұхаммед Хайдар Дулати: «тамызда келген ханзадаларды құрметпен және ризалықпен «күтіп алды», яғни қуғындалушылар емес, сарай өкілдері ретінде» деп көрсетеді
Себебі ол кезеңде Әбілқайыр хан жағынан да, ойрат-жоңғар билеушілері тарапынан да мықты қысым көргендіктен, Моғолстан билеушісі Есенбұға ханға қазақтардың көшіп келгені және олармен одақ жасау пайдалы еді
Бұл Жәнібек пен Керей үшін де тиімді болды
Қазақ сұлтандарына сүйене отырып, Есенбұға негізгі қарсыластары жоңғарларға қарсы жаңа одақтастарын бағыттау арқылы өзінің кейбір сыртқы саяси міндеттерін шеше алды
Ортағасырлық автор Махмуд ибн Уали Жәнібек пен Керейдің жауынгерлерінің Моғолстан өңіріндегі ойраттар және қырғыздармен бірнеше жыл шайқасқанын және оларды ығыстырғаны жөнінде хабарлайды
Бұл оқиғалар ғалымдар М.Әбусейітова және К
Пищулина тарапынан терең зерттелінген.
Әбілқайырдан Керей мен Жәнібектің бөлінуі, қазақ мемлекеттігі құрылуының алғашқы қадамы ғана болған-ды
Бес томдық «Қазақстан тарихының» екінші томындағы (1998ж.) мәлімет бойынша қоныс аударған тұста Жәнібек қырық жас шамасында болғандығы берілген
Ал Керей болса одан бірнеше жас үлкен болған-ды
Бұл тәжірибелі, ақылды саясаткерлердің алдын ала ойласа және келісе шешкен қадамы болды
Екінші жағынан, оларға мұндай қадам жасауға, Әбілқайырмен қатынасын үзуге түпкілікті шешім қабылдаған көшпелі тайпалардың жаппай көңіл күйі мен олардың ниеттері де әсер етті
Жәнібек пен Керейді қолдаушылардың жылдам қарқынмен өсе түсуі, осы нұсқаны бекіте түседі
Бірақ Есенбұғаның 1462 жылы қайтыс болуымен Жетісуда қазақ билеушілеріне қарсы тұра алатын нақты күш болған жоқ
Есенбұғаның бауыры Жүніс хан бұл кезде Ташкентте жүрген
Моғолстандағы өзара қырқыстардың бас­талуы – Жәнібек пен Керейдің саяси бағытының алмасуына негіз жасады
Көп уақыт өтпей-ақ, табанды қазақ сұлтандары Моғолстан билеушілеріне бағынудан бас тартып қана қоймай, Жетісу аумағын өздеріне бағындырып, патшалық таққа отырды
Осы кезеңнен сұлтандар лауазымы өзгереді, оларды сенімді түрде хандар деп атай бастайды.
Ортағасыр авторларының жазбаларына қарағанда, 1465 жылға қарай, қазақтардың мемлекеті жан-жақтағы елдерге танымал болған
Кейбір зерттеушілер Керейді көбіне «Гирей» деп те атайды
Бірақ қазақша ды­быс­талуының дәл бейнелеп жазылуы­на сәйкес қазақ әдебиетінде оны «Керей» деп атайды
Біздің ойымызша, қазақ тілін­дегі дыбысталуына сәйкес «Керей» деп аталғаны жөн.
Болашақ сұлтандар және жасы жағынан кіші Жәнібек пен Керей Әбілқайыр ордасынан алыс аймақта, батысы – Еділдің (Волга) теріскей бетінде, шығысы – Ұлытау, солтүстігі – Атбасар, Көкшетау өңіріне көшіп-қонып жүре алатын еді
Бұл мекеннің атаулары сол кезеңнің деректерінде жиі кездеседі.
Жоғарыдағы себептерге байланыс­ты Әбілқайырмен ешқандай одақтасуды қаламаған сұлтандардың соңғы қоныс аударуы, ақыр соңында шығысқа қарай, Шу мен Балқаш көліне бағытталды
Айта кететін жайт, XV ғасырдың 40-60 жылдары аралығында Еділдің арғы жағында Астраханда (Қажы-Тарханда), Қырымда, Қазанда тақ үшін толассыз соғыстар мен күрестер жүріп жатты, оны сол оқиғаға қатысушылар да жақсы білді
XV ғасырдың басында сол өлкелерде Тоқтамыстың да, Едігенің де және сұлтандардың ата-бабалары – Ұрыс хан мен Барақ ханның опат болған жерлері болатын
Сол аймаққа Жәнібек пен Керейдің барғысы да келген жоқ
Сонымен қатар оларды қолдайтын ел де Дешті-Қыпшақтың кең-байтақ және шүйгінді шөбі бар даласында еді.
ӘБІЛҚАЙЫР
Осы еңбегімді дайындаған кезде мен арнайы әрі қазақ, әрі ноғай, әрі өзбек ғалымдарының еңбектерін қарастырдым
Әбілқайыр хан туралы өзбек ғалымдары да көп жазған
Мысалы, авторлар Н.Норқұлов және У.Жораевтың VIII сыныпқа арналған оқулығында (Ташкент қ., «Шарк», 2001ж.) былай делінген: «XV ғасырдың 20-жылдарынан бастап Шейбани ұлысы күшейе бастайды: Шейбанидың ұрпағы Әбілқайыр хан (1412-1468) Дешті-Қыпшақтың шығыс бөлігін жаулап алып, өзінің мемлекетін орнатады».
Әбілқайыр хан 1447 жылы өзінің иелігіне Сырдарияның орта ағысындағы қалаларды – Сығанақ, Аққорған, Аркөк, Үзген және Созақ, Чинга Тура қаласында болған (қазіргі Ресей Федерациясындағы Тюмень қ.)
Ол өзінің мемлекетінің астанасын кейін Сығанаққа көшірді.
1447 жылы Шахрухтың өлімі туралы білген соң және Мәуереннахрдағы Ұлықбектің жоқтығын пайдаланып, Әбілқайыр хан Самарқандтың төңірегіне шапқыншылық жасайды.
1449 жылы Ұлықбектің өлімінен кейін, Самарқандтағы билік үшін Темір ұрпағы ханзадаларының өзара күресі үдейе түседі
Бұл жағдайды пайдаланған Әбілқайыр 1451 жылы Самарқандқа жорық ұйымдастырады және өзінің жақтасы Темір ұрпағының ішіндегі өзінің жақтасы Абусайд сұлтанның таққа отыруына көмектеседі.
Әбілқайыр жорықтан түскен мол олжасымен отанына оралды
Көрсетілген көмегі үшін ризашылығын білдірген Абусайд сұлтан Әбілқайырға Ұлықбектің қызы – Рәбия Сұлтанбегімді ұзатады»
(Аталынған шығарма 8-9 беттер)
Өзбек ғалымдары Әбілқайыр ханның отанына қайтып оралу фактісін келтіре отырып, Әбілқайырдың отанының қай жерде екенін айтпайды
Сондықтан біз үшін Әбілқайыр ұлысының «отаны» немесе астанасы қайда екенін айқындау өте маңызды.
Алтын Орда тарихын зерттеген көрнекті зерттеушілердің бірі – М.Г.Сафаргалиев (қараңыз: «Распад Золотой Орды», -460-462 беттер) ертеректегі авторларға (В.Бартольд, С.Ибрагимов) сілтеме жасай отырып, Әбілқайыр ұлысының астанасы бірнеше жыл Орда-Базар болғандығы жөнінде айтады
Әбілқайыр 1430 жылы Сібірден қайтып өзінің мемлекетінің астанасы – Орда-Базар қаласы екенін жариялайды
Кезінде М.Г.Сафаргалиев бұл қаланың қай жерде орналасқанын нақты айта алмаған
Ал кейінгі ізденістер Орда-Базар қаласының Орталық Қазақстандағы Ұлытау таулары бөктерінде болғанын көрсетеді.
Шындығында, дамылсыз көшпелі мемлекет пен кең ауқымды территорияны тиімді басқаруға ыңғайлы, жоғары хан ставкасы – Дешті-Қыпшақтың орталық бөлігінде болуы тиіс қой
Әбілқайырдың Орда-Базардағы қолдаушылары кейінірек 40-жылдардың ортасында «ең жақсы қыстауға ие болу үшін, Сығанақ қаласына шабуыл жасауға бекінді
Әбілқайырдың қалың әскерін көрген қала хакімі (билеушісі), өз еркімен бағынғанын білдіріп қала кілтін тапсырады»
Сығанақ қаласы Оңтүстік Қазақстан аумағында орналасқан және ол ертеректе Ұрыс хан мен Бараққа, яғни Жәнібектің аталарының иелігінде болған.
Осы тұста, өзбек тарихшылары тимур­лық­тар билік құрған жерлерде Мәуереннахр ісіне Әбілқайыр жиі-жиі араласқандығы жөнінде айтады.
Ұлы сұлтандардың, оның ішінде Ке­рейдің де қатысы болды деген Шах-Бұдақтың сарайдағы белгілі өлімі біздіңше, Сығанақта болуы керек және бұл оқиға одан кейінгі оқиғалар көрсеткендей, ерекше маңызды рөл атқарған
Дағдарысты жағдайға 1457 жылы Өз-Темір қалмақтарымен болған Әбілқайыр әскерінің жеңілісі де кері әсер еткен
Әбілқайырдың қалмақтарымен келісімі ел ішінде қатты наразылық тудырған дейді ғалымдар.
Сонымен қатар қазақтар мен өзбектер арасының түпкілікті ажырауы, Әбілқайыр хан билігі кезеңінде емес, оның ұрпақтары – немерелері мен шөберелері тұсында болған
Таңғаларлығы, алғашқы қазақ хандары мен олардың ұрпақтары (балалары, немерелері) шейбанилерге жақын туысқан болып келгені, яғни ағайын және бөлелері
Бірақ олар бір-бірімен өзара билік пен басымдылық, қалалар мен байлық үшін қатты жауласты
Мысалы, Бұрындық ханның қызы Мұхаммед Бахадұр-хан Шейбаниге тұрмысқа берілді
Қасым хан мен Мұхаммед Шейбани бөле болып табылады
Деректерге сүйенсек, дала билеушілері білімді болған, олар жергілікті жердің медресесінде оқыған немесе Бұқараға барып даярлықтан өткен
Сұлтандар арасындағы қатынас хаттар түркі (шағатай тілінде), парсы тілінде, араб графикасында жүргізілді
Ол кезде Ислам Орталық Азияда басымдылық рөл атқарды
Сол кездегі көшпелі өзбектердің, ноғайлардың және қазақтардың тілі, сенімі мен мәдениеті өте жақын болған
Деректерге сүйенсек, қыпшақтар, наймандар, үйсіндер, арғындар, керейлер және керейіттер, алшындар, дулаттар сияқты ірі рулар аталған этникалық топтар аталмыш хандық пен Ордада бірден кездеседі
Бірақ көшпелі өзбектер «өзбек» этнонимін Орта Азияның ежелгі аумағына көшірген Мұхаммед Шейбани және кеткен ел ортағасырлық Мәуреннахр мәдениеті мен отырықшылығын қабылдап, жергілікті тұрғындармен араласып кеткен
Бұл ажырасу сонымен қоса отырықшы парсыланған мәдениет пен көшпелі қазақ мәдениетінің айырылуы бара-бара өзбек пен қазақ екі ұлт болып қалыптасып кетеді.
Менің топшылауым бойынша, өкпелі Керей мен Жәнібектің қоныс аударуы, әсте де Әбілқайыр ұлысының ыдырауын анықтайтын кезең болған жоқ
Бұл оқиғада шешуші рөл атқарған ұлы ханның өзі
Деректерде берілгендей, Әбілқайыр хан өзінің өркөкіректігімен бұл қоныс аударудың аса маңызды және өзіне тиімсіз салдарын көре алмады және шиеленісті реттеу үшін қандай да бір шебер дипломатиялық қадам жасамады
Ол керісінше 1468 (1469) жылы тәкаппар сұлтандарға қарсы соғысқа шықты
«Йети кудук» (Жеті құдық) маңынан алыс емес жерде кездескен екі жақтың әскерлері үш күн бойы тұрып ұрыс қимылдарына бармады
Оның себебі кейбір зерттеушілер айтқандай табиғи жағдай емес, оларды тоқтатқан екі жақтың бірін-бірі жақсы білуінен әрі олардың өзара жақын туысқандық қатынастары болатын
Яғни екі жақты әскерлер бір-біріне туыс елдерден еді
Осы оқиға кезінде нөсерлі жаңбыр жау­ды, сосын қар жауды, қатты аяз басталды, ұзақ уақыт қимылсыз тұрған соң әскерлер тарады
Әбілқайыр болса, қайтар жолда безгек ауруына шалдығып кенеттен қайтыс болады
Өткен тарих бетінде Әбілқайыр тек өзбек ханы деген қатаң көзқарас бекіді
Ал іс жүзінде Әбілқайыр Арал теңізінен алыс емес жерде дүниеге келген, Тобылда (Түменде) таққа отырған және Сығанақта жерленген
Осылайша Әбілқайыр Қазақстан аумағында туғандықтан, өмір сүргендіктен және қайтыс болғандықтан да, қазақ қайраткері ретінде басымдылық алады, ал Хорезм мен Самарқандта ол тек әскери жорық жасаған.

БИЛІК БАСЫНДА
Жаңа хандықтың құрылу процесі күрделі геосаяси жағдайда өтті
Бұл – Еуропадағы дамудың өріс ала бастаған кезеңі, яғни Ұлы географиялық ашылулар дәуірі болатын
Оңтүстікте севефидтік Иран шұғыл түрде қайта қаруланды
Шығыста Құбылай әулеті нығайды.
Қазақстан тарихының белгілі зерттеу­шілерінің бірі Клавдия Пищулина Қа­зақ­стан тарихының бес томдығында Қазақ хандығының құрылуының хронологиясына қатысты өзінің дәйектерін келтіреді
Онда 1462 жылы Есен-Бұғының өлімінен кейін және оның бауыры Йунус (Жүніс) ханның Ташкентке кетуімен, Моғолстан билеушілерінің билігінің әлсіреген тұсында Жәнібек пен Керей хандар билігі нығая түскені тұжырымдалады
Әбілқайыр ханның «1468/69 жылғы» өліміне байланысты, Қазақ хандығының өз алдына дербес шығуы үшін, Дешті-Қыпшақ даласындағы оқиғалардың барысын күтудің қажеті жоқ болатын
Профессор Б.Кәрібайдың пайымдауынша, Әбілқайырдың өлімі 1469/1470 жылдары болған
Осы жылдары Сырдария жағалауы қалалары аймағы мен Шығыс Дешті-Қыпшақтың далалық кеңістігінде қазақ хандарының билігі біршама нығаяды және кеңейеді
А.Чулошниковтың пі­кі­рінше: «Мәселе Өзбек ұлысындағы әу­леттің ауысуында ғана тұрған жоқ, бастысы қазақ халқының құрылуымен, жеке мемлекеттің пайда болуында»
Одан да басқа зерттеушілер, мысалы Сапар Ибрагимов хандықтың құрылу мерзімін XVI ғасырдың басына жақындатып, Қазақ хандығының XV-XVI ғасыр аралығында құрылғанын айтады
Біздің пайымымыз, Қазақ хандығының құрылу процесінің ауыр және салыстырмалы түрде ұзақ жолдан өткенін қолдайтындар пікірімен сәйкес келеді.
«Қазақ хандығының құрылуы бір мезгілде болған оқиға еместігін», Т.И
Сұлтанов әділ атап өтеді және оның пікірінше оқиғаның соңғы түйіні, «1470 жылы Әбілқайыр иелігіне Жәнібек пен Керейдің қайтып келуі және олардың жоғарғы билікті басып алуы»
Бірақ қазақ хандығы құрылу датасына қойылатын нүктеге қалай болғанда да зерттеушілердің айқындаған, 1465 жылды алу қажет.
Карта: Қазақ 
хандығының құрылуы
Атақты татар ғалымы М.Г
Сафаргалиев Әбілқайыр хан Сырдария алқабын қалдыруға мәжбүр болды және Арал теңізі жағалауына кеткен деп көрсетеді
Бұл «бірқатар өзбек одағының» қатты көңілін бұзды
Ал қазақтардың кетуімен (қоныс аударуымен) Әбілқайырмен көшпенді-өзбектердің аз ғана бөлігі қалды деп мәлімдейді
Біз үшін өте маңызды ақпарат.
К.Пищулинаның пікірінше, Қазақ хандығының құрылуы Дешті-Қыпшақта емес, Батыс Жетісу (Моғолстан) жерінде жүрген
Осы нұсқа шындыққа жақын келеді, бірақ көшпелі тайпалардың ауқымды жұмыла кірісетіндігін есепке ала, қазақ билеушілер билігінің Дешті-Қыпшақ жерінде тарағанын да жоққа шығара алмаймыз, оның үстіне бұл аймақтар географиялық жағынан өте жақын
Айта кету керек, осы тұста К.Пищулина Зайн ад-дин Васифидің жазбасында Батыс Жетісу (Шу мен Талас алқаптары) аумағының алғаш рет «Қазақстан» атауымен аталынғаны, зерттеушілер көңілін аударғаны жөнінде айтады
Одан әрі оқиға куәгері Фазлаллах ибн Рузбихан Исфаханидің хабарламасынан Әбілқайыр хан өлімінен кейін, өзбектер елінде үлкен бассыздықтардың туындағаны жөнінде үзінді келтіріледі
Онда: «Қазақ ұлысында сұлтандар хан болғандары үшін, өздерін мақтан тұтты
Мұндай жоғары лауазым бірінен кейін бірі, бірнешеуінің қолынан өткен соң, хандықтың кезегі Бұрындық ханға жетті, ол – даңқты хандар әулетінен шыққан ұлыстың ұлыларының бірі» екендігін баян­дайды.
Әбілқайырдың немерелері жастық шағында «қазақ» болған, яғни аталары сияқты олар да еркін қазақ сатысынан өткен
Бір кездері Мұхаммед Маңғыстауға жақын ноғайлармен де тұрған, бірақ кейін Түркістанға кеткен
Кейінірек олар өздерін «өзбектерміз» деп атаған тайпаларды бас­қарады.
1499-1503 жылдары Әбілқайырдың немересі Мұхаммед Шейбани өзіне сенімді «көшпелі өзбектермен» Мәуереннахарды жаулап алуға кіріскені жайлы айта келе, өзбек мектебіне арналған оқулық авторлары жазған тарихи оқиға былайша өрбиді: «Жорықта ол темуридтерді аңдаусызда бас салатын әскери тактиканы қолданған
1504 жылы Ферғана түпкілікті алынады, ал мемлекеттің астанасы – Самарқанд қаласы болады»
Мұхаммед Шейбани 1510 жылы сефевидтер (Иран) әскерімен шайқаста қайтыс болды
Ал бөлесі Мұхаммедтің қазасын естіген Қасым қатты қайғырған және қызылбастардан кек алу үшін үлкен ұлы Әбілқайырды (!) жұмсаған.
***
Қазақ хандығының құрылуы, қазіргі Қазақстан аумағы мен оған шекаралас XIV–XV ғасырлардағы аймақтардағы күрделі этносаяси, әлеуметтік-экономикалық және этномәдени процестердің нәтижесі болып табылады
Бұл процестердің басты нәтижесі, моңғолдық кезеңнен кейінгі мемлекеттер аясында (Ақ Орда, Моғолстан, Ноғай Ордасы, Сібір хандығы), біртұтас саяси бірлестік жолында бірігуге қажеттілікке мұқтаж, қазақ халқының қалыптасуының аяқталуына әкелген.
XV ғасырдың 60-шы жылдары сұлтан­дар билігі өздері құрған әлеуметтік құрылымда нығая түсті
Өздерінің көшпелі бірлестіктерге тән белгілері қалыптасты: билер соты, салық жүйесі, аумақтық шекаралары, т.б
Сығанақ қаласы билеушілер ордасы, хандықтың астанасына айналды.
XV ғасырдың 70-90-жылдары Қасым мен Ақназар тұсында Қазақ хандығы нығайды және оның шекаралары кеңейді
Олар астананы Сығанақтан ауыстырды.
Көңіл бөлерлік мәселе, тарих ғылы­мы­ның жаңа бағыттарының бірі – по­пуляциялық генетикамен айналысатын ғалымдар тобы, қазақ халқының біртұтас этнос ретінде қалыптасуы XV ғасырдың ортасы деген шешімге келуі, сол кезеңдегі саяси оқиғалармен толықтай сәйкес келеді
Жақсылық Сәбитовтың мәліметі бойынша ДНК сараптамасы қазақ руларының XIII- XV ғасырларда өмір сүрген ортақ ата-баба тұқымынан тараған еркектер жағының генетикалық ұрпақтарынан тұратынын көрсеткен
Сонымен қоса қазақ руларының рубасыларының барлығы дерлік XIII-XV ғасырларда өмір сүрген және Алтын немесе Ақ Орданың бас әмірлері болды
Бірақ олардың орналасуының ең ежелгі тарихы Байқал өзенінен Дунайға дейінгі кең байтақ даланы қамтиды
Қыпшақ тілі негізінде қазақ тілі XV-XVI ғасырларда түпкілікті қалыптасты.
Жұртшылыққа белгілі қазақтардың Алаш деген де атауы бар
Дұрысы «Алаш баласы» ұғымы болуы тиіс
Аңыз-әңгімелер бойынша қазақтың барлық тайпалары мифологиялық Алаш тұқымынан тарайды
Ал шынында осы мезгілге дейін Алаш этнонимінің пайда болуы әлі де жұмбақ
Қазақтың өздерінен басқа құрамына ноғайлар, өзбек, қырғыз, түркімен, қарақалпақтар, тіпті қалмақтар (ойраттар) кіретін «Алаштың алты баласы» ұғымының қалыптасуы ежелден бастау алған және оның тамыры ежелгі түріктерге немесе Алтын Орда кезеңіне жайылады
Қазір Кавказ ноғайлары бізді «Алаш» деп атайды.
Жас Қазақ хандығы өмір сүруге қа­бі­летті болып шықты
Әбілқайыр өлімі­нен кейін оның ұлысы ыдырай бастайды, көптеген тайпалар Мұхаммед Хайдар Дулати көрсеткендей, қазақ сұлтандары Керей және Жәнібекке жаппай кете бастайды
Ал 1465-1466 жылдары қазақ хандарының билігі түпкілікті бекиді, Әбілқайыр хандығы аумағының үлкен бөлігі қазақтар жағына өтеді
Мұндай жағдайдың кереметтігі сол, хандық басында бір-бірімен туысқан екі адамның тұруы
Бірақ тарихшылар (М.Әбусейітова, Б.Карибай) тұжырымдағандай, алғашқы хан Керей болған-ды
Жас жағынан да үлкен болған еді, Керейдің өлімінен кейін 1470 жылы билік Жәнібекке өтеді
Жәнібек қайтыс болғанда, хандық билікке Бұрындық келеді
Кейбір, зерттеушілер оның есімін шежіре жазушылар дұрыс бермегенін, нақтысында оның есімі, шындыққа жақын қазақ тіліндегі айтылуына сәйкес Мұрындық болған деп есептейді
Біздің ойымызша, қазақ тілінің лексикасына сәйкес Мұрындық есімі шындыққа жанасады
Бір қызығы ноғай (татар емес) тілінде мұрынды олар «бұрын» дейді, ал мұзды – «бұз» дейді
Қалай аталса да Бұрындық (Мұрындық) хан қазақтың көшпелі мемлекетінің негізін нығайтуда маңызды рөл атқарды
Одан кейінгі қазақ хандары әулетін жалғастырушылар – Жәнібек ханның ұрпақтары болды.
Керей мен Жәнібек хандардың жерленген орындары жөнінде де бірнеше нұсқалар бар
Бір аңыз бойынша, Керей Астана қаласынан 100 шақырым жердегі Қазақстанның солтүстігінде, ал Жәнібек Оңтүстік Қазақстан облысындағы Созақтан (Сығанақ) алыс емес жерде жерленгендігі айтылады
Мұқият зерттеуді қажет ететін одан да басқа мәліметтер көп
Осы мерейтойды өткізер кезде көптеген ізденістер, терең зерттеулер туар деген, тарихымызға қатысты жаңалықтар да болар деген ойдамыз.
Ескеретін жайт, Қазақ хандығы құрамы­ның түпкі негізі, қазіргі тілмен айтқанда, көпұлтты интернационалды болды
Қазақтардың өздерінен басқа қалыптасушы халықтың құрамына өзбектер, ноғайлар, қырғыздар, қарақал­пақтар, қалмақтар, солтүстік кавказ халық­тарының өкілдері және араб қожаларының ұрпақтары кірді
Кейінірек «өзбектер» мен қазақтар арасы бөліне бастайды
Бірақ шығу тегінің ортақтығы жөнінде есте сақталған
Мысалы, «Өзбек – өз ағам, сарт – садағам» деген ұғым­дар бұл халықтардың өткені бірегей­лігінен хабар береді
Тәуелсіз Қазақстанның Тұңғыш Президенті Н.Ә
Назарбаев өзінің «Тарих толқынында» еңбегінде «Қазақ хандығы» Орталық Азиядағы тұңғыш ұлттық мемлекет болғандығын» атап өткен болатын
Және бұл мемлекет бір орталыққа бағынған саяси құрылым болды
Қазақ елінде ешқашан руаралық не аймақтық соғыс болмаған
2010 жылы Қазақстанның жаңа астанасы – Астанада Жәнібек пен Керей хандарға ескерткіш орнатылды.
«ҚАЗАҚ» – «КАЗАК» 
ЭТНОНИМІНІҢ ПАЙДА БОЛУЫ
Әбілқайыр хан мемлекетінің ыдырауы, халықтың көші-қоны көптеген түркі халықтарының қалыптасуының аяқталу кезеңімен бір мезгілде болды
Бұл кезеңде тарихи аренаға қазақ, ноғай, өзбек және басқа да этностар шығады
Ескере кететін жайт, халықтардың құрылуы, белгілі бір этникалық топтың басымдығымен жаңа мемлекеттердің қалыптасуымен ұштасып отыруы еді
Қазақ хандығының құрылуы және оның қалыптасуымен қатар, «қазақ» атауының анықтамасы (дефиниция) этникалық бейне ала бастады
Егер Қазақ хандығы құрылғанға дейін «қазақ» атауы анықтамасына көбіне әлеуметтік өң берілсе, 60-жылдардан кейін «қазақтар» немесе «өзбек-қазақтар» деп этникалық топтарды құраушылар атала бастады.
XV ғасырдың 60-жылдары көп­­те­ген авторлар «қазақ» ұғымына белгілі этни­калық мән береді
Мұхаммед Хайдар Дулати: «…Жә­нібек және Кереймен бірге кеткендерді «қазақтар» деп атады және оларға осы атау бекігені» туралы жазады
Көптеген жылға созылған этникалық процестер нәтижесінде «қазақ» этнонимі және Қазақ хандығының құрылуы бекіді
Қазақ хандығының тұрғындар саны, әсіресе Әбілқайыр ханның өлімінен кейін, жаңа рулар мен тайпалардың келуі есебінен көбейді
Кең байтақ Қазақстанда қысқа мерзім ішінде этникалық қауым пайда болған-ды
Жаңа мемлекет – Қазақ хандығы, оның аумағы мен этникалық шекарасы қалыптасты.
Қазіргі орыс тілінде «қазақ» атауы (қатаң «қ», сөздің басы мен аяғында ) «казах» ретінде оқылады, адамның түркілік этнонимін білдіреді, өзінің ру-тайпасынан бірқатар себептермен бөлінген және еркін далалықтарға айналған
Осылайша, «қазақ» этнонимі тұрақты әлеуметтік мән алған және бірте-бірте түрлі деңгейдегі этностарға тарады (мысалы, орыстар арасындағы казактардың этнографиялық тобы).
«ЕРКІН АДАМ»
Түркі-моңғол зерттеуші-ғалымдарының басым көпшілігінің пікірі бойынша, «казак» этнонимінің дұрыс аталуы – «қазақ»
Орталық Азияның ежелгі ескерткіштерінде «казачество» түсінігі «еркіндік, еркін өмір-салт» ұғымының баламасы ретінде қолда­нылған
Ол Шығыс және Батыс елдері ав­тор­ларының жазған әдеби шығармалары куәландырғандай, сол мағынада көптеген ғасырлар бойы түсіндірілді
Түркі-славян қарым-қатынасының және байланысының беделді білгірі, академик Н.А.Баскаков: «казак-козак» сөзі көрші түркі тілдерінен поляк және украин тілдері арқылы алынған болуы мүмкін және орыс тіліндегі жазбаларда алғаш рет 1395 жылы «жұмысшы, батрак» мағынасында, ал кейінірек «козак» мағынасында, яғни әскери шекаралық қорғаныста міндет атқаратындар ретінде тіркелгенін пайымдайды.
В
Даль «казак» – «козак» этнонимін «кезу, қаңғу», сол сияқты «гайдук», «гайдамак» сөздерінен пайда болуы мүмкіндігін атады
Н.А
Баскаков көрсетілген жоғарыдағы сөздердің мағыналарының барлығы бір-бірімен өзара байланыстылығын және жалпы мәні – «тәуелсіз адам» ұғымын беретінін нақтылай келе, «бұл мағынамен түркі ұлты – қазақ (казах) – еркін тәуелсіз көшпелі атауымен де байланыстылығын» алға тарта, қорытынды жасайды
Г.Ф.Благова «қазақ» және «казак» этнонимінің үйлесуінің тегін емес екендігі жөнінде жазады
Ежелгі заманда Солтүстік Кавказда «касоги» деген өмір сүрген, қазіргі кабардин, черкес, абхаздықтардың ата-бабасы
Бірақ бұл жағдайда «касоги» мен «қазақ» этнонимдерін фонетикалық ұқсастығы ғана біріктіретін сияқты (Н.М
Карамзин История государства Российского
Соч
в 12-томах
М., 1993), В.О.Ключевский («Курс лекций по русской истории»), қазақтың белгілі ғалымы Ш
Уәлиханов «Қырғыз шежіресі» зерттеуінде казак этнонимі және казачество ұғымы әлеуметтік құбылыс ретінде Русь жеріне Орталық Азия көшпелілерінен ауысты деген тұжырымды қолдайды
Бәріңізге белгілі, Еуразияның түркі және славян тайпалары арасындағы алғашқы және мықты байланыстар б.д.V-VI ғасырларында бекіген-ді
Кейінірек көшпелі түріктер, берендеилер, печенегтер өздерінің ағайындары половцылардан қорғанып, Днепр мен Донға қоныстанды
Ғылыми ортада «половцыларды» түркі тілді кумандар және қыпшақтармен нақты бірегейлендіреді
Ежелгі Русь географиялық жағынан Шығысқа, оның ішінде көшпелі халықтармен де жақын орналасқан, хрис­тиан дінін қабылдамастан бұрын-ақ олармен арада тығыз байланыс болған
Әрине олардың мәдениеті мен тілдерінің өзара әсері болған
Кезінде О
Сүлейменовтің «Аз и Я» кітабында жазылғандай, «Игорь полкы туралы жырда» көптеген түркі тілінен шыққан сөздердің кездесуі тегін емес және заңды.
«Қазақ» сөзі, «казаковать» түсінігі сияқты түркітілді тайпалармен бірге Русь халқы ортасына енуі әбден мүмкін
Ш
Уәлиханов өзінің «Қырғыз (қазақ) шежіресі» еңбегінде былайша жазады: «…казачество Азияда басталғаны және дамығанына күмән жоқ және татарлар арқылы орыстар арасына енді
…Русь үшін Украина сияқты, кең байтақ қырғыз (қазақ) даласы, бостандық пен бай олжа іздеуші батылдар мен батырлардың түйісу орнына айналды»
Н.М
Карамзин де осындай көзқарасты ұстанды
Ол: «…1444 жылы Василий Темный кезеңіндегі жылнамашылар рязаньдық казактар туралы, жаңа замандағы даңқты ерекше жеңіл әскер жөнінде жазғанынан…» хабар береді
(Рязаньның татарлар орналасқан жерге тым жақындығына назар сала)
Осы тұста, XVIII-XIX ғасырларда Еуразия және Кавказ халықтарын, ноғайларды, қазақтарды, қырымдықтарды және тіпті әзербайжандықтарды да, яғни көптеген түркітілді халықтарды татар атауымен атағанын атап өту керек.
Кіші жүз тайпаларының өздерін қазақтар деп атағандығы жөніндегі Ш
Уәлихановтың пайымы, Еділ бойы және Қырым хандары ұлыстарындағы әлеуметтік топтар ретінде – казактардың өмір сүруі туралы біздің қорытындыларымызды тағы да бекіте түседі
Яғни 1517 жылдар шамасында тарих бойын­ша олардың тарихта белгілі болған казактар атауы, бір ғана Украинада ғана емес екендігі айқындала түседі
Бірақ Н.Карамзин ойлағандай, ол Ресейде ежелгі Батый шапқыншылығында және жарлы-құздармен қоршалған, адам жүре алмайтын қамысты және ми батпақты Днепр жағалауында өмір сүрген түріктер мен берендейлерге тән болуы мүмкін.
«Қазақ» этнонимінің пайда болу себептерін сипаттай келе, қазақстандық ғалым В.П
Юдин былайша жазады: «Казак сөзінің шығу мәніне қатысты келесіні байқауға болады
Қазақ сөзі қандай мән бергенін айқындау үшін, ол этнонимге айналғанда, оның барлық «семантикалық» тарихын білудің қажеті жоқ
Пікірталасты доғару үшін, этнонимнің семантикалық базасына қандай нақты маңызды мәселе қызмет атқарғанын білудің өзі жеткілікті
Оның мәні бұрыннан бекіген
Ол түрік халықтарындағы казачество институтын көрсететін, казак ретінде іс-қимыл жасайтын казактардың өмір-салтына апаратын бей­несінің белгісі
Бұл сөздің көп аударма­лары ұсынылды
Сол аудармалардың барлығын да дұрыс және бұрыс деп айтуға болады
Аудармалардың басқа бөлігін жабулы күйінде қалдырып, казак қызметінің белгілі бір жағын дұрыс сипаттайды
Басқаша айтқанда, казак сөзі аударылмайды
Сондықтан орыстар оны аудармастан сол күйінде қабылдады» (ауд.– Қ.Ерімбетова).
Қазіргі кезеңде этноним ретінде, казак анықтамасы қандай да бір ұжымды белгілеу үшін алғашқы қолданылғанына және бұл жөнінде қандай да бір ауытқу мен сенімсіздікке орын жоқ
Осындай адамдар тобы қоныс аударған кезеңде Керей және Жәнібекке ерді, сәл кейінірек Жетісуда оларға қосылды
Казак атауының этнонимге айналу тарихы осы қоныс аудару кезеңінен басталады
Казак сөзінің Дешті-Қыпшақ көшпелілерінің жеке біреуді немесе топтарын белгілеу үшін, басқа да қолданыс жағдайында, оның этнонимге айналуы кездеспейді
Мұндай жағдайлар Керей мен Жәнібектің қоныс аударуынан бұрын да және кейін де көп болды
Деректерден үзінді келтіре отырып, біз түркі қауымындағы нөкер қазақтар туралы айғақ келтіре аламыз
Біріншіден, бұл «Шыңғыс-наме»-ден алынған үзіндідегі казактар, Өзбек ханның Алтын Киіз үйін Қызыр хан олар (казактар) үшін қиратқан.
Өтеміш-қажының белгілі «Шыңғыс-наме» еңбегінде жоғарыдағы оқиғаны сипаттайтын белгілі фактілер келтіріледі
Автор Алтын Ордадағы дау-дамайлар туралы көріністерінде келесі мәселелерді баян­дайды
«Ханша Тайдула (орыс деректері бойынша) Қызыр ханды шақырып алды да оны Саин тағына хан қылды… және Қызыр ханға тұрмысқа шығуды қалады
Ханның да оған үйлену ойы бар еді
Бірақ оның қасында бұл мәселеге келіспейтін найманнан шыққан бек – Құтылық-Бұғы болды
Ол: «Үйленбе!» деді
Оның сөзін тыңдады да үйленбеді
Өзін жар ретінде қабылдамайтынын сезген бегімнің ханға деген сый-құрметі, бұрынғыға қарағанда азая түсті
Оған ашуланған хан да Алтын киіз үйді қиратып, ал алтынды өздерінің казактар арасында бөліп алуға шешім қабылдайды
Мұны естіген бегім, ханға адам жіберіп: «Райынан қайтсын!» деген хабар жібереді
Оның сөзін елемеген Қызыр хан, киіз үйді қиратты және бөліске салды
Ханға ашу-ызасы келген Бегім, өзінің бектерін жинады және оны қуып жібереді
Қызыр хан кеткенмен, кейін әскер жинап, қайта Ақкөлге келеді, Тайдулаға қарсы жорыққа аттанады және Алтын Орданың ханы болады
Тайдула бегімге ауыр өлім жазасы кесілді».
Бұл үзіндіде назар аудартатын екі ақпараттың маңызы бар
Біріншіден, Қызыр-хан өздерінің казактары арасында болған, яғни әскери үзеңгілестерімен, нөкерлерімен
Өтеміш-қажы Алтын Орда тұсындағы казак атауын нақты жазады, яғни XIII-XIV ғғ
Демек, әскери қауым ретінде ерекше артықшылығы, ұландар – «казактар», Алтын Орда тұрғындары арасында танымал болған
Жалпы алғанда, Өтеміш-қажы сол кезеңдегі Тоқтамыс және басқа жігіттердің («о казаковании») қазақ болып жүрген іс-қимылдары туралы жиі атап өтеді
Ол кезеңдегі саны аз казактар, кейінірек көбейіп Алтын Орданың кең даласына тарады
Екіншіден, Өтеміш-қажы Қызыр-хан Ақкөлге «кетті» деген мәлімет береді
Еділ бойында, Оралда Ақкөл атауымен көлдер көп кездеседі
Бірақ дәл осындай көлдер қазіргі Қазақстан аумағында да көп
Қызыр ханның Қазақстан жеріндегі Ақкөлге қоныс аударуы да әбден мүмкін.
В.П
Юдинннің «В «Устюжском летописном своде» жылнама жинағында Шайбани Ивак пен (Ибак) казактар-шибандар және казактар-ноғайлар қосылып, алтынордалық Ахмад ханның Ақ ордасына жасаған шабуылы туралы беріледі.Ондай мысалдарды көптеп келтіруге болады
Бірақ тек Керей мен Жәнібектің қоныс аударуы ғана казак сөзінің этникалық мазмұнын толықтырды
Бұл қоныс аударудың мәнін кейде әсерлеудің қажеттігі жоқтығы айтылуда және жазылуда
Бірақ, оны бағаламауға да болмайды
Оның себебі, Керей мен Жәнібектің қоныс аударуының қазақ халқының тарихындағы маңыз­ды­лығына, хандықтың құрылу көзі ретінде бағаламау әділетсіз болар еді
Бірақ бұл оқиға, халықтың қалыптасуының бастауы немесе аяқталуы, процестердің басқа да деңгейлері болды ма, ол әлі зерттеу жұмысын жетілдіруді қажет етеді
Болжамдап айтқанда немесе кейбір фактілерге жүгінсек, өз алдына қазақ этносының құры­луының алғашқы кезеңі «казак» атауын қабылдауымен өтті деген пайым айтуға да болады.
***
Ұлы тарихшы және философ Арнольд Тойнбидің іргелі «Постижение истории» («Тарихты түсіну», 419-429 бб.) еңбегінен қызықты мысалдар табуға болады
Ол былайша жазады: «Ненадежный татарский «qazaq», одержавший победу над иранским катафрактом, разграбивший Багдад и заморивший голодом аббасидского халифа, был легковооруженным конным лучником устойчивого кочевнического типа, который впервые заявил о себе и заставил себя боять­ся в Юго-Западной Азии в киммерийских и скифских набегах на рубеже VIII-VII вв
до н.э»
Автор «qazaq» этнониміне берген түсіндірмесінде «qazaq» – кезбе, тонаушы, теңіз қарақшысы деп көрсетеді
Осының соңынан «казак» сөзі шыға келеді
«Казак-казах» этнонимінің пайда болуы туралы біздің қорытындымыз Арнольд Тойнби тұжырымдамасымен бүтіндей сәйкес келеді
Мұнда есте сақтайтын жайт, ағылшын авторы тек этнонимнің пайда болуы ғана емес, сол сияқты ол ағылшын тілді тарихшылар, басқа тілдегі қолжетімді еңбектеріне және деректеріне сүйенеді.
Көптеген авторлар, мәселен, В.Велья­минов-Зернов және М
Худяков казак­тардың Ресейге татарлардан, яғни түркілерден келгенін ашық жазады
Яғни, әскери қауым ретінде кәсіби сапаға иемденіп, олар өздерін «казактармыз» деп атаған
Олай боса, Ш.Уәлихановтың тұжы­рымы толықтай объективті және ғылыми негіз­делген
М.Худяковтан келтірілген дәйек, татар казактары 1546 және 1551 жылдары құрылтайға (Қазанда) қатысқандығы да өте маңызды.
Украин тарихшысы Олекса ­Гайворонский өзінің «Повелители двух материков» монографиясында, ертеректе «қазақтар» деп еркін өмір сүру салтын ұстанатын Шыңғыс ұрпағының төре өкілдері аталғанын айтады
Сұлтан болған казактар болды, яғни билік жүргізушілер өкілдері
Қорытындыласақ, «Қазақ» атауы анықтамасының бірнеше нұсқасы болды, бірақ түпкі мағынасы өзгеріссіз қалуы тиіс – олар «еркін адам» болған.
Белгілі зерттеуші М.Тынышпаев бұл атауды қолданған келесі мысалды келтіреді: «1356 жылы «казактар» Мауреннахарға шабуыл жасады…»
«1397 және 1410 жылдары қырым татарларының бір бөлігі Литваға қоныс аударды және өздерін «казактар» деп атағандар король жанында қызмет атқарды»
1474 жылы Қырым ханы Меңлі-Керей, III Иванға хат жазады: «Мне твоей земли не воевать, моим уланам, ни князьям, ни казакам»
1471 жылы Новгородқа жасалған шабуылға өзінің «казактарымен» Қасымның Данияр ханзадасы қатысты
Басқа да бізге белгілі деректер бойынша, 1481 жылы Шайбани Ибак хан «1000 казакпен» және ноғайдың мырзалары Мұса және Жаңбыршы «15000 казакпен» қосылып, Ахмед ханға шабуыл жасаған
1499 жылы «орда казактары және Козелск түбіндегі азовтықтар келді және ­Олеша селосын алды»
Қазан ханы ­Абдуллатиф 1508 жылы князь Василийге «өздерінің казактарын соғысуға жібермейтініне» уәде береді
Жоғарыдағы мысалдар «казак» терминінің еркін, ерікті, тәуелсіз батылдылар қауымының таза әлеуметтік мәнін білдіреді
1523 жылы Стамбулда орыс елшісі И
Морозовтың сұлтанға айтқан сөзі былайша беріледі: «Твои казаки азовские наших изымают в поле а водят в Азов и продают»
Белгілі мемлекет қайраткері, ақын, жазушы Сәкен Сейфуллин қазақтардың шығу тегі, «қазақ» – «казах» этнонимінің пайда болуы туралы терең де мағыналы жұмысын 1931 жылдың наурыз айында жариялады.
Украин тарихшысы Олекса Гайворонс­кий­­дің пайымдауынша, Қырым ханды­ғы­ның Буджак Ордасы бойынша славян тілді деректерде «казак» этнонимі «ақ қа­лалық казактар» («белградские казаки») ретінде қолданылды, яғни Қырымдағы «Ақ-кермен» («Ақ бекініс») Ақ-қала қаласы атауымен астасып жатыр (Ақ-Кермен, қазіргі Симферополь қаласы).
***
XVIII және XIX ғасырларда тілінде, дінінде және антропологиялық типі бойынша да ортақ белгілерін жоғалтқан қазақтар мен казактар арасында бір-бірімен шиеленісті қақтығыстар болды
Олардың арасындағы болған бұрынғы байланыс бірнеше ғасыр бұрын үзілген еді: олар бір-біріне жат және тіпті де танымады
«Қазақ» этнонимін алып жүргендер XIX ғасырда мүлде басқа халықтар болып кеткен-ді
Сонымен қатар, олар бір-біріне қарама-қарсы екі жақта тұрды: біреуі Ресейге қатысы бойынша жері мен мемлекеті тәуелді (қазақтар), кейін отар­лы елге айналғандар, ал келесілері (казактар) – метрополия мүддесіне сай, олардың тілегін орындаушы топ болатын.
Ал Жәнібек пен Керей бастаған қауым әлемге «Қазақ хандығы, қазақ мемлекеті» келгенін көрсетті
Сол заманнан бері Қазақ есімі тарихи санаға, басқа елдерге танымал болды.
 
