Алматы облысы Қарасай ауданында «Батыр бабалар»  мемориалды кешені ашылды
«Рухани жаңғыру» бағдарламасы аясында бой көтерген сәулеті қайталанбас ерекше нысанды облыстық әкімдік пен өңір меценаттары бірлесіп атқарды
Кешеннің салтанатты ашылуына облыс əкімі Амандық Баталов арнайы қатысып, қарасайлық жұртшылықтың қуанышын бөлісті
 
– Мемлекет басшысы Нұрсұлтан Назарбаев атап өткендей, ел тарихын, батыр бабаларымыздың есімін жадымызда ұстау ертеңіміз үшін қажет
Бүгінгі ашылып отырған мемориалды кешеннің жетісулық өскелең ұрпақты отансүйгіштікке тәрбиелеудегі алар орны ерекше болатындығына сенім білдіремін, – деді аймақ басшысы.
Салтанатты жиында меценат, генерал-майор А.Шпекбаев, ­Қа­ра­сай ауданының Құрметті азаматы С.Жылқыбаев пен Ушинский атындағы орта мектептің 8-сынып оқушысы Д.Шафхатов өз құттық­тауларын жеткізді.
Мемориалды кешен үлкен залдан және үш тақырыптық бөліктен тұрады
«Сақ дәуірінен Алаш Орда үкіметінің құрылуына дейін», «Тәуел­сіздікке жетуге елеулі үлес қосқан атақты хандар мен билер» және «Ерлігімен туған жердің даңқын асқақ­татқан батырлар» атты экспозиция жәдігерлері жас ұрпаққа алтыннан да қымбат қазына болмақ
Мұнда ел тағдыры қыл үстінде тұрған алма-ғайып заманда өзінің ерлігімен талай жаудың бетін қайтарып, ұлан-ғайыр атырапты ұрпағы үшін сақтап қалған атақты хандар, билер мен батырлар бейнесі көзге ыстық тартады.
Бабалар рухына тағзым ету, жас ұрпаққа ата-баба ерлігін паш ету мақсатында бой көтерген кешеннің құрылысын «Дәулет Сер­пін 603» ЖШС мердігер құры­лыс мекемесі жүргізді
Нысан орна­ласқан жердің жалпы аумағы – 1,04 гектар
Кешеннің айнала­сына әсем шыршалар мен түрлі кө­шеттер отырғызылып, толықтай абаттандырылған
Мұражай ғима­раты кәсіпкерлер қаржысына, ал ішкі экспозицияларының құрылысы Алматы облысы әкімдігінің тапсырысы бойынша салынды.
Ардагерлер – ардақтылар
Алматы облысының әкімі ­Аман­дық Баталов өңірдің еңбек арда­гер­лерімен және шығармашылық зиялы қауым өкілдерімен кездесті
«Рухани жаңғыру» бағдарламасы аясында өткен бейресми кездесуге 80-нен астам ардагерлер мен зиялы қауым өкілдері қатысты.
Амандық Ғаббасұлы аға буын өкілдерінің қоғам өміріне сүбелі үлес қосып келе жатқандығы үшін алғысын білдірді
Осыдан кейін облыс әкімі өңірдің әлеуметтік-экономикалық дамуы жайында қысқаша баяндап берді.
Биылғы жылдың қаңтар-маусым айлары аралығында облыста өнеркәсіп саласында 329,4 млрд теңгенің өнімі өндірілген
Ауыл шаруашылығы саласында да жақсы көрсеткіштерге қол жеткізілді
Қазірдің өзінде 149,8 млрд теңгенің өнімі шығарылған
Осы кезең аралығында облысқа 174,6 млрд теңге инвестиция тартылған
Нәти­жесінде 12 724 жаңа жұмыс орны құрылды
Сонымен қатар өңір басшысы мемлекеттік қолдаудың арқасында әлеуметтік салаға үлкен көңіл бөлініп жатқанын тілге тиек етті
Ескірген нысандар күрделі жөндеуден өтіп, материалдық-техникалық базалары жаңар­тылуда
Жаңадан сәулеті келіскен ғимараттар бой көтеруде
Биылғы жылы 44 мектептің құрылысы жүргізілуде, оның 35-і жыл соңына дейін пайдалануға берілмек
Өңірде мемлекеттік-жекеменшік әріптестік тетіктерін ұтымды пайдаланудың арқасында мектепке дейінгі білім беру мекемелері көптеп ашылуда
Өзге де салалар бойынша ауыз толтырып айтар жетістіктер жетерлік.
Облыс әкімі ардагерлердің Жетісу өлкесінің дамуына қосқан өлшеусіз еңбектері үшін тағы бір мәрте алғыс білдіріп, олардың ақыл-кеңестері мен көпжылдық еңбек тәжірибелері «Рухани жаңғыру» бағдарламасында көрсетілген тапсырмаларды орындау­да үлкен мәнге ие екенін жеткізді.
Кездесу соңында зиялы қауым өкілдері мен ақсақалдар бірқатар мәселелер бойынша өз ойларымен бөлісіп, облыс әкімінің жұмысына сәттілік тіледі
Өңір басшысы айтылған әрбір ұсынысты назарға алып, олар бойынша белгілі бір шешімге келетіндігін атап өтті.
Б.АБЫЛҒАЗИЕВА
