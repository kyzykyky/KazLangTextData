Қуат САПАРОВ,
география ғылымының 
докторы, профессор
Жер-су атауларының мән-мағынасы география ғылымының да зерттеу нысаны болып табылатыны белгілі
Олай дейтін себебіміз, ономастика, топонимикалық зерттеулер география ғылымымен тікелей байланысты

Бұл орайда жер-су атаулары туралы географиялық карталарда көптеген мәліметтер кездеседі
Солардың басым бөлігі көне атаулармен байланысты зерттеулер
Осы ретте көне топонимдердің жазылу ерекшелігі, елді мекендердің орналасқан жерін анықтау және т.б
өзекті мәселе
Өйткені ондай зерттеулерді жүргізген кезде географиялық атауларды жүйелеуден бөлек, байырғы атауларды қалпына келтіру мәселесі де туындайды.

Ал жер бетіндегі көне атауларға келетін болсақ, олардың тарихы тым тереңде жат­қаны анық
Еліміздің аумағында кездесетін көне атаулардың өзі том-том зерттеу ең­бектеріне арқау боларлықтай дүние
Ал кезінде олардың бәрі бір-бір елдімекенді немесе шаһарларды, өзен-көлдердің атауларын білдірген.
Мәселен, ежелгі қытайлар, римдіктер, гректер құрылыс жолдарын, егістік, арықтар қазу, т.б
жұмыстарды жүргізген кезде топонимиялық, оның ішінде карто­графиялық әдісті пайдаланғаны белгілі
Қазақстанға катысты жер-су атаулары туралы алғашқы жазба деректерді Геродоттың «Әлем картасы» еңбегінен кездестіруімізге болады
Аталған еңбекте бүгінгі уақытпен салыстырғанда жер-су атауларына байланысты біршама қарама-қайшы тұстары болса да, ол зерттеушілер үшін сол замандағы топонимиялық жағдайдан хабар беретін дереккөз ретінде бағалы
Неге екені белгісіз, бұл туындыда Арал теңізі көрсетілмеген
Амудария Окc деген атаумен, ал Сырдария өзені Аракc немесе Яксарт деген атаумен белгіленген
Автор Каспий теңізіне Кавказ тауы­нан келіп құятын тағы бip өзенді Аракс деп атайды
Осындай мәселелер аз емес
Бірақ ғылыми ауқымнан алып қарағанда, көне атау­лардың бірте-бірте өзгеріп, әртүрлі мәнде қолданылып, талқылануы кездеспей тұрмайды.
Каспий теңізі Геродот сызған картада теңіздің оңтүстік-батыс бөлігінде орналасқан «каспий» деген халық атымен аталғаны көрініп тұр
Жалпы алғанда, аумағы үлкен көлдің, ұзын өзендердің бірнеше атауға ие бола­тын ceбeбi, оның әр тұсын мекендеген халық, сонымен қатар сапарлаған саяхатшылар да түрлі нұсқада атай берген
Мәселен, Геродот өзі зерттеген жағына орналасқан халыктың атымен Каспий теңізі деп атаса, ортағасырдағы араб саяхатшылары Хорасан теңізі және Табаристан, тағы да бip араб саяхатшысы Масуди (X г.) Каспий теңізін Аджамдар (аджам халқының) теңізі деп белгілейді
Автор аджам деп Каспийдің оңтүстік-батысындағы әзірбайжандарды атайтын сияқты, әйтпесе ол жерден өте ертеде көшіп кеткен аландарды айтады деуге негіз жоқ.
Көне орыс жылнамаларында Хазар теңізі, XV ғасырда саяхат жасаған Афанасий Никитин (Дербент теңізі немесе Хвалын деп атаған)
Бұлардан басқа Ақ теңіз, Жасыл теңіз, Гиркан теңіз, Солтүстік теңіз, Гилян теңіз, Хвалын теңіз, Парсы теңіз, Мазандеран теңіз, Гурген теңіз, т.б
атау­лар осындай жолмен сырттан танылып отырған
Голландықтардың XV ғасырда құрас­тырған картасында Тұзды теңіз деп беріл­ген
Қытайлар Каспий теңізін – Цины-хай деп атаған.
Орта ғасырда өмір сүрген ғұлама ғалым Махмұт Қашқаридің құрастырған картасында көптеген көне топонимдер жөнінде мол мәліметтер берілген
Сөздікте кездесетін 20-дай жер-су атауларының дені қазіргі қазақ даласына катысы бар екенін байқаймыз
Мәселен, Аруқ-Турық, Абул, Eтіл, Ала, Ала йыгаш, Epтіш, Аргу, Отукен, Тарым, Бұқаш арт, Тоқұрка, Қатын сыны, Қаз Сувы, Урун каш өгуз, Қара каш өгуз, Қара сыны, Талас (Тараз), Секірме, Қаргалұқ және т.б.
IX-X ғасырлар тоғысында өмip сүрген Әл-Истахри қазіргі Қазақстан аумағында тоғұздар, хирхиздар, имектер, қыпшақтар, яғни оғыздар, харлұқтар тұратынын және ол бес халықтың бірін-бірі түсіне алатын бip тілде сөйлейтінін атап өтеді.
Кейбір зерттеулерде Сырдария өзенінің «Інжу» деп аталу ceбeбi оның мойнына моншақша тізіліп орналасқан қалалардың әcepiнен деген пікір бар
Ортағасырда ол қалалардың саны өсе түскені байқалады
Мәселен, Сырдың бойында Бұзыққала, Күйікқала, Янги-кент, Алтынасар, Жанқала (Жент), Қызтөбе (Баршынлыкент), Сунақ-Ата (Сығнақ), Түрікстан (Иасы), Артық-Ата, Кавган-Ата, Отырар, Сүткент қалалары болғаны мәлім
Бұл атаулардың барлығы далалық өркениеттен сыр шертіп тұрғаны сөзсіз
IX-X ғасырларда Орта Азия мен Қазақстан жерін картаға түсіруде араб географтары көп еңбек сіңірген
Олардың ішінде Орталық Қазақстан топонимдеріне қатысы бар еңбектің бірі – X ғасырдағы әл-Идрисидің «Китаб-Роджері» мен «Сурат ал-Ард» атты картасы
Академик Ә.Марғұлан бұл еңбектегі мәліметтерді Сарысу, Торғай өзендері мен Ұлытау өңірлеріне байланысы бар деп жазған
Бұл орайда Қазақстан жерін географиялық тұрғыдан зерттеу мен оның аумағынан өткен жолдарды анықтауда араб саяхатшылары мен зерттеушілері еңбектерінің де маңызы зор деп бағалауымызға болады.
Тарихи мәліметтер қазіргі Қазақ­стан территориясындағы Балқаш көлінің сол­түстік бөлігінде III-IV ғғ
ғұн мемле­кетінің өмір сүргенін айтады
Оларды Қытайлар «Юэбань», «Се-Яньто» деп атаған
Кейбір еңбектерде бұл өлке Сарматтар жері, Сар ир, Пловецтер, Дешті Қыпшақ және т.б
атауларымен де атала береді
Осындағы сар Ир атауы Қытай жылнамасында Се-Яньто формасында берілген
Түбір сар, сары сөзінің «се» формасына көшуін қытай тіліндегі р дыбысының сөз ортасында ұшыраспауынан деп білеміз (түрік – «түкю», аргун – «алун»)
Сар-ир (сары жер, сары алқап) атауы Шыңғысхан өмірін зерттеуші Мишель Хоанг еңбегінде «Ciraka er» формасында ұшырасады
Көне римдіктер оларды Сарматтар деп атаса, славяндар половцы деп атаған.
VII ғасырда Ибн Хардадбек, Макдиси, Ибн Хаукаль, Ибн Русте, әл-Истахри, әл-Масуди, әл-Идриси сияқты ғұламалардың еңбектерінде еліміздің оңтүстік облыстарына қарасты Фараб (Отрар), Тараз (Талас), Испиджаб (Сайрам) аймақтары мен Арал, Каспий теңіздері жайында мол деректер кездеседі
Олардың бай-мұралары арасында сан ғажайып карталар сақталып, оларда Қазақстанның географиялық атаулары белгіленген
Мұнан бөлек, Жібек жолының географиялық маңызының бір қыры географиялық атаулармен байланысты ашылады
Сол арқылы белгілі бір кезеңдерде болған тарихи оқиғалар географиялық атауларда сақталып, осы күнге дейін жеткенін байқауымызға болады
Жалпы алғанда, саудагерлер мен саяхатшылардың беймәлім жерлер жөніндегі ақпаратында географиялық атаулар жиі ұшырасады
Олар әр тілде сөйлейтіндіктен, алыс елдердегі жер-су аттары жиі бұрмаланғаны даусыз
Сол себептен де – бір географиялық объектінің атауы әр түрлі жазылуы кездесуі заңдылық.
Қимақ еліне баратын бip жолды саяхатшы Гардизидің мәлімдеуінен табамыз: Янгикент – Ұйықман (Арал маңындағы құм­ды өлке) – Сокук өзені (Торғай не Сарысу) – Кендіртағ (Ұлытау) – Асус (Есіл өзені) – Epтіс.
Авторы белгісіз «Худуд – әл Әлам» («Әлем шекарасы») атты кітапта Аспижаб (Сайрам), Түркістан, Торар (Тараз болуы мүмкін), Чуф, Мазакия, Игсун-Ясу, Киркирхан сияқты елді мекен атаулары, Арташ (Epтic), Атал (Еділ), Гоз (Гуз) даласы, Мауранахр, Хазар көлі (Каспий) секілді жер-су аттары кездеседі
Бұлардың ішінен Киркирхан, Игсун-Ясу, Мазакия үшеyi қимақ жерлері деп көрсетіледі
Мұндағы Киркирхан – Қарқаралы тауы ма деген ой келеді, ал Игсун-Ясу атауының екінші сыңары асу географиялық терминіне ұқсайды.
Тарихтан жақсы білетініміздей, моңғолдар жаулап алған елінің жер-су атауларын өз тілдеріне ауыстырып отырды
Бұл үрдіс Алтын Орда дәуірінен басталды
Мәселен, Ал­тай, Арқауыл, Тарба­ғатай, Зайсан, Бүркітауыл, Баянауыл, Нарын, Қорғалжын, Қапшағай, Қобда, Сайхин, Кеген және т.б
моңғол тілін­дегі атаулар Қазақстан топонимиясында көп кездеседі
Бipaқ түбi бip алтай тілдерінен тарағандықтан ол атаулар тілімізге бейімделіп, қазақ атауларымен бірдей болып кетті.
Ішкі Азияны зерттеушілердің ішінде топонимика мәселелеріне айрықша көңіл бөлген тұңғыш ғалым Шоқан Уәлиханов болды
Ғалымның географиялық саяхаттар нәтижесінде жинаған жер-су атаулары, мәліметтері кейінгі ұрпақ үшін баға жетпес мұра
Оның зерттеулерінде 3000-ға жуық «түркі-қазақ» атаулары кездеседі.
Павлодар облысының көне топо­нимдері ғалым С.Ремезовтың (1697 ж.) картасында көрініс тапты
Зерттеушінің картасында батысқа қарай «Шабақта (Шабақты) арал», «Шепелеу жар», одан әрі «Яр (жар) Аллабердыев», «Старой Иртыш», бұл Алға айылы тұсында; одан әрі Қызыл жар т.б
топонимдер туралы деректер бар
Керегежардан батысқа қарай «Белые воды» (Ақсу), «Острог Калмыцкой», одан әрі «Урочище Кабалгансун (мечать пустой), одан әрі «Урочище Долон (жеті) Карагай», одан әрі «Озеро Енкуль», т.б.кездеседі.
Жалпы, топонимиялық атластар жөнінде алғашқы мәліметтер Швецияда (Швецияның топонимиялық атласы, 1942 ж.), кейіннен Венецияның топонимиялық атласы жарыққа шықты
Мысалы, 1966 жылы Лондон қаласында өткен IX Халықаралық ономастикалық конгресте дүние жүзінің гидрономиялық атласын құрастыру жөнінде мәселе көтерілді
Сонымен қатар «Чехияның топонимиялық атласы», әртүрлі масштабтағы басқа да атластар құрастырылды.
Екеуінің арасындағы тығыз байланыс тиісінше ғылымның екі бағы­тын қалыптастырды
Оның бірі – «картография­лық топонимика» деп аталса, екіншісі – «топонимикалық картография» деп аталады
Біріншісі картографияға қызмет ететін топонимиканың бір бөлімі деп танылады
Атап айтқанда, далалық топографиялық жұмыстар кезінде атаудың дұрыс түсірілуін, атаудың алғашқы тұлғасы мен оны берген тілдің анықталуын, атаудың бір тілден екінші тілге аударылуын, жер-су атауларының орфографиясын, карта мен атластардың топонимикалық мазмұнын бағалау т.б
мәселелерді қарайды
Осының бәрі картографиялық міндеттер аясына кіргенімен, топонимиканың көмегінсіз жүзеге аспайды
Екеуінің біреуіне басымдық беру — мәселені біржақты шешуге әкеліп соғады.
Қазақ топонимдік бірліктерінде қоршаған ортаның физикалық-геогра­фия­лық қасиетін анықтайтын ландшафт ерекшелігіне, шаруашылығына, экологияға қатысты топонимдер әрбір облыс бойынша зерттелуі керек деп білеміз.
Қазіргі кезде Қазақстанның топонимдер жүйесі әрбір өңірлер бойынша толық зерттеліп болды деуге болмайды
Ендігі кезекте жиналған атаулар қорын талдап, «Қазақстанның топонимикалық атласын» құрастыру, екіншіден, нәтижеге жету үшін міндетті түрде геоақпараттық картографиялау әдісіне сүйенуге тура келеді
Сөз соңында айтарымыз, топонимикалық карталар өз кезегінде көп ізденісті және ғылыми зерттеулерді қажет етеді.
АСТАНА


