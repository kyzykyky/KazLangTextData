Миллиондаған адамдардың тағдырын қиған тоталитарлық жүйе ізгіліктің, мейірімділік пен әділеттіліктің жаршысы болған жандардың соңына түсіп, өмірін қиды
Саяси қудалаулар арты адам санасына сыймайтын қатыгездікке ұласты
Өздерінің зерек ойымен, талантымен құрметке ие болған халқымыздың ардақты ұлдары сталиндік жаналғыштардың қолынан қаза тапты.
Жоғарыдан қарқынды деңгейде жүргізілген репрессиялық шаралар қоғам өмірінің барлық саласын қамтығандықтан, сол зобалаңнан бірде-бір елдімекен, бірде-бір отбасы аман қалмағандығы жұртшылыққа жақсы таныс.
Кеңес өкіметінің бүкіл тарихы жауларды іздеу, табу, құрту, жою мақсатына арналды
Әрбір азаматтан жау іздеді
Саяси қуғын-сүргінге ер-азаматтармен қатар әйелдер де, балалар да ілікті.
1937-38 жылдары «халық жауы» деген жаланың құрбаны болған аяулы ер-азаматтардың ара­сында Шахзада Шонанова мен Торғай Сүлейменова ату жазасына кесілген қазақ халқының аяулы арулары еді.
Шахзада Шонанова Батыс Қазақстан облысы, Жымпиты ауданында 1903 жылы дүниеге келген
Шахзаданың әкесі Арон Қаратаев белгілі ел азаматы Бақытжан Қаратаевтың інісі болатын
Шахзада зерек болып өсті
Есейе келе білім алуға ұмтылды.
Ату жазасына кесілген
Шахзада мен Торғай
Алайда Шахзаданың көп арманы жүзеге аспады
Оған әлді адамның қызы болғаны пәле болып жабысты.
Тағдырдың жазуымен екі рет тұрмысқа шығады
Алғашқы ері мемлекет қайраткері Ыдырыс Мұстамбаев болатын
Ол 1898 жылы қазіргі Жаңа Семейде (1917 жылдан бастап Алаш болған) кедей отбасында дүниеге келіпті
1916 жылы орыс-қазақ училищесін үздік бағамен бітіреді
Кейінгі оқуын ол Семей гимназиясында жалғастырып, Мұхтар Әуезовпен бірге бұл оқу орнын да үздік бағамен аяқтайды.
Ы.Мұстамбаев төңкерістен кейін саяси қызметке Мұхтар Әуезов, Ахметбек Сейсенбаев, Ғарифолла Ысқақов және тағы басқаларымен белсенді түрде араласады
1920 жылдың соңынан Семей губерниялық азық-түлік комиссары, Орал губеркомының мүшесі ретінде, 1922 жылдың 13 шілдесінен бастап Ақмола губерниясының прокуроры қызметтерін атқарады
1925 жылы Ы.Мұстамбаев Сырдария губерниялық атқару комитетінің төрағасы болды
Оның бұл қызметі Қазақстанның партия басшылығына Голощекиннің тағайындалуымен тұспа-тұс келді
1926 жылдың 13 қыркүйегінде өткен Өлкеком бюро мәжілісінде Мұстамбаев­тың мәселесі қаралып, ұлтшылдық пиғылдағы іс-әрекеттері айыпталғандығы белгілі.
Ы.Мұстамбаев алғашқылардың бірі болып ұлтшылдықпен айыпталып, 1933 жылы 4 шілдеде ОГПУ алқасы Үштігінің үкімімен 5 жылға бас бостандығынан айырылды
1937 жылы сол айыбы үшін тағы да ату жазасына кесілді
Осылайша небәрі 39 жасында қазақтың асыл азаматтарының бірі саяси қуғын-сүргін құрбаны болған еді
Шахзада өзінің алғашқы мақалаларына «Мұстамбай келіні» деп қол қойып жүреді
Ал кейіннен, 1937 жылы ол энциклопедист-ғалым Телжан Шонановпен бас қосады
Алайда бұл да ұзаққа созылмайды
Телжан да 1937 жылдың соңында жазықсыз тұтқындалады.
Шахзада әу баста САГУ-дың (Ташкентте 1920 жылы құрылған Орта Азия мемлекеттік университеті – қазіргі Ташкент университеті) медицина факультетіне түскен болатын
Алайда оған «тап жауының қызысың» деген айып тағылып, оқудан шығарылады
Бұдан кейін Шахзада әртүрлі қызметтер атқарады
1922-26 жылдары Оралда губерниялық атқару комитетіне іс жүргізуші, аз уақыт Сырдария губерниялық партия комитетінде нұсқаушы болып істейді
Кейіннен, яғни 1928 жылы, Қызылордаға ауысып, Халық ағарту комиссариатының мектепке дейінгі балалар тәрбиесінің нұсқаушысы болып жұмысқа орналасады
Алайда Шахзаданың есіл-дерті үзілген оқуын одан әрі жалғастыру еді
Соған орай 1931 жылы Алматыға қоныс аударып, медицина институтына оқуға келеді
Өкінішке қарай, баяғы жала тағы да алдынан шығады
Сөйтіп, бұл оқудан да шығарып жібереді.
Осы кезеңде Шахзаданың күйеуі Телжан Шонанов ҚазПИ-де доцент болып жұмыс істейтін
Әрине, Шахзада сияқты оқудан шығарылғандар дәл сол кезде аз болмаса керек
Соған орай бұл мәселе үкіметтің беделді комиссиясында қаралады
1931 жылдың қазан айының 25-інде өткен комиссия мәжілісіне Халық ағарту комиссариатынан Қайсар Тәштитов, БК(б)П өлкелік комитетінен А.Смирнов, денсаулық сақтау комиссариатынан А.Әрімбетов, Халық ағарту комиссариатының кадр бөлімінен В.Зилов қатысады
Бұл комиссия мынадай қаулы алады
«Шонанованың Кеңес үкіметі тұсында қызмет атқарғаны, өзінің әлеуметтік тегін жасырмағаны ескеріліп, оған медицина институтында оқуын жалғастыруына мүмкіндік берілсін»
Бірақ іс мұнымен бітпейді
Қаулыда: «Институт дирекциясына және студенттік ұйымдарға жақын семестрлерде Ш.Шонанованы студенттік ұйымдарда, қоғам жұмыстарында тексеру міндеттелсін» деген де сөз бар
Осыған сәйкес 1932 жылы наурыздың 22-сінен көкектің 11-іне дейін Шахзада жұқпалы бөртпе, сүзек пен шешек індеті жайлаған «Прибалхашстройдың» Спасск бөлімшесіне жұмысқа жіберіледі
Осыған байланысты Спасск бөлімшесінің бастығы әрі оқу комбинатының директоры Жамшиннің Шахзаданың жұмысы жайлы жақсы пікірде жазған анықтамасы да институтқа жіберілген
Бұған қарамастан тап күресінің белсенділері оған тыныштық бермегені байқалады
Бұлай дейтініміз, Шахзада оқуды тастауға мәжбүр болады
Бұл 1933 жылдың бас кезі болатын
Шахзада енді өзіне бұрыннан белгілі оқу-ағарту ісіне, мектепке дейінгі балалар тәрбиесіне араласады
Осыған қарағанда ол Алматы медицина институтында 1931-1932 оқу жылында ғана білім алған сыңайлы.
Шахзада соншама сәтсіздікке қарамастан өзін-өзі іздеуден, халқына қызмет етуден жазбайды
Бұған 1933-1936 жылдары педагогикалық ғылыми-зерттеу институтында жауапты хатшы, Халық ағарту комиссариатында ғылыми қызметкер, ұлттық мәдениетті ғылыми-зерттеу институтында кіші ғылыми қызметкер болып жұмыс істеуі толық дәлел бола алады
Жас келіншектің тынымсыз ізденісін байқаған Халық ағарту комиссары Темірбек Жүргеновтің шақыруымен ол бастауыш және орта мектеп бөлімінде ғалым-хатшы, кейін әдіскер-кеңесші болып қызмет істейді
Бірақ 1936 жылдың басында бұл қызметтен де босайды
Шахзада сонда да мойымайды
Қазақ мемлекеттік университетінің биология факультетінің 2-ші курсында оқуға мүмкіндік алады
Жасы 34-ке келсе де белгілі бір мамандық алуға талпынады
Алайда бұл ниетіне де жете алмайды
Жету түгілі, оның өзі де 1937-1938 жылдардағы саяси науқанның құрбаны болып кете барады
Бұған дейін, яғни 1937 жылдың 21 шілдесінде Шахзаданың ері Телжан Шонанов «халық жауы» деген жаламен тұтқындалған болатын.
Осы күндері ел арасында 1937 жылы жаппай айыптауда азаматтар бірінің үстінен бірі арыз жазып, өзін-өзі қыруға себепші болды деген пікір бар
Бұл сөздің жаны бар сияқты
Өздеріне қажетті адамдардың үстінен іс қозғауға негіз болатын әңгімені НКВД-нің өзі ұйымдастырғаны да бұл күнде ешкімге жаңалық емес
Шахзаданы айыптау НКВД үшін де аса қажет болған сияқты
Шыққан тегі де, күйеуінің халық жауы ретінде тұтқынға алынуы да,  өзінің сауатты болуы да, көптеген зиялы азаматтармен қызмет бабында аралас-құралас жүруі де бұлтартпас айғақ ретінде ойластырылған ғой
Мысалы, 1938 жылдың 6 қаңтарындағы протоколда Шахзада өзін антисоветтік ұйымға 1926 жылы Ыдырыс Мұстамбаев тартты деп «мойындаған», ал 13 қаңтардағы жауабында «ҚазМУ-де оқыған кезде мен студент жастар арасында күнбе-күн антисоветтік, ұлтшылдық насихат жүргіздім
Контрреволюцияшыл, буржуазияшыл ұлтшылдық идеясын кеңінен тараттым» деген де сөздер бар
Міне, жаланың көкесі деп осыны айтуға болады.
НКВД-да отырған жендеттер осыдан тура 2 жыл бұрынғы, яғни 1936 жылдың 20 қазанында ҚазМУ-де болған өртті де Шахзаданың мойнына артады
Шахзада 1938 жылғы 17 қаңтардағы жауабында «1936 жылғы күзде ҚазМУ-ді өз қолыммен өртедім, соның нәтижесінде университет үйінің негізгі бөлігі жанып кетті», – деп қол қойыпты
Дұрысында, өрт іле-шала сөндірілген
Тіпті ондай үлкен де болмаған
Анатомия бөлмесіндегі кітаптар, құрал-жабдықтар далаға шығарылған.
Шонанованың ісі бойынша университет мұғалімдерінен ұсталғандардың ішінде Ибадолла Ақбергенов (кафедра меңгерушісі) және аспирант Батырбек Бірімжановтар да бар еді
Ақбергенов сол кеткеннен ізім-ғайым жоғалады
Тағдыры әлі күнге белгісіз
Ал Бірімжановты НКВД-нің ақтамауға амалы жоқ болатын
Себебі 1936 жылдың тамыз айында, яғни өртке дейін ол Ленинградқа оқуға кеткен болатын
Сол Батырбек Ахметұлы кейіннен ҚССР ҒА-ның мүше-корреспонденті атанды
Көп жылдар ҚазМУ-дің факультетін басқарды.
Жазықсыз жалалы болған Шахзада Шонанова 1938 жылдың 9 наурызында ері Телжаннан он күннен кейін (Телжан 25 ақпанда) Алматы түрмесінде атылады («Егемен Қазақстан», 1997, 8 қаңтар).
Қазақтың ару қызының сыртқы сымбаты, ажары, жүріс-тұрысы туралы жазушы Хамза Есенжанов «Ақ Жайық» романында ерекше суреттейді.
Шахзада Шонанованы өзі туып-өскен топырағы да  ұмытпақ емес
Орал қаласында бір кезде аяулы ару тәрбие алған үйде, яғни бұрынғы әйелдер гимназиясы ғимаратында оған ескерткіш-тақта орнатылды.
Қазақ жерінде атылған екінші қазақ әйелі – Торғай Қиқымқызы Сүлейменова
Бұл жөнінде Қорғалжын мемлекеттік қорығының бұрынғы директоры Сайдалы Мәженұлы Сүлейменов былай деп еске алады.
«Әкем Мәжен Сүлейменұлы 1894 жылы, анам Торғай Қиқымқызы Сүлейменова 1904 жылы Нұра ауданының «Көкмөлдір» деген жерінде дүниеге келді
Әкем 1937 жылдың сәуірінде «Шахаман» деген колхозда ауылдық кеңестің төрағасы, ал анам осы колхоздың басқарма төрайымы болып қызмет атқарады
Екеуі де жастайынан Кеңес өкіметін барынша жақтап, азаттық жолында ат жалын тартып жүрді
1932-33 жылдардағы ақсирақ аштықтан аман қалған елдің басын біріктіріп, «Шахаман» атты колхоздың іргетасын көтеріп, бірі ауылдық кеңестің төрағасы, бірі – басқарма төрайымы болып сайланды.
Дегенмен 1937 жылдың наурыз айының ортасында түнде үйдің есігін сартылдата қағып, өңкей қара киінген бір топ жендеттер сау етіп, үйге кіріп келді
Үй-ішін тінтіп, астан-кестенін шығарды
Қарындасымыз екеуміз әжемнің қолтығына тығылумен аңырап қалдық
Әкем мен шешемді қара киген адамдар сыртқа сүйреп бара жатты
Содан бері «Шахаман» колхозында тұрғанымызда үйімізге тірі жан басын сұғып көрген емес
Жазықсыз әке-шешеме «халық жауы» атты нақақтан жабылған жала өмір-бақи қыр соңымыздан қалмай қойды.
Біраз жылдар артқа салып, әкем мен шешемнің тағдыры беймәлім күйінше қалды
Кейін іздеуге өтініш білдіріп, мұрағат құжаттарымен танысуға рұқсат алдым.
– Қағаз-қаламдарыңызды мында қойыңыз, құжаттарды оқып шығыңыз, – деген орыс әйелі сәлден соң бір сарғайған папканы маған ұстатты
Папканы маған ашып қалғанда, бірден көзіме оқтай қадалған мынау еді:
«Мәжен мен Торғай Сүлейменовтер 1937 жылы наурыз-сәуір айларында тұтқындалған
Ерлі-зайыпты
1937 жылы 10 тамызда үштіктің шешімімен ең жоғарғы жаза – ату жазасына кесілді
1937 жылы 21 тамызда үкім орындалды».
Одан әрі Сайдалы ағамыздың қандай күйде болғанын жүрегіңіз ұғып отырған болар.
Клара Әмірқызының «Қиылған ғұмырлар» еңбегінде: «Таяққа сүйеніп, жасы 70-ке келіп отырған ананың 33 жастағы келінін «халық жауы» деп үйден сүйретіп әкетіп бара жатқанда, үш жасар немересі – Еркіні мен алты жасар Сайдалысы қара киімділерден үріккен күйде күңірене дауыс салған аруана әженің бауырына тығылып қала берген екен», – деген жолдар сол заманның адам айтқысыз жауыздығын көрсетеді.
Бұзау өлсе де кінәлі болды
Заңсыз репрессиялардың серігі – мем­лекеттің, оның органдарының және лауазымды тұлғаларының адам­дардың қара­пайым құқықтарын жаппай бұзуы
1920-50 жылдардағы Кеңес тарихы осыны айқын­дайды
Шын мәнінде, әйелдер мен балалардың ұсталуына 1937 жылғы 15 тамыздағы №00486 Ішкі істер халық комиссары Н.Ежовтың жедел бұйрығы тікелей әсер етті
Бұйрықта: «Осы бұйрықты алғаннан соң 1936 жылдың 1 тамызынан бастап бірінші және екінші категория бойынша әскери Алқа және әскери трибуналда айыпталған оңшыл-троцкистік тыңшылық-диверсиялық ұйымдар мүшелері, Отанын сатқандар әйелдерін репрессиялауға кірісіңдер» деп ашық айтылды
Бұл «халық жаулары» деп ұсталған азаматтардың әйелдері мен жанұя мүшелеріне үлкен шабуыл еді.
Бұрынғы Одақта әйелдерге арналған барлығы 4 лагерь болды
Біріншісі – «Алжир», екіншісі – Горький (қазіргі Нижний Новгород) қаласынан 40 шақырым жердегі «Тепляков» лагері, үшіншісі – Фрунзеден (қазіргі Бішкек) 100 шақырым жердегі «Жангижер», төртіншісі – Тотьмадағы (Ресей) «Темников» лагері.
«Алжир» – КАРЛАГ-тың Ақмола бөлімшесі
Ол Ақмола түбіндегі қазіргі Малиновка селосының орнында болған
Тікенек сыммен қоршалған, төрт бұрышына күзет мұнарасы орнатылған бұл жерде тек «Отанын сатқандардың» әйелдері тұрды
Сондықтан оны кекетіп: «Акмолинский лагерь жен изменников Родины» деген ұғымның бас әріптерінен құрастырып «Алжир» деп атады.
2003 жылы Мәскеудегі халықаралық «Мемориал» қоғамы «Узницы «Алжира»
Список женщин-заключенных Акмолинского и других отделений КарЛАГа» деген 34 баспа табақ көлемде кітап шығарды
Онда 5380 әйел-тұтқындардың тізімі берілген
Біз осы тізімнен қазақ әйелдерінің аты-жөнін теріп алдық.
1
Абдулахатова Кульше Исмагуловна, род
в 1908 г., аул Умтулек, Таловского района Западно-Казахстанской обл., Приговорена к 5 годам итл
 Освобождена 25.11.1942.
2
Абланова Минесафа, род
в 1910 г, г.Семипалатинск, Приговорена к 3 годам итл
Освобождена 14.04.1941.
3
Алдабергенова Албусина, род
в 1931г., Сузаковский р-н, ЮКО, Приговорена к 3 годам итл
Убыла из Карлага 04.10.1939.
4
Аленова Жавгар Ибрагимовна, род
в 1901 г., Чингирлауский р-н ЗКО., Приговорена к 8 годам итл
Освобождена 19.11.1945.
5.Алиханова – Исингельдина Мариям Камбаровна, род
в 1914., г.Усть-Каменогорск
Приговорена к 3 годам итл
Освобождена 18.03.1941.
6
Алтыбаева Балакыз, род
в 1941 г., 9-й ауыл Сузакского р-на ЮКО
Приговорена к 3 годам итл
Освобождена 28.02.1941.
7
Алтынбаева Галя Ахметовна, род
в 1906 г., г.Семипалатинск
Приговорена к 8 годам итл
Освобождена 11.11.1945.
8
Альманиязова Казима, род
в 1912., г
Тургай, Кустанайской обл
Приговерена к 8 годам итл
Освобождена 24.11.1945.
9
Аршигоева Биби-Гайча Юсуповна, род
в1907 г., г
Уральск
Приговорена к 8 годам итл
Освобождена 25.11.1945.
10
Асфандиярова Рабиля Сералиевна, род
в 1893 г., г
Самарканд
Приговорена к 5 годам итл
Освобождена 05.05.1943.
11
Ахмедова Кульжан, род
в 1914 г
г
Туркестан, Юко, Приговорена к 3 годам итл
Убыла из Карлага 04.10.1939 в Соликамбумстрой.
12
Багизбаева Сулухан, род
в 1905 г., г
Чимкент
Приговорена к 5 годам итл
Освобождена 25.11.1942.
13
Байбулатова Даметкен, род
в 1919 г
аул Жанаталап ВКО
Приговорена к 5 годам итл
Убыла из КАРЛАГа 04.10.1939
в Соликамбумстрой.
14
Байдавлетова Бигадыша, род
в 1891 г
Актюбинск
Приговорена к 8 годам итл
Освобождена 15.04.1946.
15
Байгаскина Хусния, род
в 1901 г
ауыл Джаныбек, Ленинского р-на СКО, Приговорена к 8 годам итл
Освобождена 07.07.1943.
16
Баймагамбетова Шахзада Нысангалиев­на, род
1905, Буртинский р-н, Оренбургской области
Приговорена к 8 годам итл
Освобождена 18.11.1945.
17
Байтураева Кульхан, род
в 1917 г., г
Казалинск, ЮКО, Приговорена к 5 годам итл
Освобождена 09.04.1943.
18
Баяубаева Багила, род
в 1906 г., 9-й с/совет Баянаульского р-на, Павлодарской обл
Приговорена к 5 годам итл
Освобождена 29.01.1943.
19
Бегежанова Зубарзата, род
в 1900 г., г
Актюбинск
Приговорена к 5 годам итл
Освобождена 01.12.1942.
20
Биркембаева Маржан, род.в 1901 г., г
Иргыз, Актюбинской области
Приговорена к 8 годам итл
Умерла 09.08.1944.
21
Бабаева Ханай, род
в 1914 г., г
Чимкент приговорена к 5 годам итл
Убыла 04.10.1939 г
в Соликамбумстрой.
22
Гайсина Гайнижамал, род
в 1906 г., г
Кокпектинск ВКО, Приговорена к 5 годам итл
Освобождена 05.05.1943.
23
Даукенова Менталь, род
в 1910 г
ауыл №12 Карабалыкский р-н Кустанайской области
Приговорена к 8 годам итл
Освобождена 26.11.1945.
24
Джантасова Утеш, род
в  1908 г., ауыл №12, Казалинского р-на
Приговорена к 8 годам итл
Освобождена 24.11.1945.
25
Джарасова Бибихадиша, род
в 1909 г., г
Темир Актюбинской обл
Приговорена к 8 годам итл
Освобождена 24.11.1945.
26
Джолдаспаева Халима Кадыровна, род
в 1904 г
г
Кокчетав
Приговорена  к 5 годам итл
Освобождена 19.02.1945.
27
Ерубаева Зейнеп, род
в 1907 г
Чийлийский р-н ЮКО
Приговорена к 5 годам итл
Освобождена 13.05.1943.
28
Жакупова Самига, род
в 1913 г
Уланский р-н ВКО: Приговорена к 5 годам итл
Освобождена 20.05.1943.
29
Жургенова – Ермекова Дамеша Амирхановна, род
в 1905 г., г
Каркаралинск ВКО
Приговорена к 8 годам итл
Убыла 05.07.1941 г
в Печорлаг.
30
Имамбекова Айтжан Нурушкеевна, род
в 1894 г
г
Семипалатинск
Приговорена к 5 годам итл
Освобождена 03.05.1943.
31
Иманова Канаш, род
в 1901 г
Темирский р-н Актюбинской обл
Приговорена к 5 годам итл
Умерла 16.10.1941.
32
Кабулова Айша Курманбековна, род
в 1907 г
г
Туркестан
Приговорена к 5 годам итл
Освобождена 05.05.43.
33
Казбекова Магрифа Мурзагулована, род
в 1903 г
ауыл №3 Актюбинского уезда
Приговорена к 5 годам итл
Освобождена 02.03.1943.
34
Кальменева Баршын Жакеевна, род
в 1902 г., г
Тамыр в Казахстане
Приговорена к 8 годам итл
Освобождена 25.06.1943.
35
Карлыбаева Рзакия, род
в 1901 г., Аламесский р-н Кзыл-Ординской обл
Приговорена к 5 годам итл
Освобождена 19.03.1943.
36
Каспакбаева Кулянда, род
в 1908 г., п
Баянауыл Карагандинской обл
Приговорена к 8 годам итл
Освобождена 16.04.1946.
37
Қожахметова Гульбайрам, род
в 1912 г., ауыл №15 Кустанайского р-на, Кустанайской области
Приговорена к 5 годам итл
Освобождена 21.12.1942.
38
Кулумбетова Айша, род
в 1898 г., г
Иргиз, Актюбинской обл
Приговорена к 8 годам итл
Освобождена 20.04.1946.
39
Курмашева Рабига Сисеновна, род
в 1900 г., г
Новочеркасский р-н, Актюбинской области
Приговорена к 8 годам итл
Освобождена 24.11.1945.
40
Мажкеева Джамиля Габбасовна, род
в 1912 г., г
Урда КазССР
Приг-на к 8 годам итл
Освобождена 22.10.1945.
41
Майжалова – Куленова Уазипа Майжаловна, род
в 1911 г., Уланский р-н Семипалатинской обл., Приговорена к 8 годам итл, Освобождена 18.03.1946
42
Майлина Гульжамал, род
в 1900 г., г
Карабалык, КазССР
Приг-на к 5 годам итл
Освобождена 05.05.1943.
43
Макашева Зери Жумабаевна, род
в 1909 г., Новороссийский р-н Актюбинской области
Приговорена к 8 годам итл, Освобождена 09.12.1945.
44
Макина Инеш, род
в 1913 г., г
Туркестан, КазССР
Приг-на к 8 годам итл
Освобождена 01.03.1946.
45
Макулбекова Багила, род
в 1912 г., к-з «Караузекскиий» ВКО
Приговорена к 5 годам итл
Освобождена 11.05.1943.
46
Малдыбаева Сапа Нуршановна, род
в 1906 г., г
Туркестан, КазССР
Приг-на к 8 годам итл
Освобождена 22.07.1946.
47
Мамырова Фариза Агаповна, род
в 1913 г., г Семипалатинск
Приг-на к 5 годам итл
Освобождена 29.08.1942.
48
Манаева Шарифа, род
1894 г., г
Уральск
Приговорена к 5 годам итл
Освобождена 05.05.1943.
49
Мендешева Разия, род
в 1887 г., г
Урда, КазССР
Приг-на к 5 годам итл
Освобождена 21.05.1943.
50
Менешева Алима Абдуллаевна, род
в 1898 г
ауыл Камете Джаныбекского района
Приг-на к 5 годам итл
Освобождена 24.04.1943.
51
Мусина Хадиша, род
в 1903 г
в г
Семипалатинске
Приг-на к 8 годам итл
Освобождена 25.03.1946.
52
Мухамеджанова Рахима, род
в 1906 г., 11-й ауыл Аксуатского р-на ВКО
Приг-на к 8 годам итл
Освобождена 19.03.1945.
53
Назарова Сахиб-Жамал, род
в 1908, ауыл №10 Акмолинского р-на Карагандинской обл
Приг-на к 8 годам итл
Освобождена 10.04.1946.
54
Назарова – Имамбаева Булюм, род., в 1906 г., г
Петропавловск
Приг-на к 3 годам итл
Умерла 1.07.1940
55
Ниязова Мабина Ибрагимовна, род
в 1895 г
Тенгизский р-н ЗКО
Приг-на к 8 годам итл
Убыла 15.07.1938 в Среднеазиатский итл.
56
Нуралина Шафига Рахимжановна, род
в 1915 г
с
Баян,  Павлодарской области
Приговорена к 8 годам итл
Освобождена 18.03.1946.
57
Нурмакова Зуфнун Ибраевна, род
в 1904 г
в г
Семипалатинске
Приг-на к 8 годам итл
Освобождена 20.07.1945.
58
Оралбаева Жамал, род
в 1900 г
в г
Семипалатинске
Приг-на к 5 годам итл
Освобождена 10.05.1943.
59
Османова Фатима, род
в 1906 г., г
Кзыл-Орда
Приговорена к 8 годам итл
Освобождена 17.10.1945
60
Рустемова Магрифа Мухамеджановна, род
в 1906 г., г
Казалинск ЮКО
Приг-на к 5 годам итл
Освобождена 16.04.1943.
61
Рыскулова – Исенгулова Азиза Тубековна, родилась в 1911 г., г
Джаркент, КазССР
Приг-на к 8 годам итл
Освобождена 09.04.1946.
62
Рыскулова – Исенгулова Арифа Айтауловна, род.1887 г
(мать Азизы Тубековны, теща Турара Рыскулова)
Как ЧСИР и по обвинению в контрреволюционных преступлениях в 1938 до 1945
Умерла в лагере в 1945.
63
Сагдагалиева Зоя Абдурахмановна, род
в 1914 г., д
Гайсан Мартукского района Актюбинской области
Приг-на к 5 годам итл
Освобождена 08.12.1942.
64
Садыкбекова Сулукуль, род
в 1911 г., ст
Арыс Ташкентской ж.д
Приг-на к 5 годам итл
Убыла 04.10.1939 в Соликамбумстрой.
65
Сарсембаева Фатима, род
в 1905 г., Таласский р-н ЮКО
Приг-на к 5 годам итл
Освобождена 19.03.1943.
66
Сарымулдаева Майнур, род
в 1904 г., г
Алма-Ата
Приг-на к 8 годам итл
Освобождена 13.10.1944.
67
Смагулова Марфуга Капчукуровна, род
в 1911 г., г
Кокпекти, Семипалатинской области
Приг-на к 8 годам итл
Освобождена 24.11.1945.
68
Сыргабекова Бибижамал Курмангалиев­на, род
в 1905 г
в г
Петропавловск
Приговорена к 8 годам итл
Освобождена 27.03.1946.
69
Такежанова Сакан, род
в 1910 г
г
Акмолинск
Приг-на к 8 годам итл
Освобождена 29.12.1945.
70
Такенова Хатира, род
в 1909 г
к-з Алгабас Акбулакского р-на  Оренбургской обл
Приг-на к 8 годам итл
Освобождена 24.11.1945.
71
Татимова Тактай, род
1908 г., г
Каркаралинск ВКО
Приг-на к 5 годам итл
Освобождена 05.05.1943.
72
Таштитова Сагадат, род
в 1914 г., г
Акмолинск
Приговорена к 8 годам итл
Освобождена 10.04.1946.
73
Тналина Загфи, род
в 1911 г., Каншлинский сельсовет Вишневского района Карагандинской области
Приговорена к 3 годам итл
Освобождена 15.12.1942.
74
Толебаева – Джунуспаева Хадиша, род
в 1894 г., Талдыкурганский район, Алма-Атинской обл
Приговорена 8 годам
итл
Освобождена 21.02.1943.
75
Уразова Мадина Аубакировна, род
в 1908 г., 10-ауыл Мендыгаринского района Кустанайской области
Приговорена к 8 годам итл
Освобождена 08.05.1946.
76
Усербаева Зейлипа, род
в 1899 г., к-з Джазылбек, Каратальский р-н, Алма-Атинской области
Приговорена к 5 годам итл
Освобождена 06.05.1943.
77
Ходжанова Гулянджан Муайтисовна, род
в 1901 г., г
Кзыл-Орда
Приговорена к 5 годам итл
Освобождена 06.10.1945.
78
Хусниярова Жамал, род
в 1901 г., ауыл Жана-Су, Убаганского р-на Кустанайской области
Приговорена к 8 годам итл
Освобождена 27.11.1945.
79
Шаймухамбетова Назари Купинеев­на, род
в 1907 г., аул (наименование не указано) Адамского р-на Оренбургской области
Приговорена к 5 годам итл
Освобождена 15.12.1942.
80
Шамгунова Алия, род
в 1906 г., г
Алма-Ата
Приговорена к 8 годам итл
Освобождена 09.08.1943.
81
Шанина Жанбике, род
в 1900., ауыл Кархалан, ЗКО
Приговорена к 8 годам итл
Освобождена 20.10.1943.
82
Юсупова Чулпана Шаяхметовна, род
в 1907 г., г
Уральск
Приговорена к 8 годам итл
Освобождена 15.04.1946.
Сондай-ақ «Алжирде» Мәдина Айсарина, Кира Нұрмағамбетова, Мәрия Есқараева, Мәриям Тоғжанова, Елизавета Сәдуақасова, Мәриям Дәулетова, Мағрипа Досжанова, Фатима Диваева, Арипа Атағұлова, Мая Бағысбаева және басқалары отырды
Жазықсыз айыпталған аналардың саны, өкінішке орай, әлі толық емес
Зерттеушілердің алдындағы осы бір қасиетті борыш әлі де болса орындалмай келеді.
Ақмола түрмесіндегі сотталған әйелдердің қылмыстық істерінің басым көпшілігі 1 парақтан ғана тұрады
Сол бір парақтың өзінде де толық мәлімет жазылмай, тек қана: № 1092 іс: Байғанатова Татий, 1932 жылы ҚК-н 166-72 бағыттарымен сотталған
Жасы 45-те
 Партияда жоқ
Кедей
Колхозда жұмыс жасайды
Байғанатов Мақсұтпен бірге ат ұрлаған
Ол кісінің арғы қарайғы тағдыры беймәлім
Себебі басқа мәлімет жоқ
Қылмыстық істердің кейбірінде жазаға тартылған әйелдердің бармақтарының ізі басылып, түр-сипатына (шашының түсі, бойының ұзындығы және т.б.) қысқаша анықтама берілген
Сонымен қатар өзге аймақтардан арнайы жер аударылған әйелдер де қудалауға көп ұшыраған
Қазақстанға жер аударылып, өзге аймақтардан сотталып келген өзге ұлт өкілдеріне «шетелдік шпион» ретінде қарау үрдіске айналған
«Алжирліктердің» кейбіреулері ғана осы тозақтан аман шықты, көпшілігінің мән-жайынан еш дерек жоқ («Түркістан», 2010, 3 маусым).
«Алжирде» 1937-1946 жылдарға дейін жылына 8 мың, кей жылдары 17 мың адамға дейін көбіне әйелдер мен балалар тоғытылған
Ақмола, Қарағанды өңірінде осындай қуғын-сүргінге ұшырағандардың 27 абақтысы 1953 жылға дейін жұмыс істеген.
Зағипа Тінәлина – отызыншы жылдарда орта арнаулы білім алған, көзі ашық, көкірегі ояу бойжеткеннің жеке өмірі сәттілікпен басталып, қазақтың алғашқы журналистерінің бірі Абат Әлібаевпен тұрмыс құрады
Жарасымды өмір кешіп жатқан жас отбасына алғашқы қасірет 1937 жылдың мамыр айының 30-ы күні келді
«Қазақстан» баспасы директорының орынбасары қызметін атқарып жүрген Абат Әлібаев 32 жасында ойда-жоқта қамауға алынады да, 1938 жылы атылып кетті
Өлкелік партия комитетінде жауапты қызмет істеп жүрген Зағипа енді «халық жауының әйелі» атанды
1938 жылдың тамыз айында «Казахстанская правда» газетінде Қазақстан өлкелік партия комитетінің бірінші хатшысы Левон Мирзоянды қаралаған материал басылып, оның ішінде Зағипа Тінәлина да қара тізімге ілінді.
Қазақстанға Голощекиннің аштық нәубетінен кейін жылылық пен ізгілік ала келіп, Мырзажан атанған Мирзоянмен қызметтес болғандар да осылайша сенімсіздер қатарына қосылды
Зағипа партия қатарынан да, қызметінен де шығарылды
Ақыры, 1938 жылы 10 сәуірде халық жауларының әйелдерімен бірге «Алжирге» кете барды.
1937 жылы 10 шілдеде Әзиза Рысқұлованы Мәскеудегі үйінен қамауға алып, әйгілі Бутырка түрмесіне қамайды
Бұл кезде Әзиза Ридасына аяғы ауыр еді
Тағдыр Риданы түрмеде ауыздандырды
Әзизаның анасы Арифаны да қамауға алды
Ақыр соңы екеуі 1938 жылы «Алжирде» кездесті
«Түрменің қызы» атанған Рида әжесімен Ақмолада табысты
Арифа апай лагерьден шығуға 5-6 күн қалғанда  қайтыс болды
Әзиза Рысқұлова «Алжирде» 8 жыл отыр­ды.
Әзиза Рысқұлова – Тұрар Рысқұловтың әйелі
Мұндағылардың бәрі біледі оның кім екенін
Көзді жұмып, көңіл кірбіңін еңбекпен ашайын деп лагерь бастығына барып, өзінің жоғары білімді мал маманы екендігін тәптіштеп түсіндіреді де, №1 Долинка кеңшарына малдәрігерлік жұмысқа баруға арыз жазды
Бағатын 2 мың ірі қара мен 5 саулықты санап алып, мал баға алатын қазақ әйелдерін іздестіре бастайды.
Биағаның үйіндегі жеңгей (Бейімбет Майлиннің әйелі) Гүлжамал білек түріп «мал бағуға мен барамын» деп өзі сұранды
Сұлтанбек Қожановтың әйелі Гүлжиянды та­уып алып, алдына 500 саулық салып береді
Мәриям Есенгелдина мен Зағипа Тінәлина бұзау-торпақ бағатын болды
Дәмеш Жүргенова болса, жоғары білімді дәрігер
Алматы медицина институтында оқытушы болған
Мал бағуға ыңғайы жоқ еді
Сәтін салғанда, Ленинградтан Беляев деген шәкірті «Алжирге» келе қалып, Дәмеш апайын танып, дәрігерлікке тағайындатып қайтады.
Ең бір қиыны, Әзиза Ұзақбай Құлымбетовтің әйелі Айша Құлымбетованы лагерь бастықтарынан өз қарамағына алуға қанша рет барып, өтініп сұрағанымен, еш нәтиже шықпады
Лагерь бастықтары Айша Құлымбетованы ең ауыр жұмыстарға салды.
Солтүстік Қазақстан облыстық атқару комитетінің төрағасы Ораз Дәулетовтің әйелі Мәриям Дәулетова да 700 саулықты қарамағына алды
Сонымен, 1940 жылдан бас­тап Әзиза Рысқұлова бастаған қазақ әйелдері «Алжирде» де, №28 әйелдер лагеріндегі басқа жұмыстардан босап, мал бағатын болып шықты («Қазақ әдебиеті», 1994, 3 маусым).
Бақылаушылар мен бастықтар тұтқын әйелдерге мейлінше қатал қарады
Мысалы, бірде лагерьдегі ерекше бөлім бастығы Мишин Гүлжамал Майлинаны балағаттап сөккен
Сонда жазушының әйелі оған қолындағы айырын ала ұмтылған: «Сенің мұндай қорлығыңды естігенде, сені де, өзімді де өлтіремін
Күйеуімді құрттыңдар, бес баланы жетім қалдырдыңдар, енді маған мұндай өмірдің керегі де жоқ!» – дейді.
Тағы бірде наурыз айының қара суығында бір бұзау өліп қалады
Сол үшін лагерь бастықтарының бірі үш әйелді атып тастап: «Енді бір бұзау өлетін болса, алтауыңды да атып тастаймын!» – деп қорқытады.
«Қайсібір күзетшілер шамадан тыс қатыгез болатын», – деп еске алған Мәриям Есенгелдина
1939 жылы құлағы ауырлау еститін Кира Нұрмағанбетова өз барағынан шығып, аулаға бет алады
Ол күзетшінің ескертуін естімей қалған, алайда күзетші оны екі сөзге келместен атып тастады, сақшы еш жазасыз қала берді («Шалқар», 1998, 2 қаңтар).
Жұмағат Қожахметов 1921-22 жылдары Семей қалалық атқару комитетінің төрағасы, соңынан Қазақстан Компартиясы Орталық комитетінің бөлім меңгерушісі, 1936 жылдан Ақтөбе облыстық сотының төрағасы қызметтерін атқарған.
1937 жылы 19 тамызда Ж.Қожахметов үш НКВД әскерінің алдына түсіп, беймезгіл уақыт білінбейтін жерге «сапарға» кете барады
Ал Гүлбарам Қожахметова болса «халық жауы» Жұмағат Қожахметовтің әйелі ретінде «Алжирге» 8 жылға бас бостандығынан айырылып, қылмысты болады.
«Алжир» лагері 1937 жылдың ақпан айынан бастап жұмыс істеп, 1954 жылы шілде айын­да жабылды.
Бостандыққа шыққаннан кейін де оларға астаналық ірі қалаларда тұруға тыйым салынды
Олар осы қалалардан 101 шақырым қашықтықта орналасуға тиіс болды
Мұнда оларды ешкім жұмысқа алмады
Лагерьдегі азаптан кейін адам құсап өмір сүруге мүмкіндік туғызылмады
Олардың біразы толық бостандықты көре алмай кетті.
Түйін сөз
«Алжир» жөніндегі ақиқат «Жазығы не еді аналардың?» деген талантты журналист Армиял Тасымбековтің сериялы мақалаларында алғаш рет айтылды
Осы мақалалар сол кезде талайларға ой салып, оқырман қауымды көп мағлұматтардан хабардар етті
Автор 1994 жылы «Жан дауысы: Алжир архипелагы» деген еңбегінде соңғылардың бірі болып қалған «Отанын сатқандар әйелдерінің Ақмола лагері» түрмесінің әйелдерінің естеліктерін келтіреді
Олар күйеулерінің қалай ұсталғандығы, өздерінің қалай ұсталғандығы, балаларының тағдырлары туралы тереңнен толғаған.
Талантты режиссер Аяған Шәжімбаев осы тақырып төңірегінде кино түсіруді о бастан-ақ армандап жүретін
Сериялы мақала авторы Армиял Тасымбековті тауып алып, екеулеп болашақ киноның сценарийін жаза бастады
Әуел баста қысқа метражды құжаттық фильм деп басталып, кейіннен тақырып ауқымының кеңдігіне байланысты оның көлемі кеңейе түсті
Қызды-қыздымен келіп, екі сериялы көркем фильм болып шыға келді
Кино үйіндегі оның алғашқы қойылымына көрермен қауым көп жиналды
Жазушылар, журналистер, тарихшы-ғалымдар алғашқы қойылымда-ақ бұл фильм­ге үлкен баға берді
Өйткені бұл сталиндік зұлматтың қайғы-қасіретін әшкерелейтін қазақ киносындағы алғашқы туынды еді.
Тоталитаризм қапасында өмірі қиылған жандардың, сондай-ақ бастан кешкен қасіреті өле-өлгенше санасында жаңғырып, сол қорқынышты шындықты бізге жеткізген, азап көрсе де, аман қалу бақытына ие болған жандардың қай-қайсысы да біз үшін ерекше қымбат, айрықша қастерлі
Олар ұрпақ санасында мәңгі өмір сүреді
Біздер өткен тарихтың бетіне енді ғана тіке қарап, өмірден өкінішпен өткен, артында тек цифр жазылған тақтайша ғана қалған иесіз, атаусыз молаларды еске алуға қол жеткіздік
Жазықсыз жапа шеккен ару аналарды әрдайым еске алып, рухына бас ию – кейінгі ұрпақ – біздердің қасиетті борышымыз.
Тілеу Көлбаев,тарих ғылымдарының докторы,
профессор, ҚР Гуманитарлық Ғылымдар академиясының академигі, ҚР Журналистер одағы сыйлығының лауреаты
