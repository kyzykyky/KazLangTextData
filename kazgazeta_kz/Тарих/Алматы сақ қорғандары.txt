«Алматы Сақ Қорғандары» археологиялық паркінде Алматы қаласының тұрғындары мен қонақтарының Сақ өркениетіне қызығушылығын арттыру мақсатында мәдени-танымдық шара ұйымдастырылды. 
Қатысушыларды құттықтап сөз сөйлеген Алматы қаласы Туризм және сыртқы байланыс­тар басқармасының басшысы Ерлан Жайлаубай атал­мыш паркті қаланың тарихи көркі ретінде таныстырды
«Бүгін ұйымдастырылып отырған шараны туризмді және қасиетті жерімізді дәріп­теу жо­лын­дағы паркіміздің жаңа бір жаң­ғыруы беп білеміз
Алдағы ­уа­қытта қорғандар кешенін мұра­жайландыруды жоспарлап отырмыз
Бас­тапқы жұмыстар 2018 жылы аяқталады деп күтілуде» деді Ерлан Жайлаубай.
Бағдарлама аясында ша­раға қатысушылар атақты ­қа­­зақ­стандық археолог ­Руслан Шербаевтың жетек­ші­лі­гімен парк алаңында ұйым­­дас­тырылған арнайы экс­кур­сияға қатысты
Сонымен бірге садақ ату дәрістерін тыңдап, алаңды абаттандыруға арналған жаппай сенбілікке қатысқан қонақтар дәстүрлі палау мен көжеден де дәм татты
Одан кейін қолөнершілер жәрмеңкесіне қа­тысқан қонақтар «Сармат абызы» атты танымал археоло­гия­лық ол­жаның реконструкция­сын тамашалады.
Аталмыш шара «Алматы Сақ Қорғандары» археологиялық паркін жетілдіру мен дамыту және «Туған жер» бағдарлама­сын жүзеге асыру мақсатында Ту­ристік Ақпарат орталығы тарапынан әзірленіп жатқан шаралар кешенінің алғашқысы болды.
Іс-шара Алматы қаласы ­Туризм және сыртқы байланыс­тар басқармасының және Алматы қаласы әкімдігі Мәдениет және мұрағат басқармасының, Алатау ауданы әкімдігінің және «Көшпелі өркениет мұрасы» ха­лықаралық қоғамдық қорының қолдауымен өтті.
Жамал СӘРСЕНОВА
АЛМАТЫ
