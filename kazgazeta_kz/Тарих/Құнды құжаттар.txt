Елорда төрінде құрылғанына 100 жыл толып отырған «Алаш» партиясы мен «Алашорда» халықтық кеңесінің іс-қызметіне қатысты архивтік құжаттар таныстырылымы өтті
Айтулы іс-шара аясында Астана қаласы мемлекеттік мұрағат басқармасының мұрындық болуымен «Алаш: замандастар көзқарасы» тақырыбында халықаралық ғылыми-тәжірибелік конференция жұмысын аяқтады.
Басқосуға Қарағанды және Шығыс Қазақстан облыстары мен Том, Ташкент, Қазан қалаларынан мұрағатшы-ғалымдар шақырылып, олар Алаш қайраткерлеріне байланысты тақырыптық баяндамалар жасады
Ресей Федерациясы Том облысы Мемлекеттік мұрағат құжаттарды пайдалану және жариялау бөлімінің жауапты археографы ­Татьяна Шульга 1917 жылдың 8-17 қазан аралығында Том қала­сында өткен І Сібір облыстарының құрылтайына қатысқан алаш қайраткерлері: Ә.Бөкейханов, Ә.Ермеков, Р.Мәрсеков, Е.Итбаев, т.б
жайлы сақ­талған архив құжаттарымен таныстырса, Өзбекстан Мемлекеттік мұрағат орталығының аға ғылыми қызметкері Шохида Давурова қазақтан шыққан алғашқы ағартушы-заңгер Бақытжан Қара­­таевтың ұлт көсемі Әлихан Бөкейхановқа жаз­ған хаттары туралы тың мәліметтер келтірді
Та­тар­стан­дық мұрағатшы Гузель Фаезова Қазанда оқы­ған қазақ­тарға қатысты ақпаратпен көпшілікті қанықтырды.
Айта кетейік, бұл деректердің дені бұған дейін қазақстандық зерттеушілер тарапынан қаралған, зерттелген, жазылған дүниелер.
Маңызды жиынды қорытындылаған ­Ш.Уәли­ханов атындағы Тарих және этнология инси­тутының директоры Зиябек Қабылдин көне жәді­гер­лердің құндылығы жайында айта келе, олардың маңыз­ды­лығына тоқталды
Конференция қонақтары баян­дамашылардың пікірін тыңдаумен қатар тақырыпқа қатысты деректі фильмдерді де тамашалады.
