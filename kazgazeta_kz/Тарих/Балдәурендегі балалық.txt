Ағымдағы жылдың көктемі Оңтүстік Қазақстан тұрғындарына, оның ішінде отырарлықтар үшін қуанышты басталды
Өйткені Елбасымыз жүктеген «Балапан» бағдарламасы мұнда да іске асып, алдыңғыларын айтпағанда, балдырғандарды тәрбиелеп оқытатын үш шағын орталық, бес балабақша қайта қалпына келтірілді
Ал Отырар ауданының орталығы Шәуілдірде ашылған «Балдәурен» балабақшасы сол нысандардың үздігі десек артық емес
«Балдәурен» балабақшасының меңгерушісі Мейрамкүл Тұрлыбекше айтсақ, онда 7 топ  бар, 140 баланы 14 жоғары білімді тәрбиеші тәрбиелеп жатыр және де олар жоғары сапада қызмет көрсетуде.
– Отырар ауданы бір кездері рес­публика бойынша ең артта қалған аудандардың бірі болатын
Бүгінгі таңда аймақ адам танымастай болып өзгерді
Қайбір сала болсын, қарқынды дамып, қарыштап алға басуда
Осының бәрі аудан басшысы Бейбіт Шалдарұлының тынымсыз еңбегі деп білемін.
Жолдауда айтылғандай мектепке дейінгі білім беру және тәрбиемен қамтылған балалардың үлесі 2015 жылға қарай – 74 %, 2020 жылға қарай 100%-ды құрайтын болғандығы ата-аналарды ерекше қуанышқа бөледі
Өткен жылы аудан бойынша бес мектеп, алты балабақша ашылды
Қазіргі таңда «Балапан» бағдарламасын іске асыруда, ауданда 15 балбақшада 1345 бүлдіршін тәрбиеленуде
 Биыл да мектептердің жанынан үш шағын орталық, екі балабақша ашылады деп жоспарлануда.
Осының бәрі – Елбасымыздың, об­лыс басшысының, қажырлы еңбегі, қатаң талабының арқасында болып отыр, – дейді Мейрамкүл Тұрлыбек.
Осы ретте айта кету керек, «Ме­кеменің келбетін басшысынан  таны» дегенді осы кісі расқа шы­ғарып жүр
Ол кісінің іскерлігіне қарапайым халық куә
Жалпы, оның өмірбаянын қарап отырсақ, өскелең ұрпаққа тәрбие берумен өрілген
Атап айтқанда, 1980-1982 жылдары – С.Сейфуллин атындағы орта мектебінде мұғалім, 1982-1992 жылдары – №4 мектеп интернатта, 1992-1996 жылдары – Жамбыл орта мектебінде мұғалім, 1996-2001 жылдары – Ш.Қалдаяқов атындағы орта мектебінде оқу-ісі жөніндегі орынбасары, 2001-2008 жылы – М.Шаханов атындағы орта мектебінің директоры, 2008-2010 жылдары – «Шәуілдір» негізгі мектебінің директоры, 2010 жылдың маусымынан «Балдәурен» балабақшасының меңгерушісі болып еңбек етуде.
Иә, кішкентайлардың сенімді қолда екендігіне дау жоқ
Өмірлік тә­жірибесі, білімі, білігі сай абзал жан 2009 жылдың 26 тамызынан Шәуілдір ауылдық әйелдер кеңесінің төрайымы қызметін де қосара атқарып келеді
Бұл да болса – жас ұрпақтың бойына ру­хани парасаттылық, құндылықтар­ды қалыптастыруға мықты алғышарт болса керек.
Ерболат МАМЫРАЙХАН
