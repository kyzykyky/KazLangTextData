Ғибратты ғұмыр мәнсіз-мағынасыз ілби басқан өмірмен өлшенбейді
  Бұлқынып жатқан бұла күшті бағамдап, ішкі жан дүниедегі рухани аңсарды, аңғара білген жандар ғана ел аузында
Ондай адамды халқымыз нағыз азаматқа балайды
Өмір өнегесі — адамның жүрген жолы, сіңірген еңбегі, арқалаған аманаты
Осы ретте біз, Қазақстан Республикасы халық медици­насы және ғарышқа қуат академиясының толық мүшесі, Шығыс Тибет медицинасының магистрі, Астана қаласындағы «Нұр-Шипа» емдеу орталығының президенті Кәдірхан Нұрсланбайұлы жайлы бір үзік сыр шертпекпіз.
Кәдірхан Нұрсланбайұлы Қы­тайдың Шыңжан өлкесі, Шәуе­шек қаласында дүниеге келген
Ол барына тәуба айтқан балалы-базарлы отбасында өсіп-өнеді
Қаршадайынан арманына қанат байлап, қиырды шолған Кәдірхан ортасынан озық шығып, Шыңжаң медициналық университетіне түседі
Тегінде, ұлттық мұраттарға қызмет ету идеясы әр ұрпақтың жадында жаңарып, жаңғырып тұратын болса керек
Ең бастысы, ертеңі бітпейтін еріншек емес-ті
Жалқаулыққа жаны қас
Осы бір қасиетінің арқасында ол өмір белесінде өрге жүзіп келеді.
«Шыңжаң медициналық уни­верси­тетінің емдеу факультетінде оқып жүргенімде бар күш-жігерімді ең алдымен қазағыма арнасам деп армандаушы едім» дейді Кәдекең
Бүгінде ол арманы орындалды
Оқу мен білімге құштар, үйренсем-білсем деп, ұшқын атып тұрған балғын жігіттің таудай талабы сол жылдары ұштала түсті
Жалпы, Кәдірханның ата-анасы Шығыс Қазақстан өңірінің тумалары
Отызыншы жылдардың ойранында қызыл империядан ығып, Қытайға қоныс аударған
Тәуелсіздіктің алтын күрек лебі ескенде, «ит тойған жеріне, ер туған жеріне» деген тәмсілмен Кәдекең бала-шаға, бау-шарбағымен туған елге қоныс аударған
Ата қонысына келіп, тал екті, үй тұрғызды және соның саясында ұрпағын өрістетіп отыр
Еліміздің жүрегі Астананың дамуына қал-қадерінше үлесін де қосып жатыр
Астанадағы кенже қалған Шығыс медицинасын алға бастырып, қала тұрғындарының денсаулығын сауықтыруға өзінің үлесін қосуда.
«Тазалық – саулық кепілі, саулық – байлық негізі» дейді атам қазақ
Ендеше, еліміздің ертеңі үшін дені сау, саналы азаматтар қажет
Сондықтан салауатты өмір салтын қалыптастыруды үнемі насихаттап отыру керек
Әсіресе, жас ұрпақтың бойына тазалық пен сергектікті орнықтыру – біздің ортақ міндетіміз.
Бүгінде елімізде Шығыс медицинасы дамып келеді.Кәдірхан Нұрсланбайұлы тамыр ұстау ғы­лы­мына баса мән берген жан
Дәс­түрлі ем-домнан бөлек, әртүрлі сырқат түрлерін инемен емдеу көп­теген дертке дауа
Кәдірхан Нұрсланбайұлы- емдеудің осы әдісі арқылы талай жанның тәнін емдеп жазған азамат.
«Әкенің балаға берер ең басты сыйы – тәрбие мен білім
Расында да, біз бала тәрбиесіне бейжай қарайтын халық емеспіз
Өйткені, ұлағатты ұрпақ өсіру-салтпен сіңген қазақы қасиет
Шығыс халқы айтатын: «Бала істеген жауыздықтың жазасын тәрбиеші көтерсін» деген сөздің мағынасы тым терең
Ендеше, бала қымбат болса, баланың тәрбиесі одан да қымбат
Осы аталы сөздің астарына үңілген әкеміз өзінің ұл-қызына өнеге көрсете білді» дейді Кәдірхан Нұрсланбайұлы.
Ал дәрігерлер жөніндегі пікірінің жөні бөлек
Дәрігер болуды армандайтындар өте көп
Алайда, екінің бірі дәрігер бола алмайды
Дәрігерлік қызметке деген қызығушылық пен мамандық алу жеткіліксіз
Олардың адам өміріне жауапкершілігі, құлшынысы мен адалдығы, адамдығы маңызды
Дәрігер болатын жанға үлкен жүрек керек және ақ халатты кір шалдырмау керек
Қанша сын айтылса да, халық дәрігерлер қауымын ерекше құрмет тұтатыны ақиқат
Менің бұл қызметке келгелі де, оған дейін де – әр адам өз ісінің маманы болу керек деген бір ғана ұстанымым бар.
«Шебердің қолы алтын» дейді атам қазақ
Сөзге де шебер, іске де ұста халқымыздың зор мәдениеті мен өнерін паш ететін құндылықтарының бірі – ол қолөнері
Ағаштан, темірден түйін түйген, жүннен көз жауын алатындай бұйым жасаған, асыл тастардан сән бұйымдарын соққан, сүйек пен мүйізді, шиді қиыннан қиыстырған халық шеберлерінің ісі – мақтауға тұратын өнер туындысы
Міне, осындай өнер Кәдірхан Нұрсланбайұлының да бойында бар.
«Халқымыз асты жоғары бағалап, қадірлей білген
Қай заманда да, қалай айтылғанына қарамастан халық асты кұрметтеудің жолын, оны әзірлеудің көзін, ретін таба білген
Мал шаруашылығымен айналысқан ата-бабаларымыздың негізгі асы ет және сүт
Әсіресе, сүттің алатын орны ерекше
Себебі, сүт және сүттен жасалатын тағамдар денсаулыққа өте пайдалы
Ол ас қорыту бездерінің жұмысын үнемі жақсартып отырады
Оның үстіне сүт өнімдерінің дәрумендік қасиеті де бар
Олар емдеу, алдын алу диеталық тағам ретінде де қолданылады
Ал, жылқы сүтінен әзірленетін қымыздың емдік қасиеті ертеден белгілі» дейді.
Туған елінің ертеңін ойлаған адам өзінің тұлғалық келбетін өзі жасайды
Кәдекең де өзіне тән азаматтық болмысты өзі қалап келе жатқан жан
Ес білгеннен бері білімпаздығын, зиялылығын, парасаттылығын, өресінің кеңдігін, рухының биіктігін байқатып келеді
Бұл оның өмірлік қағидасы
Қанға сіңген қастерлі қасиеті
Кәдірхан Нұрсланбайұлының еліне, жеріне, халқына деген сезімі терең.
Иә, тарқата берсек, Кәдекеңнің таусылмайтын қырлары көп
Ең алдымен ол өз ісінің маманы
Жаны жомарт, жүрегі ұлтым деп соққан азамат қашанда өскелең ұрпаққа өнеге.
Б.КӨРПЕБАЙҰЛЫ
