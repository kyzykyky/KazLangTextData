Қылыш – бөген, ауыл, мола
Жер­гілікті халық Қылшекең деп те атайды
Бұл жерге Тама руының биі әрі бо­лысы Қылыш Итемгенұлы жерленген
Бейіті сақталған
Қазіргі күнде халық әулие деп басына табынады
Қаражал кенішін сумен қамтамасыз ету мақсатында Атасу өзені­нің бойындағы бұл жерге бөген байланған. 
Құртбай – таулар
Шашты тау­ла­ры­­ның солтүстік-шығысында, Қосы­лықты тауының оңтүстік-батысында
Құрт және бай деген екі сөзден қосылған атау
Бұл жерлерді көбінесе Шашты тауларымен бір­лестіріп, «Құртбай-Шашты» деп атайды.
Қызылеспе – өзен
Сарыжал төбе­сінің оңтүстік-батысынан бастау алады
Кенжебай-Самай ауылы­ның батысымен ағады, сай-сала, Қоңыртөбе тауының солтүстік-шығысында, Кенжебай-Самай ауылының оңтүстік-батысында
Қызыл (сын есім) + еспе (зат есім) сөздерінен жасалған атау.
Хан сайы – сай
Ақтау тауларының ара­сындағы сай
Ел аузында бұл жерді Кенесары хан қыстаған деген әңгіме бар
Өн бойына ағаш, бұталар өскен, бұ­лақтары көп, шаруашылыққа жайлы жер.
Шажағай – өзен
Жаңаарқа ауда­ны­ның жерімен ағады
Шу алабында
Ұзындығы 129 км
Су жинайтын алқабы 2110 шаршы км
Шет ау­данындағы Өзенжал тауының беткейіндегі бұлақтар суының қосы­луынан түзіледі
Елшібай тауынан оңтүстікте 3,8 км
жерде тартылып қалады
Аңғары адырлы, бұйратты жазықты, ені 1-2 км., арнасы кең
Жауын-шашын суымен толығады
Сәуір-мамырда тасып, маусымда суы тартылып, иірім қарасуларға бөлінеді
Суы тұщы, жазда сәл кермек
Жылдық орташа су шығыны сағасынан 45 км
жерде секундына 0,25 текше метр.
Шөкеман – тау, төбе
Үлкен Шөкеман және Кіші Шөкеман деп екіге бөлінеді
Нұрбай руының байы Шөкеманның күзегі болған.
Шөлқоңыр – тау
Қосылықты тауы­ның оңтүстік-шығысында, Атасу кентінің оңтүстік-батысында
Атауы шөл (зат есім) және қоңыр (сын есім) сөздерінің бірігуінен жасалған
Мағынасы – «шөлейт жердегі қоңы­райып көрінетін тау».
Ахметқазған – жер
Жаңаарқа ауданы Қараағаш ауылынан 12,9 км
қашықтықта оңтүстікке қарай орналасқан
Ахмет (адам аты) және қазған (сын есім) сөздерінің бірігуінен жасалған атау
Бұл жерде көне заман қорғандары көп.
Жалтас – Жаңаарқа ауданы жерін­дегі Жамбыл кентінің оңтүстігіне қарай 35 км
жердегі тау
Оңтүстік-батыстан солтүстік-шығысқа қарай 10 км-ге созылып жатыр, ені 3 км
Ең биік жері – 701 м
Жұмырланған ұсақ шоқылардан тұрады
Жоғарғы кембрий және кембрий жыныстарынан тұрады
Оңтүстік-шығыс етегінде мол қорым тас кездеседі
Сортаңдау қоңыр топырақта жусан, боз, бетеге, бұталар өседі
Киіктердің жаз жайлауы
Атауы жылқының жалына ұқсас сырт пішініне байланысты қойылған.
Бестоған – сай-cала, елді ­мекен
Жақ­сы Иманақ тауының солтүстік-шы­ғысында, Шотан тауының сол­түстік-батысында
Бес (сан есім) және тоған (зат есім) сөздерінен құ­рал­ған атау
Кеңес өкіметінің алғаш­қы жылдары бұл жерде тоғандар байланған.
Бәйеш – шоқы, биіктігі 509,2 м
Руы Алтай Алсай, Қоқан хандығымен күрес­кен батырдың есімімен байланысты қойылған
Шапқыншылық кезінде қазақ тауып, сүйегі жау жерінде қалып қойған
Елге шынашағын ғана алып келіп, ерлігін ұрпаққа өнеге етіп, осы шоқының басына шынашағын көміп, басына күмбез орнатқан.
«Жаңаарқа ауданының 
топонимикасы» кітабы бойынша дайындаған өлкетанушы 
Молдияр СЕРІКБАЙҰЛЫ
