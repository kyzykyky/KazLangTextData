«Тарих-и Рашиди» атты еңбегінде Моғолстанға қатысты мәліметтерді Дулати мейлінше молынан қамтып, бұл құрылымның ішкі-сыртқы саяси, экономикалық жағдайын жан-жақты баяндайды
Сонымен Моғолстан қандай мемлекеттік құрылым болды, Дулати соны барынша толық түрде көрсетуге күш салады
Моғолстан ертеден қолданыста бар атау, ол Шыңғыс хан заманынан бұрын қолданылып келгенін айта кеткен жөн
Ал Моғолстан мемлекеті саяси құрылым ретінде ХІV ғасыр ортасында құрылған мемлекет
Бұл Шағатай ұлысының ішкі билікке таласынан, тақ үшін күрестен  ыдырауы салдарынан пайда болған саяси құрылым еді
Дүниеге келген бұл мемлекет Хайду ханның (1301 жылы қайтыс болған) басқаруы кезінде қалыптасты
Хайду өлгеннен кейін Барақ ханның ұлы Тува (Дува) таққа отырады
Ішкі ру аралық тартыстың салдарынан хандық билік әлсіреп, Шағатай мемлекеті ХІV ғасырдың 40-50-жылдары ондаған иеліктерге ыдырап  кетті
Ең алдымен Шағатай мемлекеті батыс және шығыс бөлікке бөлінді
Батыс бөлігінде (Мауараннаһарда) билік түрік-моғол әмірлерінің қолына көшті (Темір (1370-1405)
Ал шығыс бөлігінде Шағатай нәсілінен таралған хандар билік етті, бұл бөлік өздерін моғолдар деп атады
Онда құрылған мемлекет Моғолстан деп аталды
Осы процесті сипаттаған М.Х.Дулати өзінің «Тарих-и Рашиди» атты еңбегінде моғолдардың өзі бірі моғол, екіншісі шағатай болып екіге бөлінгенін жазады
Олар бір-бірімен қақтығысып, бірін-бірі мұқатып шағатай моғолдарды «жете» (бұзақы), ал моғолдар шағатайды Караунас (қара тобыр, шата) деп атайтын болған.
