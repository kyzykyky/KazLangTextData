Бақабұлақ – ауыл
Шарапхана ауыл әкімшілігіне қарасты елді мекен атауы
Көнекөз қариялардың айтуынша, елді мекенде бұлақ болып, сол бұлақты бақалар жайлаған
Кейіннен бұлақтың суынан тоған жасаған
Ол көлшік болып, көлшіктен балық аулаған
Сол көлшікте бақалар көбейіп, елді мекен «Бақабұлақ» деп аталып кеткен.
Жіңішке – ауылы
Қазығұрт тауының етегінде Ақбура бұлағынан бастау алып, 24 шақырымға созылып жатқан Жіңішке өзені­нің Шарапханадан 4 шақырым жоғарыда екі жағасына орналасқан елді мекен
Ілгеріде Ба­­ғаналы тауына асар тұстағы белдің етегінде «Бірлік» деп аталған ұжымшардың ау­да­рылған жаңа қонысы
Жіңішке суына ілгеріде кішігірім арық қазылған
Қазіргі уа­қытта ол арық каналға айналған
Қыс­қаша айтқанда, киелі Қазығұрт баурайынан ағып келген суға арнап қазылған арық кө­лемі жіңішке болғандықтан, Жіңішке деп аталған.
Майлыошақ – ауыл
Ілгері уақытта Сыр бойындағы халық малдарын тауға қарай жаюға айдап шығып, ұзақ жол жүріп келе, осы маңдағы (Майлыошақта) тегіс жерге, яғни Келес өзенінің бойында аялдаған
Малдарын үйіріп, жүнін қырқып, шаршаған ел қазан асып, дәм татып, кешке қарай қыз­дар мен жігіттер алтыбақан, ақсүйек ойнап, той-думан жасап, ертеңіне жиналып, ілгері қарай жылжып отырған
Одан кейін де, дәл осы маңда сол үрдіс үнемі қай­таланып келген
Сыр бойына қайтарда да, осы жерде демалып, ойын-сауық, той-думан жасап отырған
Бірлік пен берекенің, дәм-тұздың молшылығы болғандықтан осы жер «Майлыошақ» деп аталып кеткен
ҚР Жоғарғы Кеңесі президиумының 1992 жылғы 19 наурыздағы Қаулысымсн Киров атауы өзгертіліп, елді мекеннің тарихи аты қайтарылды.
Талдыбұлақ – ауыл
Қазығұрттан ескі асу мен жаңа асу аралығында қатар ағып жатқан суы тәтті үш бұлақ бір-біріне қосылып, төмен қарай өзенше болып ағады
Ортадағы бұлақтың жанында бір кезде үш ағаш өсіп тұрған
Соған байланысты бұл Талдыбұлақ деп аталған.
Ақжар – ауыл
Ақжар – Шанақ ауылдық округіндегі елді мекен атауы
Қазығұрт тауы сілемінен басталып, Бадам, Арыс өзеніне жалғасатын үлкен аңғар
Тереңдігі 5-6 метр келетін жарлар ертеде бұл жерлерде су мол болғанын дәлелдейді
Топырағы құнарлы, жері шүйгін, табиғаты жайлы
Үлкен жарлардың ақ топырағы алыстан көрінеді
Осыған байланысты елді мекен Ақжар деп аталған.
Ескі Шанақ – ауыл
Ескі Шанақ елді мекені Шанақ ауылдық округіне қарайды
Ызабұлақ пен Шанақ елді мекендерінің орталығында биіктігі 1000 метрге жуық үлкен тауға ұқсас жоталар кездеседі
Қазақтың ертеден қолданылып келе жатқан диірменінің бидай салатын шанағына ұқсас аңғары болған
Сол себепті Шанақ деп аталған.
Шарбұлақ – ауыл
Шарбұлақ атауының шығуы әулие Ысмайыл Ата жайындағы аңызға тікелей байланысты
Аңыз бойынша жоңғар калмақтары қазақ жерін басып алғаннан кейін, ауыр алым-салықтарына қанағат тұтпай, тіпті су ішкені үшін де салықтар салған
Су шығатын бұлақ көздерін бақылау қиын болғандықтан қалмақтар су көздерін киізбен жауып тастайды
Осы кезде Ысмайыл Ата қалмақтардың тұтқынынан шығып келген еді
Келгеннен соң, елдің ауыр халін көрген ЬІсмайыл Ата таяғын төрт жерге сұққан екен
Ысмайыл Ата таяғының орнынан төрт қайнап шыққан дейді аңызда
Шындығында да, «Шарбұлақ» атауының ертеден келе жатқанына белгілі
Ғалымдардың пайымдауынша, «Шар» парсы сөзі «төрт» деген мағына береді, яғни төрт жақ
Осы бұлақтардың жанында мекен еткен ауылда Шарбұлақ ауылы деп атаған.
«Оңтүстік Қазақстан 
облысындағы жер-су, елді мекен 
атауларының қысқаша 
тарихы» кітабы бойынша 
дайындаған өлкетанушы 
Молдияр СЕРІКБАЙҰЛЫ
