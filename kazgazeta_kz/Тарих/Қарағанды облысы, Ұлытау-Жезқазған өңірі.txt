Ақбас суық – егінді алқап
Же­кен­тау баурайын алып жатқан ау­қымды егіс алқабы
Бұрынғы Егінді елді мекені орналасқан
Ертеректе Ақ­бастың ақ бидайы атанған бидай түрі болған
Кейіннен жойылып кеткен. 
Аққайың Тоғызбай – қыстау
Қумола өзеніне Керегетас саласы қосылған жерде, өзеннің шығыс бетінде орналасқан
Тоғызбай әйгілі жылқылы бай
Қумола мен Сарысу аралығын жайлаған байдың жылқысы бірыңғай көкала түсті болған
Ақ қайың өсіп тұрғандай көрінеді екен
Атау осы ұқсастықтан пайда болған.
Ақ оба – төбешік аты
Сарлық ауылынан батысқа қарай 2 шақырым жерде, өзеннің жел бетінде Ақ оба деп аталатын көлемі 0,30 гектардай ғана жерді алып жатқан төбешік
Жері сортаң болып келетін бұл төбешікте қияқ аралас қалың ши өседі
Алыс­тан қарағанда қалың ши сағыммен шағылысып бозарып көрінеді
Соған сәйкес жергілікті халық шидің ақ түсіне оба тәріздес шағын төбешіктің пішінін қосып, Ақ оба деп атап кеткен.
Ақжар – қыстақ атауы
Байғұла бидің баласы Қайдауыл болысының ханы болған Үсен ханның (шамамен 1912-1916 жж.) ордасы болған Бұланты өзенінің бойындағы қыстақ.
Ақирек – сай
Жыланды өзенінің солтүстік жағында
Ақ (сын есім) және ирек (зат есім) сөздерінің қосылуынан жасалған атау
Ұсақ таулар мен қырқалардың иір-қиыр көрінісін, ақ таңдақ боп жататын бейнесін көрсетеді.
Ақкиіксай – сай
Түлкібай қыстауының солтүстік жағында
Ақ (сын есім) + киік (зат есім) және сай (зат есім) сөздерінің қосылуынан жасалған атау
Бұл жерде киік түсінің ақтығы айтылып тұр
Шындығында да осы жерде киік қыстап қалатын болған
Ал қысқа қарай киіктің түлеп, ағаратыны да белгілі
Сондықтан да бұл жер Ақкиіксай аталған.
Қараадыр – жер атауы
Бұланты өзенінің бойындағы жер атауы
1932-1933 жылдардағы ашаршылықта ел Сырға қарай ауған
Сонда олар осы Қараадыр арқылы өткен
Жаяулап-жалпылап шұбырған халықтың көбі жол бойында аштықтан өліп қала берген
Кейін жергілікті халық есін жиғанда жол бойында шашылып жатқан адам сүйектерін жинап Қараадырдағы қорымға қойған
Қыпшақ ұлысы­ның Дәуітбай деп аталатын руы­ның қонысы осы Қараадыр бол­ған
Ашаршылық нәубеті кезінде Құрманай Нысанбайұлы басшы­лық жасап, ауыл адамдарын ұйымдас­тырып жер жыртқан
Бидай еккен
Бұланты өзенінің табанына шығыр орнатып, жоғарыға егін суара­тын су шығарған
Төккен маңдай тердің нәтижесінде еңбек өнімді болып, ауыл Құрманайдың қызыл бидайының нанына кенелді
Өзде­рінен артылған бидайын малға айыр­бастап, үй басы сауын сиыр алған
Қараадыр – қысылтаяң жылдарда халыққа ырыс, несібе болған құтты жер
Қара+адыр сөздерінің бірі­гуімен жасалған, географиялық ерек­шелікке байланысты қойылған атау.
Қанжығалы адыры – тарихи жер атауы
Алғабастың оңтүстік-шығысында 32 км
жерде
Жазыққа орналасқан жеке тау басында көлемі үлкен қорған бар
Оны ел Қанжығалы адыры дейді
Ел ауызындағы әңгіме мазмұны «Діңнің моласы» жайлы әңгімеге ұқсас жайтты баяндайды
Атау әйгілі батыр Қанжығалы Бөген­бай атымен байланыстырылады.
Қарсақбай қыраты – Ұлытау тауының жалғасы
Екеуінің арасын Қалмақ-Білеуті өзен аңғары бөліп тұр
Қыраттың орташа биіктігі 500-600 м., ал биік нүктесі Қарамола тауы 644 м
Қырат күнбатыс, солтүстік және оңтүстігінде бірте-бірте сатыланып барып, аласарады
Іргетасты құрап тұрған аналық тау жыныстары қыраттың тек жонында ғана жер бетіне шығып жатыр
Ал беткейлері мезозой мен кайнозойдың құмды-сазды, пролювийлі жыныстарымен көмкерілген
Қыраттың Торғай қолатына құлаған батыс беткейлері өзен жыраларымен жиі тілімделген
Сондықтан жер бедері қырқалы, желді, дені текпішекті болып жатыр.
Түйемойнақ – елді мекен
1937 жылы Қарағанды-Жезқазған теміржолының салынуына байланыс­ты орын тепкен
1939 жылдан бері шағын теміржол станциясы саналады
Түйемойнақ Жезқазғаннан 120 шақырым қашықтықта орналасқан
Жезқазған-Қарағанды автокөлік жолы да осы жерді басып өтеді
Көне жер атауы
Шөккен түйе сияқты иіліп жатқан тау мүсіні бар
Соған қарап ел «Түйемойнақ» атаса керек.
Сарысай – елді мекен атауы
Бұланты өзенінің бойында Байқоңыр кентінен 30 шақырым қашықтықта орналасқан елді мекен
Сарысай елді мекенінің жері шұрайлы келеді
Бұланты өзені болса осы жердегі шың-құздың арасынан ағып өтеді
Тар қолтыққа судың көп жиналуы себепті Сарысайдың іргесінде жағасында қалың қамыс, шөптің неше алуан түрі өскен ойдым-ойдым қара сулар бар
Өзеннің осындай шаруашылыққа қолайлы жерін пайдаланған қыпшақ тайпасының Тілеулі батыр ұрпақтары осы өңірге бидай, тары, арпа егіп, кешегі ашаршылық уақытта, Ұлы Отан соғысы жылдары елді Сарысайдың ақ бидайымен қамтамасыз еткен
Қара судың балығы да халыққа қорек болған
Атау табиғи қалпына байланысты қойылған.
Хан ордасы – жер атауы
Сарлық ауы­лының шығысына қарай 13 ша­қы­рым қашықтықтағы жер Хан ордасы деп аталады
Хан ордасы кезінде Әбілқайыр ханды, одан кейін Абылай ханды ақ киізге салып хан кө­терген, ордасын тіккен тарихи орын
Орталық Қазақстанның Ұлытау өңіріндегі жазық – хан ордасы
Орданың сырты дуалмен, іргесі айнала ормен қоршалған
Орға арық арқылы іргесіндегі Жанғабыл өзе­нінен су тартылған
Хан ордасы негізгі екі бөліктен – хан ордасы мен қызметшілер тұратын сыртқы қоршау­дан тұрған
Хан ордасы мен қызмет­шілер қоршауының арасы дуал­мен бөлінген
Дуал ішінде ханның салта­натты шатыры, басқа да жаздық тігілмелі баспаналар орналасқан
Дуал­дың бұрыш-бұрышында қарауыл мұнарасы болған
Хан ордасында бір ғана қақпа қалдырылған
Аталған орда­да қазақтың бірнеше ханы тақта отырған.
«Ұлытау-Жезқазған өңірінің 
жер-су атаулары» кітабы бойынша 
дайындаған өлкетанушы
 Молдияр СЕРІКБАЙҰЛЫ
