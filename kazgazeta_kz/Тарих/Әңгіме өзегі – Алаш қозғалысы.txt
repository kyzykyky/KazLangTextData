Қыздар университетінде Алаш Орданың 100 жылдығына арналған «Алаш Орда және қазақ мемлекеттілігінің мәселелері» атты халықара­лық ғылыми-тәжірибелік конференция өтті.
Жиында Алаш қозғалысының бастаулары, Алаш қозғалысының тарихи маңызы, ХХ ғасыр басындағы Қазақстан тарихының зерттелуі, К.Нұрпейіс еңбектеріндегі Алаш мәселесі, Қазақ мемлекеттігінің тұжырымдамасы, Алаш идеясындағы «Мәңгілік ел» құндылықтары, ХХ ғасырдың басындағы ұлт-азаттық қозғалыстар, Алаш зиялыларының өмірі мен қоғамдық-саяси қызметтері туралы өзекті мәселелер талқыланды.
Конференция аясында арнайы жинақ жарық көрді
«Алаш Орда және қазақ мемлекеттілігінің мәселелері» деген атпен шыққан конференцияның материалдар жинағына Алаш Орданың 100 жылдығына және қазіргі Қазақстан тарихы және Дүниежүзі тарихы ғылымдарының өзекті мәселелеріне арналған ғылыми мақалалар топтастырылды.
