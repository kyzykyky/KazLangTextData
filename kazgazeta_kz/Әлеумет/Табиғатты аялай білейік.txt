Ақтауда дүниежүзілік қоршаған ортаны қорғау және Қазақстан Республикасының экология саласының 30 жылдығына орай салтанатты шара өтті
Облыстық экология департаменті мен табиғи ресурстар және табиғат пайдалануды реттеу басқармасы бірлесіп өткізген шара Маңғыстау облысының әкімі Ералы Тоғжановтың тарапынан қолдау тапты. 
Алдымен, қонақтарға Қазақстан Республикасының экология саласы­ның 30 жылдығына орай ­арнайы дайын­далған сюжет көрсетілді
Сахна төріне облыс әкімінің орынбасары Мақсат Сқақов көтеріліп, экология саласының дамуына қосқан үлесі үшін бір топ азаматты Энергетика министрлігінің арнайы тапсырысымен мерекелік күнге жасақталған «Қазақстан Республикасының экология саласына 30 жыл» атты мерекелік төсбелгісімен марапаттады.
Олардың қатарында ­профессор ­Гусман Кенжетаев, ­экология сала­сы­ның майталман ардагері ­Орынбасар Тоғжанов, ауыл шаруашы­лығы ғылы­мының ­кандидаты Құбаш Мұсаев, Ш.Есенов атындағы университетінде «Өндірістік экология» мамандығын ашуға негіз болған Еділ Жаңбыршин, мамандандырылған табиғат қорғау прокурорының орынбасары Смағұл Хасниязов, табиғи ресурстар және табиғат пайдалануды реттеу басқар­ма­сы басшысының орынбасары Есенқос Әділбаев, «Қолдау экология» үкіметтік емес ұйымының басшысы Әділбек Қозыбақов, «Эко Маңғыстау» үкіметтік емес ұйымының жекетшісі Кирилл Осин, экология департаментінің қызметкерлері Құралай Ташенова, Дархан Тенелбаев, Клара Жакупова, табиғи ресурстар және табиғат пайдалануды реттеу басқармасының бөлім басшысы Гүлсім Мутанова және «Каспий битум», «Казгидромет», «Мемлекеттік сараптама» кәсіпорындары мен сала ардагерлері бар.
Сонымен қатар Бауыржан Ниязов, Лидия Быстрицкая, Динара Еңсегенге ҚР Энергетика Министрлігінің Құрмет грамотасы табысталса, Қазыналы өлкеміздің өркендеп-дамуына және ҚР гүлденуіне қосқан қажырлы еңбектері үшін Маңғыстау облысы әкімінің Алғыс хатымен Қажымұрат Хайрушев, Гүлім Ұлықбанова, Райхан Демесінова, Бесімбай Бәйеглов, Қаңғабай Өскінбаев, Қуандық Ізтұрғанов марапатталды.
«Таза болса табиғат – адам болар адамзат» тақырыбында облыстық отба­­сылық үлгідегі балалар ауылының тәрбиеленушілері арасында өткен сурет байқауының жеңімпаздары Елена Жигмановская, Даниял Муланов және Виолета Короткованың еселі еңбектері атап өтілді.
Марапатқа ие болғандардың қа­тарында 7 жасар Ерболат Көптілеу де бар
Ол облыс әкімдігімен жыл сайын ұйымдастырылатын сенбілікке өз еркімен қатысып, көпке үлгі боларлық жас табиғат жанашыры
Кішкене жасына қарамастан туған өлкесін күл-қоқыстан тазартуға өзінің сүбелі үлесін қосып келеді
Осылайша әрбір сала қызметкерінің атқарып жүрген игі істері, табиғатты қорғау саласындағы маңызды жұмыстары ескерусіз қалмай, лайықты бағаланды.
Өз кезегінде сөз ал­ған Маңғыстау об­лысы экология депар­­таменті басшы­сының міндетін ат­қа­рушы ­Руслан Тукенов, тазалық сақ­шыларын кәсіби мерекелерімен құт­тықтап, табиғат сұлулығын сақтау, одан ләззат ала білу – әрбір азаматтың эко­логиялық мәдениетінің басты көр­сеткіші екендігін атап өтті
Жер-ананы қорғау – адамгершілік борыш, ­па­расатты парыз деген ол, табиғат – адамның бойына қуат, көңіліне шабыт, сезіміне ләззат шапағын шашатын ­сұ­лулық пен әсемдік әлемі, баға жетпес байлығы деп ағынан жарылды.
Айналаны қорғау, өркендету және жақсарту жөніндегі әрекеттердің мақсаты адамдардың салауатты және сенімді ортада өмір сүруін қамтамасыз етері сөзсіз
Сонымен қатар олардың осы саладағы әрбір атқарған жұмыстары қоршаған ортаға оң септігін тигізері анық.
Таза табиғи ортада өмір сүруімізді қамтамасыз етіп отырған қоршаған ортаны қорғау саласы қызметкерлерін кәсіби мерекелерімен құттықтай отырып, дендеріне саулық, отбасыларына береке тілейміз.
Кәмшат Ізбасарова,
Қазақстан Журналистер 
одағының мүшесі
