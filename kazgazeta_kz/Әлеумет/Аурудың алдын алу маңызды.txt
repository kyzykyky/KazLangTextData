Салауатты өмір салтын ұстану, өз денсаулығына баса мән беру қоғамның әр азаматының парызы
Әр тұрғын денсаулығына жауапкершілікпен қарап, уақытылы тексеріліп отырса кез келген аурудың алдын алуға болады. 
Дұрыс тамақтанбау, шылым шегу, маскүнемдік, нашақорлық, т.б
әлеуметтік жағдайлардың төмендігі салдарынан туберкулез ауруына шалдығып жататындар жиі кездеседі
Бұл ауру ауа тамшыларымен таралатындықтан айналасына жұқтыру қаупі жоғары
Әсіресе ашық түріне шалдыққандардың балалармен тығыз қарым-қатынаста болуы қатерлі
Сон­дықтан нәрестелерге уақытында екпе салынып, алдын алу шаралары жасалуы тиіс.
Туберкулез көп жағдайда өкпені ­за­қымдайды
Бұл медицина тілінде өкпе туберкулезі деп аталса, ми, сүйек, буын, бүйрек және лимфа түйіндері – өкпеден тыс туберкулез деген атауға ие.
Көп жағдайда білінбей өтетін аурудың бұл түріне өте сақтықпен қарау маңызды
Дене салмағының төмендеуі, әлсіздік, ұзақ уақыт дене қызуының көтерілуі, ­кеуде тұсының шаншуы, алқыну, тәбеттің болмауы және т.б
белгілермен бірге екі апта бойы қақырықты жөтел пайда болса, уақыт оздырмай емханаға барып, флюрография және микроскопиялық зерттеулерге тексерілген абзал.
Ауру түрін ерте анықтау мақсатында алғашқы медициналық-санитарлық көмек жүйесінде «қауіп-қатер» тобы құрылып, мектепке дейінгі, жалпы білім беретін және арнайы мектептің қызметкерлері, арнайы оқу орындары мен училищелердің, жоғары оқу орындарының студенттері, әскери қызметке шақыртылғандар, 15-17 жастағы жасөспірімдер, перзентхана, балалар ауруханалары, нәрестелер пато­логиясы мен шала туғандар бөлімше­сінің қызметкерлері, тергеудегі және сотталған азаматтар (жылына екі рет), өкпе, қант диабеті, АИВ/ЖИТС-пен, алкоголизм мен нашақорлықпен диспансерлік есепте тұратындар, туберкулезбен ауырған науқастармен қарым-қатынаста болғандар және т.б
жыл сайын флюрографиялық тексеруден тегін өткізіледі.
Ал тамақ өнеркәсібінің қоғамдық тамақ, азық-түлік саласының, тұрғындарға қызмет көрсету мекемелерінің, барлық көлік түрлерімен жолаушылар тасымалдау, жоғары және орта оқу орындарының қызметкерлері, елімізге уақытша тұруға және еңбек миграциясымен келген азаматтар және т.б
жұмыс берушілердің есе­бінен ақылы негізге тексерілуге міндетті.
Сондықтан жұртшылық өз денсау­лығына мән беріп, ауырмайтын жолды таңдауға, ауырған жағдайда асқындырмай, дер кезінде емдік шараларын қабылдауға басты назар аударса деген тілек бар.
А.Ахметова,
Алмалы аудандық қоғамдық денсаулық сақтау басқармасының бас маманы
АЛМАТЫ
