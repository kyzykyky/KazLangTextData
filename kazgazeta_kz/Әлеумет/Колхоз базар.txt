Сөз басы
«Ерте тұрған әйелдің бір ісі артық, Ерте тұрған еркектің ырысы артық»
Бұл сіздер үшін айта-айта жауыр болған мәтел шығар
Бүгінгі базардағы ахуалды көрдім де, осы бір нақыл сөзді қайталай бердім
Алыпсатарлар мен өндірушілердің кездесуі
Саудагер мен делдалдардың айла-шарғысының бір арнаға тоғысуы
Олардың арасындағы орыс кемпірлер… Пайда
Пайдакүнемдік
Жанбағыс
Арба сүйрегендер
Тиын санағандар
Біреулері бір ісін, біреулері ырысын арттырып жүр
Оның ішінде үндістердің арасында жалғыз қалған қазақтай мен жүрмін
Дұрысы, қазақтардың арасындағы жалғыз үндіс шығармын
Сырт көзге олай көрінбегенімен, ішім солай дейді.
Арғы жағы базардың, бергі жағы…
Таң қылаң бере ырысымыз арта түсердей, қаланың қақ ортасындағы Көк базарға ат басын тіредік
Иә, кәдуілгі Көк базар
Бір кездері қалың бұқараға «колхоз базар» деген атпен танымал болған сауда орны
Уақыт таңғы сағат алтыны көрсетіп тұр
Қақпалары құлыптаулы
Жақындасаң, жан алғыштай иттері абалап қоя береді
«Тыныштықты бұздым-ау» дейтін олар жоқ
Сосын сілтідей тынған тыныштықты бұзған өзің екеніңді аңғарасың
Сырттан қараған жанға дүйсенбіде демін алатын базар, сейсенбінің таңы атқанда әлде бір қызу тірлікті күтіп, бейқам жатқан сияқты
«Азан үні естілмей жатып, базар аралағаны несі?» дейтін шығарсыз
Алматының мазасыз түні секілді, таң ата Көк базардың жоғарғы қапталы да мазасызданады
Қызығы осы апақ-сапақ уақыт саудагерлер мен делдалдардың ашық айқасқа, яғни сауда сахнасына бетпе-бет кездесетін кезі
Базардың ел кіретін төменгі беті тыныш болғанымен, «Рахат» кондитерлік фабрикасы мен Көк базардың ортасы ырду-дырду
Көкөністің саудасы қызып тұр
Қызатынындай да бар
2 миллионға жуық халқы бар Алматы қазір көкеніске, жеміс-жидекке зәру
«Қыстың қамын жазда ойлағандар» сауда көрігін қыздырып жүр
Біз де алыпсатардың кебін киіп жайма базарға кірдік
Көздің жауын алатын қызанақтарды алатын жанша ұстап көріп жатырмыз.
—	 Бағасы қанша?
Таңғы базардың ығы-жығы алушылары сатушы екеуміздің әңгімемізді бөле берді
Сатушы жігіт Алматы облысының Еңбекшіқазақ ауданынан екен
Көкөністі Алтын-Ордадан сатып алып, Көк базардың таңғы базарында қайтадан саудаға салатын көрінеді
Яғни, делдал.
—	 Бес, он теңгеге бола жүрміз ғой…
Сыр алдырмаған мен алыстай бердім.
Қауынның бір талын 50 теңгеден саудалап тұрған орамалды келіншекке жақындадым
Ұлты түрік пе, жоқ әлде күрт пе аңғара алмадым
Жартылай қазақша, жартылай орысша тілдестік
Қаланың іргесіндегі Бәйтерек ауылында тұрады екен
Өздері өндірген өнімді саудалап тұр.
—	 Базарда тұрып сатушы едік
Табыс та жақсы болатын
Қазір дағдарыс
Тұрған орынның ақысын ақтамайды
Жеміс-жидекті теруге де еңбек күші керек
Уақытысында теріп алмасаң, босқа ысырап болады
Оны сақтайтын арнайы қоймамыз да жоқ
Бізді қойыңызшы, ондай мүмкіншілік мемлекеттің өзінде жоқ қой
Сол үшін таңғы базарға шығып, арзан бағаға сауда жасаймын
Онан соң, ауылға диқаншылыққа кетемін.
Өткен ғасырдың көз жәдігеріндей жұпыны «Волга» автокөлігі үнсіз мелшиіп тұр
Тәлейіне талғажау ететін нәсіпті тасып жүрген автокөліктің де көрмегені жоқ секілді.
Ақырын аяңдап, қарбыз сатып тұрған жігіттерге жақындадым
Шымкенттің «Х» нөмірлі машинасы бұл жігіттердің қай жақтан келгенін сүйіншілеп тұр
Қарбыздың келісі 25 теңге.
Кеше ғана үйге қайтып бара жатып, Құлжа күрежолынан қарбыз алғаным есіме түсті
Келісі 40 теңгеден болатын
Қалың бұқара жол бойындағы жеміс-жидекті арзан деп ойлайды
Мына бағаны көрген кезде мен бұл ойдан айныдым.
Шымкенттік жігіттер қарбыздың жергілікті екенін айтты
Дәмін де татып көрдім
Сөздеріне қарағанда бұлар да делдалдар
Қала сыртынан машина-машина қарбызды арзан бағаға түсіріп алады екен
Енді міне, сауда…
Орыстың кемпірлері
Осы мен қайда жүрмейін, әйтеуір қол арбасын сүйреткен орыстың кемпірін көрем
Бір кездері «Шайтан базар» жайлы материал әзірлегенімде ескі-құсқы заттарын сатып отырған орыс кемпірлерін жазып едім
Бутаковка мен Развилка арасында қатынайтын 29 автобусқа мініңізші
Әйтеуір, азық-түлігін арқалаған орыстың кемпірлері Көк базардан қайтып бара жатады
Азғантай тиынға  бола табанын тоздырып жүреді, әйтеуір
Қызығы, таңғы базарда алыпсатар мен делдалдардың арасында орыс кемпірлер жүр
Қазақтар секілді емес
Осы анағұрлым арзан базардан керек-жарағын алады
Зейнетақысына да үнем
Автобусқа міне алмай әупірімдеп жүрген кемпірлерді жақтырмаушы едім
Мына жайды көрген соң, олардың ақылдылығына тәнті болдым
Көп қолдан өтетін делдалдарға жем болмайды.
Алматының алмасын-ай!
Айтпақшы, сол көнекөз кемпірлердің аузынан осы бір сөзді жиі естиміз
Бірақ, сол бал татыған алманың шырынын татпаған ұрпақпыз
Таңғы базарда жүріп, Алматының алмасын іздедік
Әрине, қазір алма таппайтындай қыс емес
Бірақ, жергілікті алма көп кезікпеді
Ала-құла, ұсқынсыз бірер шелек алманы «өзіміздікі» дейді
Өзіміздікі болғанда да — Шымкенттікі
Тоқалдың баласындай томырайған алмалардың қасында, бәйбішенің еркетотайындай Ташкенттің алмасы тұр
Бағасы — 300 теңге
Ал Шымкенттікі — 100 теңге
Алматы деген алманың патшасы болған қала жайында жақ ашпай-ақ қойыңыз
Тау бөктерінің ағаштарын қопарып зәулім-зәулім сарай салдық
Мыңдаған гектарды алып жатқан алма ағаштарын аяусыз кестік
Бір кездері бір миллион түпке жеткен апорт ағашының қазір қаншасы қалды? Белгісіз
Әйтеуір, Алматы өз символынан айрылып қалғаны аңғарылады
Не бұзылмайтын, не шірімейтін, дәм-татуы жоқ өзге елдің алмалары Алматыны шаң қаптырып кетті
Мамандар өзге елден келетін жемістерге шамадан тыс биоқосындылар қосатынын айтып шыр-пыр болды
Амал қанша? Сонда да өзгенікін тұтынуға мұқтажбыз
Ойымды қырғыздардың қоңыр үні бөліп жіберді
Кішігірім жүк көлігінің үстінде саудасын қыз-қыз қайнатып жатыр екен.
Баяғы жартас…
Рас
Олармен де біраз саудаластық
Ана жерде Ташкенттің алмасы
Мына жерде қырғыздың жеміс-жидегі
Басқаны қойыңызшы, осы Алматы обылысының өзінде 747 ауыл шаруашылық кәсіпорындары мен 52 мыңнан астам шаруа қожалықтары бар
Оның өнімдері толық облысты қамтамассыз етуге жетеді
Ресми деректер үстіміздегі жылдың өткен мерзімінде өндірген өнім көлемі 23,5 млрд
теңгені құрап, өткен жылмен салыстырғанда, едәуір алға жылжығанымызды көрсетіп еді
Бірақ, базардағы жағдай оны айшықтай алмай тұр
Тағы да ресмиленейік
Мәліметтерге сүйенсек көкөністің 60 пайызы Қырғызстанан, 80 пайызы Өзбекстаннан, цитрус жемістерінің 90 пайызы Қытай мен Ираннан келеді екен
Яғни, ішкі нарықта отандық өнімнің үлесі болмашы ғана
Алайда бұл біздегі агроөнеркәсіп дамымай отыр дегенді білдірмесе керек
Бұл жөнінде мамандармен тілдескенімізде жергілікті көкөніс өндірушілер жылына жалпы сұрыныстан 60-80 пайыз жоғары өнім өндіретінін білген едік
Бірақ, тауар сақтайтын қоймалардың аздығы, ішкі нарықты импортқа тәуелді етеді екен
Біз өз өнімдерімізді көктемге жеткізе алмайды екенбіз
Қоймалар жеткілікті болып наурыз-сәуір айларына жеткізе алсақ баға да орнықты болып, өспес еді.
Сәске базар
Біздің айтқышпектер: «ақшаны ауадан да жасауға болады» деуші еді
Осыдан бірер жыл бұрын картоп сатқан ауыл адамдарымен базарға барғаным бар
Үлкен «ГАЗ-53» көлігі тола «картошка»
Базарға кірген беттен, алушылар қаптады
Жылпостау біреуі «әр қапты 1800 теңгеден аламын» деп қолма-қол ақшаны санап берді
Көліктен жүк түспей жатып және бір алыпсатар келді
Қазір ғана 1800 теңгеден алған көкем 2300 деп міз бақпай тұр
Ақыры ол келісіп, бір машина «картошканы» басқа көлікке басып алып кетті
Айналасы 15 минуттың ішінде болған сайқал саудаға таң қалғаным бар
Ортадан киліккен адам әр қабынан 500 теңгеден пайда көрді
Бірақ, сол пайдаға татитындай бір қапты көтерген де жоқ
Енді, міне дәл сондай деректерге тағы кездестік
Кімді кінәлайсың? Бәрі де өмір сүруі керек.
Сәске түс
Мына бір тұста таң ертең базар араладық десеңіз ешкім сенбейтіндей
Ақырын ғана базардың ішіне кірдік
Тау-тау үйілген жемістер, көкөністер
Көздің жауын алады
Сырттағыдай емес, тап-таза
Ықтияттап, сүртіп, тазалағаны көрініп тұр
Шетінен бағаларын сұрай бастадық
Қызанақ
Ертеңгісін базар сыртында 60-120 теңгеге саудаға түскен еді
Ал, қазір базардың ішіндегі орташа бағасы 150-250 теңге арасында
Қауын
Әр талы 50 теңгеден болатын
Базардың ішіндегі бағасы 100 теңгеге бірақ секіріпті
Қарбыз
Азанда — 25-30 теңге еді
Базардың ішіндегі бағасы — 50 теңге
Сәбіз
Ертеңгісін — 50-80 теңге
Қазір — 100-150 теңге
Қияр
Азанда — 40-100 теңге
Қазір — 100-150 теңге
«Картошка» азанда 60 теңге болатын, қазір базардағы бағасына 10 теңге қосылыпты
Алма таңғы базарда 100-300-дің арасында еді
Қазір оның бағасын 300 бен 500 теңгенің арасында ұстап отыр
Бұл әр жеміске қатысты
Өнім нарыққа шыққан бағамен, мына бағаны салыстыруға келмейді
Амал не, таң азанмен елді базарға жинай алмайсың.
Сөз соңы
Біз базардан бір оймен қайттық
Қазақтың диқандары ешкімнен кем емес
Тек олардың шаруа қожалықтары өндірі¬сін дамытуға материалдық-техникалық қамтамасыз етілу деңгейінің төмендігі кедергі болып отырған сияқты
Бізді бәлкім, ауыл шаруа-шылығы өнім¬дері мен материал¬дық-техни¬калық ресурстар бағасы ара¬сын¬дағы алшақтық та, өзгенін сапасыз өнімін тұтынуға итермелейді
Бәлкім, фермерлерге мемлекет тарапынан берілетін қарыз көле¬мінің әлі де жеткіліксіз шығар
Банктік несие бағамының  жоғарылығы, қайта өңдеу мен сауда ұйым¬¬¬¬да¬рындағы монополизмнің басымдығы… Білмейміз
Бізде бір кедергі бар
Бұлай басымен кете берсе, Алматының алмасын да, Жамбылдың жүзімін де, Нарынқолдың «картошкасын» да сағымдар арасынан көретін боламыз
Сонан соң, Алматының орыс кемпірлері секілді азаннан қол арба сүйреп, базар жағалап жүреміз
Киетініміз қытайдың киімі, жейтініміз қытайдың алмасы…
Түйін сөз
Жеміс-жидектің бағасының қымбат болуының басты себебі —  өндіруші мен тұтынушы арасында делдалдардың көп болуы
Сол үшінде баға бірнеше есеге көтерілді
Онан кейін елімізде көкөніс пен жеміс-жидек сақтайтын кешенді қоймалардың жоқтығы отандық базарды сыртқа тәуелді етіп отыр
Біздің бір байқағанымыз өндірушінің 17 теңгемен нарыққа шығарған капустасы базарға жеткенде құнын 70 теңгеге жеткізеді екен
Яғни, 53 теңге делдалдың қалтасында қалады
Ал одан соң, «ақшаң болса қалтаңда, талтаңдасаң талтаңда» дейді де делдал кете барады.
Ана тілі анықтамасы
Ағымдағы жылы мемлекет тарапынан агроөнеркәсіп кешенін қолдауға 5390,2 млн
теңге бөлінді, оның ішінде ауыл шаруашылығы тауар өндірушілерінің дала жұмыстарына сатып алған жанар-жағармай, минералды тыңайтқыштар құнын арзандатуға — 689 млн
теңге, тұқым шаруашы¬лығын қолдауға — 253,9 млн
теңге, су жеткі¬зуге байланысты көр¬сетілетін кызметтердің құнын субсидиялауға — 200,9 млн
теңге, мал шаруа¬шылығын дамытып, өнімділігі мен сапасын арттыруға — 866,3 млн
теңге, ауыл шаруашылығы дақылдарын қорғау және зиянкестерге қарсы шараларды жүргізуге — 399,1 млн
теңге, малдәрігерлік шараларға — 474,3 млн
теңге бөлінсе, ауыл шаруашылығын қар¬жы¬лай қолдау қорынан тұрмысы төмен отбасыларының жеке шаруашылықтарын дамытуына 260 млн
теңгенің шағын несиесі бағытталды.
Ал, Алматы облысында биылғы жылы 891 мың гектар алқапқа әртүрлі ауыл шаруашылық дақылдары себілген
Бұл өткен жылдың деңгейі¬нен 5,3 мың гектарға артық деген сөз
Егістік кұрылымында дәнді дақылдар — 55, майлы дақылдар — 11, қант қызылшасы — 1,5 картоп, көкөніс және бақша дақылдары 7 пайызды құраған.
Облыста бірегей тұқым өндіретін — 8, элиталық тұқым өсіретін — 23, жоғары репродукциялы тұқым өсіретін — 37 шаруашылық бар
Биыл егіcтікке толық кондицияға жеткізілген, дені бұрынғы жылдары жергілікті жерде сынақтан өткізілген 49 мың тонна тұқым себілді.
Соның өзінде Алматының қақ ортасындағы базардың саудасын Ташкент пен Бішкектің көкеністері көркейтіп тұр.
Қанат ӘБІЛҚАЙЫР
