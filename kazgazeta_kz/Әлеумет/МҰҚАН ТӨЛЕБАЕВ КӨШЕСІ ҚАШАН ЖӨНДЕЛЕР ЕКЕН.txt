Жаңбыр жауса, қаланың үлкен даңғылдары мен көшелерінде де лай сулар мен батпақтар пайда ­болады
Балшық пен батпақ қайдан келді десеңіз, мүлдем тас төселмеген немесе ертеде салынған тас жолы жерге кіріп кеткен аулалар мен шағын орамдардың, көшелердің батпағы көліктердің дөңгелегіне ілесіп, Елорданың көрікті аумақтарына жетіп, қаланы түгел ластап жатқаны анық
Үйлердің аулаларына, шағын көшелерге асфальт төселмесе, бұл проблема ешқашан шешілмейді. 
Баспасөзде биыл қаланың 150 көшесі жөндеуден өткізілетіні жазылды
Бұл жаңалық Елорда тұрғындарын қуантты
Қазір жұмыстар қарқынды жүргізіліп жатқанын көріп жүрміз.
Қаламызда 1999 жылы ашылған «Жерұйық» саябағы бар
Ол бүгінде үлкен демалыс орталығына айналды
­Алайда саябақтың солтүстік-шығыс жағындағы жол шұрық-тесік
Бейімбет Майлин көшесі мен Бауыржан Момышұлы даңғылы арасындағы осы көше ескі Қарағанды тас жолы екен
Бүгінде ол көшеге қазақтың аса көректі композиторы, қоғам қайраткері, КСРО халық артисі Мұқан Төлебаевтың есімі берілген
Көшенің екінші жақ беті – VIP қалашық.
Осы М.Төлебаев көшесі ескерусіз жатыр
Баяғыда төселген асфальті әр жерден тесіліп, лай сулар жиналып қалған
Саябаққа демалуға келгендер көліктерін осы жақ бетке қояды
Машина дөңгелегіне жабысқан батпақ қаланың басқа көшелерін лайлайды.
Бұл ұлы композитор атындағы көшенің бір бөлігі ғана
Б.Момышұлы даңғылынан әрі қарай жалғасқан тұсы да дұрыс жөндеу көрмеген күйінде
Қала әкімдігі осы жайтты ескерсе, Мұқан Төлебаев және оңтүстік-шығыс ауданындағы басқа да осындай шағын көшелерге асфальт төселіп, адамдар жүретін тротуарлар жасалып, ағаштар отырғызылып, жолдың жиектері көгалдандырылса, Елордамыз көркейе түсер еді
Сонда қала да таза, тұрғындардың көңіл күйі де көтеріңкі болатыны сөзсіз.

Айбатыр СЕЙТАҚ, 
журналист

Фотосуреттерді түсірген автор

Айбатыр СЕЙТАҚ, 
журналист

Фотосуреттерді түсірген автор
