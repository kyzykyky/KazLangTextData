Өткен аптада қазақтың дәстүрлі мәдениетін жаңарту, елімізде тұратын басқа ұлттар мен ұлыстарды қазақ мәдениеті айналасында ұйыстыру мақсатында әрі  қымыздың пайда болғанына 6000 жыл толуына орай Алматыда «Қымызмұрындық»  халықтық фестивалі өтті. 
Бұл игі бастама көпшіліке қуаныш сыйлады
«Бұл үрдісті жалғастырып, этнографияны өндіріске айналдыру керек
Қымыз тек қана тағам, сусын емес, ұлттық идея
Қымыз бен ет қатар жүруі керек
Қазақтың рухы – салт дәстүрінде», – деп атап өтті  тарих ғылымының докторы, белгілі саясаттанушы Әзімбай Ғали
Ал Қазақстанның халық жазушысы, Мемлекеттік сыйлықтың иегері Қабдеш Жұмаділов ұлттық тағамдар мен сусындарды тұтынуда зиялы қауым жастарға үлгі көрсете алмай келе жатқанын жеткізді
«Қазаққа қымыздың пайдалы екенін айтып жату қазір артық
Оны өткен ғасырда ұмытып кеттік
Оның орнын сыра мен арақ басты
Қайта ес жиып, етек жая бастаған соң ғана оны қалпына келтіруге тырысып жатырмыз
Әйтсе де зиялы қауым әлі күнге дейін ұлттық сусынды пайдалануда үлгі көрсете алмай келе жатыр», – деді ол
 Қымыз мерекесінде ұлттық салт-дәстүрді жаңғырту үшін кең көлемде үгіт-насихат жұмысын жүргізу қажет
Ол үшін Астана, Алматы сияқты ірі қалалар мен барлық облыс орталықтарында сыраханалардың орнына енді қымызханадарнды көбейтуіміз  керек деген ойлар айтылды.
