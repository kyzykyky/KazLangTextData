 Байқап отырсаңыз, қазақтың небiр келелi кеңесi, ордалы ойы, терең де тұңғиық толғамды сөздерi дастарқан басында айтылады-ау деп қалуға да болады
Әрине, ол үшiн қасыңдағы дәмдес, дастарқандасың, сұхбаттасың көзi ашық, көкiрегi ояу, түйгенi мол болуы керек
Парық-парасаты бары ғылым мен техниканың ұңғыл-шұңғылын шұқылаудан, ал күнкөрiстiң айналасынан ақылы аса алмағаны ақша табуды өнер деп бiлетiн мына заманда ондай ойшыл қалып жарыды ма өзi деймiз кейде
Ал дәл қарсы алдымда отырған қаршығадай қара жiгiттiң аузынан «ұлттық өнер жойылса, ұлт жойылады» дегенiн естiгенде не қуанғанымды, не таңданғанымды бiлмей аңырғаным рас
Бұл осы күнгi анау-мынау ел ақсақалының аузына түсе бермейтiн ұлағатты сөз екенi тағы да рас
Әкiм екеумiздiң әңгiмемiз ұлттық мәдениет, ұлттық өнер, оның қазiргi жәй-күйi туралы едi.
 Иә, тәуелсiздiк алдық деп 18 жыл бөркiмiздi аспанға атып, той-тойлап жүргенде бiз ұлттығымыздың осынау ең басты нышаны – ұлттық мәдениет, ұлттық өнер, ұлттық санамыз қандай деңгейде, ол өсiп келе ме, өшiп бара ма деген сауалды күн тәртiбiне қойып көрдiк пе? Айтса бiрдi-екiлi жазушы, журналист қауым ғана анда-санда мәселе көтерген болғанымен, оның дәл мемлекеттiк деңгейде әңгiме болғанын естiген де, көрген де емеспiз
Тiптi, сол 18 жыл бойы қысы-жазы өткiзiлiп жатқан аты-жөнi есепсiз көп той-думандарымыздың өзiнде таза қазақы, яки, таза ұлттық, сипат жоқ деуге болады
Осы жап-жас жiгiттiң – Ырғыз ауданының әкiмi Мейiрхан Дуанбековтың «қазiр әр қазақ зиялысының, әсiресе, ел басқарған азаматтардың мәдени деңгейiн, өресiн оның өз ана тiлiн, ұлттық мәдениетiн қаншалықты қадiрлеп, қаншалықты игергенiне қарай өлшейтiн заман туып отыр» дегенiн жоғарыдағы кейбiр «цивилизованныйлар» естiсе не дер едi дедiк iштей
Ендеше, сол ұлтшыл, сол қазақшыл әкiмнiң өзi не iс тындырып жүр деген заңды сұрақ туады
Күнi кеше өткен, соңғы 13 жылдан берi үзбей өткiзiлiп келе жатқан «Аймақты әнмен тербетiп» деп аталатын өнер фестивалi туралы қысқаша тоқталып өтпесең, Ырғыз өңiрiнiң бүгiнiнiң бiр жарқын көрiнiсiне көлеңке түсiрер едiк.
 Әп дегеннен айтарымыз бұл фестиваль осы күнi жер-жерде ара-тұра болса да өткiзiлiп жататын кейбiр ойын-тойлардан әлдеқайда өресi биiк ауқымды iс-шара
Оның ең басты ерекшелiгi де, артықшылығы да сол, мұнда жергiлiктi өнерпаздар да, басқа жақтан келгендер де тек қазақ өнерiнiң үздiк үлгiлерiн ғана орындауға тиiстi
Фестивальда әсiресе, халық әндерiне, күй өнерiне, терме жанрына айрықша көңiл бөлiнедi екен
Осындайда бүгiнде республикалық, өлкелiк, тiптi, аудандық деңгейде өткiзiлiп жатқан iс-шаралардың ерсi, оғаш тұстары ерiксiз еске түседi
Ерсi дейтiн себебiмiз әлде жалпақшешейлiк пен елiктегiштiк пе, әйтеуiр солардың тең жартысы орыс, қала бердi ағылшын тiлiнде ән айтумен өтетiн болды.
Осы фестивальға қатысқан шалқарлық өнерпаз жiгiттiң пiкiрiн бiлгiмiз келгенде оның сөздерiне тебiренбеу мүмкiн емес едi.
 – Аға, – дедi ол, – бiрнеше жылдан берi өткiзiлiп келе жатқан әнебiр «Супер стар» деген байқауды бiлесiз ғой! Мiне, сол байқаудың бiздiң қазақ халқына, қазақ өнерiне не беретiнiн түсiнбей-ақ қойдым
Ол дегенiңiз, әрi-берiден соң бiздiң ұлттық өнерiмiзге, ұлттық мәдениетiмiзге жаһандану деген бәленiң жасап жатқан көп қастандығының бiрi ғой
Мен өз басым сол «Супер старда» төрешi болып отырған апаларымыз бен ағаларымыздың кiмге, қай қоғамға қызмет етiп отырғанына ақылым жетпейдi
Бiр-ақ нәрсенi бiлемiн: «Супер старда» ағылшынша, орысша ән айтып жеңiмпаз атанған қыз-жiгiттер қанша талантты болса да қазақ өнерiнiң көсегесiн көгертедi дей алмаймын
Олар таза ұлттық өнердiң өкiлдерi бола алмайды
Ал, Ырғыздың әкiмi Мейiрхан Дуанбековтың неше жылдан берi зыр қағып жүрiп өткiзетiн мына өнер мерекесi қазақты өзiңiз айтып тұрған «жаһанданудың» жұтқыншағында кетуден сақтап қалу үшiн жасалып жүрген жанталас деуге болады» – дедi ол
Жалпы, бұл өңiрдiң тұрғындарының тiлi өте шұрайлы да, шырайлы, сөзге жүйрiк келедi
Бiле-бiлген адам әр ұлттың жылауы да, күлуi де бөлек екенiн түсiнуi керек
Мысалы, қазақтың көкiрегi нала мен мұңға толы әнiн орындап тұрған әншiге ағылшын көрерменi не күлiп отыруы, не түк түсiнбеуi мүмкiн
Ән тiлi – бәрiне түсiнiктi тiл дейдi бiреулер
Бұл – өте қате пiкiр
Бұл бiр
Екiншiден, бұл мәдениеттердiң бiрiн-бiрi байытуы деу де өте бiржақты пiкiр
Өйткенi, өнер, мәдениет өзара қарым-қатынасқа түскенде олардың қайсысының, яғни, қай ұлттың саны басым, кезiндегi қай мемлекет әлуеттi болса, солардың мәдениетi әлгi әлсiздеуiн жұтып қояды
Ырғыз әкiмi өткiзiп жүрген бұл мәдени мерекенi жаһандану деп аталатын алапатқа ұлтымыздың жан сақтау шарасының бiрi деуге негiз бар
Жап-жас жiгiттiң тiлiнiң оралымдылығына таңқала тұрып, оның «Мейiрхан Дуанбеков неше жылдан берi зыр қағып жүрiп» дегенiнен осы өңiрдегi ұлттық мәдениетке, ұлттық өнерге қатысты атқарылып жатқан қыруар iс-шараларға қаржы табудың өзi бiр «қиямет» екенi есiме түстi
Өйткенi, бұл аудан Ақтөбенiң ең болмаса мұнай, газ бұрқылдап жатқан аудандары сияқты өнеркәсiпке таяу маңда да емес
Елдiң о шетiмен бұ шетiне күре тамырдай созылып жатқан темiржолдың ең жақын тұсы 155 шақырым жердегi Шалқарда
Аудан ресми тiлмен айтқанда «дотацияда», яғни, қазынаның қаржысымен күн көрiп отырған аудан
Мiне, елiң, ұлттың үмiт артқан бiр ұлан ретiнде, әрi сол елдiң елдiгiн, ұлттың ұлттылығын көрсететiн бiр шаруа бiтiру үшiн қалталы азаматтарды жағалап, «алақан жайды» күй кешуге тура келедi
Мысалы, күнi кеше өткен «Аймақты әнмен тербетiп…» атты ХIII-шi Ырғыз мерекесiн тек ән-күй фестивалi деуге болмайды
Үш күнге созылған ұлы дүбiрде ауыл шаруашылығы қызметкерлерiнiң аудандық мерекесi, әртүрлi спорт жарыстары, аламан бәйге, «Түйе палуан» атағы үшiн қазақша күрес сияқты тағы басқа iс-шараларға, жүлделi орындарға берiлетiн бағалы сыйлықтарға, ақшалай сыйлықтарға қаншама қаржы жұмсалады
Соның бәрiнiң көзiн табу, көзiн тапқасын оның иесiнiң көңiлiн табу бiр жағынан әкiмнiң ел iшiндегi беделiн қажет етсе, екiншiден үлкен саяси, психологиялық, мәдени бiлiктiлiктi талап етедi
«Ел ағасыз болмас» дегендей, осы бiр игi бастаманы сонау 1997 жылы, азаттықтың алғашқы жылдардағы аласапыранынан әлi есiн жия алмай жатқан елдiң рухани еңсесiн көтеруге бел буған азаматтың бiрi Жеткерген Оралмағамбетов бастаған болатын
Бiрнеше жылға созылған экономикалық ауыртпалық ыңыршағын айналдырып кеткен, қоралы қой мен алалы жылқыдан қолына құрық пен құр көген ұстап қалған ел етек-жеңiн жинап, төрт құбыласын түгендеуге кiрiсу үшiн де оған әуелi рухани бiр жiгер берiп, серпiлту керек екенiн жас әкiм жақсы түсiндi
Оны жүзеге асыру да қандай қиындықпен келгенiнiң өзi бiр әңгiме
Сөйтiп, мiне 13 жылға созылып келе жатқан, өзгеге ұқсамайтын осынау мәдени ауқымды шара дүниеге келiп, бүгiнде ұлы үрдiске айналды
Қашанда жақсы iстiң бастауы бар да, оның жалғасып, өркен жайып кетуi бар
Халқымыз «жанбай жатып өшкеннен сақтағай» – дейдi
Сол ауыртпалығы мол аласапыран да басталған бұл шараны жүрегi ұлтым деп соғатын жас әкiм, мiне, күнi бүгiнге жеткiзiп қана қоймай жыл сайын оның түрiне түр, мазмұнына мазмұн қосып келедi
Иә, жүрегi ұлтым деп ұрандап тұратынын Мейiрханның мына бiр киелi де келiстi ойынан оны анық байқадық: «Бiз ең алдымен өз дiнiмiздiң, өз дiлiмiз бен ұлттық тiлiмiздiң, ұлттық үрдiстерiмiз бен ұлттық мәдениетiмiздiң берiк, әрi отарланудан азатталған биiк бейнесiн жасауымыз керек
Оны өзiмiз жасамасақ, жүздеген жылдан берi төрт құбыласын түгендеп алған Еуропаның ешбiр мемлекетi де, азуы алты қарыс Америка да бұл киелiлiктерiмзге қайта оралуымызға көмектеспек түгiл жаһанданудың жұтқыншағына қарай итермелей түсетiнi белгiлi» деген үлкен ойды ортаға салды ол
Иә, әр басшы ең болмаса өз әлмендiлiгiне қарай осылай ұлт мәселесiне ден қойып отырса ғой шiркiн
Ендеше Мейiрхан Қайыржанұлының бүгiн мәдениет, тiл, ұлттық мәселелер деген бұл шаралары бiр жағынан алғанда Ақтөбе, Қостанай, Қызылорда сияқты үш үлкен уәлаяттың басын қосып, осы өлкелердегi мәдени ерекшелiктердiң өзiн бiр жерге тоқайластырып, байыта түсiп отырғанын қазiр қалың ел көрiп отыр
Ат шаптырып, палуан күрестiрiп, аймақты әнге бөлеп бiрнеше күнге созылатын бұл ұлы дүбiрде әсiресе Ақтөбенiң Шалқар ауданындағы мәдениет басқармасының бастығы Ғанибет Төлегенов бастаған жап-жас өнерпаз өрендердiң болашағы зор екенi ап-айқын көрiндi
Бұл өрiмдей жастар ел iшiнде елеусiз жүрген нағыз таланттар мол екенiн көрсетсе Шалқар өңiрiнiң мәдениет саласы осы Ғанибет сияқты талғамы биiк, кейiнгi толқынға қамқор, өзi де жаны мен жүрегi кiршiксiз, мәдениеттi азаматтың қолында екенiн бүкпесiз дәлелдеп тұрғандай едi.
 Кейбiреулер үшiн ащылау естiлсе де айтпауға болмайтын бiр ақиқат бар
Осы күнi өресi төмен көрермендер аузынан тастамайтын, атағы елiмiзге танымал болған топтардың әншiлерiнен Жаратушы Иемiз әлдеқайда артық берген зор таланты, өнердегi бағы ашылмай, қолтығынан демеп жiберетiн жебеушiсi болмай ауылда, әрi кетсе аудан көлемiнен аса алмай қалған ғажайып дарынды әншiлер, күйшiлер өте көп екенiн осы Ырғыз фестивалi айқындап бердi
Дегенмен, осы фестивальден қанат қаққан, қазiр елге танымал болған әншiлер де жоқ емес
Талғамы мен орындаушылық шеберлiгi төмен, тiптi, әндi мұрнымен айтатын, ендi бiрi жүздеген ән жаздым деп мақтанатын, ол әндерiн бұқара бiлмейтiн, өзi орындап, өзi теледидардан хабар жүргiзетiн «жұлдыздар» өнердi пайда табудың, баюдың көзiне айналдырғаны рас
Мына фестивальдағы небiр өндiрдей жас, сөйте тұра болашақта нағыз әншi, нағыз күйшi болуға лайықты екенi қарапайым жұртқа мен мұндалап тұрғандарды көргенде, әлгi «жұлдыздардың» ел үстiнде үрлеп ұрттап, шайқап iшiп жүргенiне қапа болады екенсiң
Сiрә, нағыз дарын иелерi қай заманда да бақытқа жарымай өтетiнi тағы есiңе түседi
Шүкiр дей отырып, осынау ырғыздық бастаманы ендi республикалық деңгейге дейiн көтерсе ғой дейсiң iштей
Өйткенi, бұл өнер мерекесiне келген сайын таза ұлттық өнердiң, таза ұлттық мәдениеттiң құдiретi сонша биiк екенiне көзiң де жетiп, өзiң де ұлтыңа деген өлшеусiз бiр ризалыққа бөленедi екенсiң
Өйткенi, жаһандану деген жалмауыз басыңа Алла берген байлығыңды жетi жұрттың ризығына айналдырып, жетi жұртқа үлестiрiп жатқанымен қоймай ұлттық өнерiңдi де, ұлттық тiлiң мен ұлттық мәдениетiңдi де санасыздықтың, талғамсыздықтың құрбанына айналдырып, ұрпағыңа ұлтын ұмыттыра бастағанын көрiп жүрсiң
Өйткенi, қазiр өнердi рухани алаяқтар жайылымға айналдырып, әулекi бiткен әншi болып, сахналарды у жеген иттей ирелеңдеп, бұралаңдаған бұралқылар жайлап алғанына тiрi куә болып отырсың
Ал ұлттық мәдениетiн, ұлттық өнерi мен ұлттық тiлiн сақтап қалған халық ешбiр соғыста жеңiлмейтiнiн, жеңiле қалған күнде де ешқашан жойылып кетпейтiнiн талай ғұламалар айтып кеткен
Қайда барсаң да жаның жай таптырмай, жүрегiңнiң бiр түкпiрiн жегi құрттай жеп жататын осы бiр мәселеге әр мекеме, әр уәлаят басшысы  Ырғыз әкiмi Мейiрхан Дуанбековке ұқсап, осының бәрiн өз басындағы нәубеттей көрiп, соған орай iс iстесе ғой… Егер сөйтсе, мына қазақ бүгiнгiдей ылғи анау бабам батыр болған, мына бабам тiлiмен тас тураған шешен болған деп ылғи өткен шақты айтып мақтана бермей, мына заманның ең озық ұлтының бiрiне айналар едi-ау!
 
 Ж
ТАҢҚАЕВ, Iшкi саясат бөлiмiнiң бастығы:
Қазақстанның тарихында өзіндік орны бар Ырғыз өлкесінің мәдениеті мен өнері де әріден қалыптасқан.
 Қазақтың жыр базары атанған Балқы базар жырау, Қаратамыр Баспан жырау, Оңғар, Байғали, Сәрсенбай, Ержан, Дүйсенғали, Жәкібай, Жөкей ақпа – төкпе ақындық айтыс сайысында атағы қазақ даласына жайылған Барқымбай қызы Балқия, ауыз әдебиетінде Қожанасыр, Алдар көсе сияқты аты аңызға айналған Мазы Бұзаубайлар Ырғыз жерінде дүниеге келген тұлғалар.
 Қазақ халқының сахнасынан түспей келе жатқан Мұхиттың атақты «Зәуреш» әніндегі Зәуреш шешеміз Ырғыз селосының жанындағы үлкен қорымға жерленген
Қазақтың белгілі ағартушысы Ы
Алтынсарин сол кездің қиыншылықтарына қарамастан 1883 жылдың күзінде Ақтөбе облысындағы ең алғашқы кітапхананы 400–500 кітап қорымен Ырғыз қаласындағы қазақ училищесінің жанынан ашқан
1905 жылы Ырғыз қалалық кітапханасы ашылып, оның кітап қоры 1915 жылы 1600 данаға жеткізілген
Сондай-ақ төңкеріске дейін Ырғызда қалалық қоғамдық кітапхана, қазыналық әскери кітапхана жұмыс жаcаған

 Қазақстан бойынша мәдениет пен өнердің ірге тасын қалап, оны сол кездері шарықтау шегіне жеткізуді ұйымдастырған көрнекті мемлекет және қоғам қайраткері Т
Жүргенов Ырғыз топырағының төл перзенті
Кеңестік дәуірдегі Қазақстан әдебиетінде ойып алар өз орны бар ақын – жазушылар Қ
Шаңғытбаев, Ө
Қанахин, Ү
Уайдин, Қ.Ахметов біздің ғана емес республикамызға ортақ мақтаныштарымыз
Қазақтың алғаш кино операторы Ф
Әбсаламов Ырғыз ауданында дүниеге келген

 Ырғыз халық театры атағын 1978 жылы Ш.Хұсайыновтың «Біздің Ғани» атты қойылымымен (режиссері Қ.Қозиев) қайтадан қорғаса, 2002 жылы әуесқой халық театрларының облыстық байқауында С.Жүнісовтың «Ажар мен Ажал» трагедиясымен (қоюшы режиссері Ү.Шейітова) облыстың «Үздік театры» атағын жеңіп алды
Колхоздың драма театрынан басталған Ырғыз халық театрының сахынасында «Айман — Шолпан», «Еңлік — Кебек», «Қыз Жібек», «Қарагөз», «Жалбыр» сияқты кесек туындылар талай рет қойылған.
 
 С.ӘМIРХАНОВ: аудандық тарихи-өлкетану мұражайының директоры:
 Ырғыз өңiрiнiң тарихи жәдiгерлерге бай екенi белгiлi
Осы тарихи құндылықты сақтау мен насихаттау, оны келешекке жеткiзу, жас ұрпақты патриоттыққа тәрбиелеу қай кезде де маңызын жоймақ емес.
 Тек 2006 жылдың қаңтар айынан бастап облыс әкiмiнiң өкiмiмен «Ырғыз аудандық тарихи-өлкетану мұражайы» мемлекеттiк мекемесi ашылып, жұмыс жасай бастады
Бұған облыстық мәдениет басқармасы үлкен мән берiп, тиiстi көмек көрсеттi.
 Ырғыз өлкесiнiң бай тарихын зерттеу мәселесi күн тәртiбiнен түспейтiн iс
Ауданымыздағы көптеген тарихи орындарды зерттеу жоспарға қойылған
Ырғыз жерiнде осыдан 700 млн
жыл бұрын орасан зор метеорит құлаған Жаманшың кратерi, 1731 жылы қазақ елi мен Ресей арасында тарихи келiсiмге қол қойылған Маңтөбе, Әбiлқайыр ханның айнымас серiгi, қазақтың бас батырларының бiрi табын Бөкенбай тауы, Исатай, Дүйсенбi мешiттерi, Жаныс мавзолейi секiлдi тарихи орындарды ондап санауға болады
1912 жылы ресейлiк ғалымдар тапқан орасан зор индиокатерий Ырғыз жерiнiң бiр құндылығы деп атауға болады.
 Мұражай жұмысының басты бағыттарының бiрi жас ұрпаққа патриоттық тәрбие беру болып табылады
Өйткенi, халқымыздың, оның iшiнде ауданымыздың тарихын келер ұрпаққа жеткiзу, сөйтiп оларды отансүйгiштiкке, тарихты қадiрлеуге үйрету мұражай жұмысының негiзгi тiнi болып табылады
Бұл тұрғыда аудандық бiлiм бөлiмiмен бiрлесе отырып, жоспар жасалды
Мәселен, мұражайдың қызметкерлерi өткiзген «Табиғатты аялайық адамзат», «Тарихи тұлғалар», «Ана тiлi – жүрек үнi» атты ашық тәрбие сағаттары осындай мазмұнды шаралар болды.
 Ал «Нұр Отан» халықтық демократиялық партиясы аудандық филиалымен байланыс жолға қойылғанын айтуға болады
Партия филиалымен бiрлесiп өткiзiлген шаралар көптеп саналады
Мәселен, «Отбасы және әйел» атты кездесу кеш осындай мазмұнды да тәрбиелiк мәнi бар шараның бiрi болды.
 Р.ОМАРОВА, аудандық кiтапхана директоры:
 Ресейде кiтапхана iсiнiң дамуына үлес қосқан белгiлi қайраткерлер В.И
Собальщиков пен В.В
Стасов болса, ал Қазақстанда кiтапхана iсiнiң негiзiн қалаушы педагог Ыбырай Алтынсарин едi
Ол мектеп пен мектеп кiтапханаларын ашуға тiкелей араласып балалардың сауатын ашып, оқуға үйретумен қатар, олардың кiтап оқуына жетекшiлiк жасады.
 Алғашқы кiтапхана Ақтөбе қаласында 1897 жылы ашылса, Ырғыздағы кiтапхана iсi 1883 жылы күзде бастау алды дейтiн болсақ, онда Ырғыз кiтапханасының 112 жылдық тарихы бар
1905 жылы нақты қалалық кiтапхана болып ашылды деген дерекке сүйенсек, биыл 100 жыл толады
Жоғарыдағы деректердiң қай-қайсысын алып қарасақ та Ырғыз кiтапханасының тарихы 100 жылдан кем емес
Егер кiтапханаға Ы
Алтынсарин көзiмен қарайтын болсақ ғылымның, әдебиеттiң, мәдениеттiң, жалпы экономиканың дамуын кiтапханадан бөлiп қарай алмаймыз
Кез келген саланың ғылыми дамуы кiтапханада отырып көз майын тауысқан әрбiр адаммен тығыз байланысты
Сондықтан тарихи деректерге үңiлiп отырсақ бiлiм мен мәдениеттiң алғашқы темiрқазығы болған Ырғыз өңiрiнiң тарихын жас ұрпаққа кiтапхананың 100 жылдығы арқылы тағы бiр дәлелдесек деймiн.
 
Текстовкалар:
Ырғыз ауданы әкімі М.Дуанбеков
Ішкі саясат бөлімінің бастығы С.Таңқалев
Табын Бөкенбай батыр шоқысы
Мырзан КЕНЖЕБАЙ 
