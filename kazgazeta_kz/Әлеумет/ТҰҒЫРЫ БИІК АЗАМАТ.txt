Барша адамның ес біліп, мектеп табалдырығын аттаған күннен бастап жоғарғы оқу орнын бітіргенге дейін, тіпті күллі ғұмырында ұстаз тәрбиесін көріп, тылсым дүниенің сырын ұғып, ой-өрісін кеңейтіп, өмірден өз орнын табуға құлаш сермейтіні анық
Осы орайда өз мамандығынан бақытын тапқан, шәкірттерінің абыройы мен құрметіне бөленген жанның бірі – Қазақстан Республикасы Ұлттық Ғылым Академиясының академигі, заң ғылымдарының докторы, профессор Салахидден Нұрсарыұлы Сәбікенов мемлекет пен құқық теориясы, конституциялық және халықаралық құқық салалары жөнінен 40 жылдан астам бойы еңбек етіп келе жатыр
Бүгінде жетпіс атты заңғар биікті бағындырып, мерейлі де мерекелі, бедерлі де берекелі жасқа толып отырған Салахидден Нұрсарыұлының өмір жолы ізгіліктен, өнегеліктен, қайырымдылықтан өрілген.
Бүгінде ол – республикамызда ғана емес, ТМД елдерінің, алыстағы шет елдердің ғылыми-педагогикалық жұртшылығына да кеңінен таныс, құрмет пен беделге ие болған оқымысты.
Атап айтсақ, 2004 жылы Женева қаласында өткен Қазақ–Швейцар саммитінде абыройлы іскерлігі үшін Салахидден Нұрсарыұлын алтын медальмен марапаттады
2007 жылы Ұлыбританияның Оксфорд Университетінде өткен XXI ғасырдың ғылым, мәдениет, білім аясындағы Лидерлер саммитінде қоғамға қосқан интеллектуалдық үлесін үшін Сократ атындағы халықаралық медальмен марапатталды және қазіргі заманның көрнекті тұлғасы ретінде халықаралық тіркеуге (регистрге) енгізілді.
2008 жылы Ресейлік халықаралық құқық ассоциациясының мүшелігіне сайланды және Ресей Федерациясы Өкіметінің жанындағы салыстырмалы құқық және шетел заңдары институты журналының редакциялық алқасының мүшесі болды.
Қазірде әлемдік құқық саласында өзіндік айтары бар академик С.Н
Сәбікенов Гурьев облысы (қазіргі Атырау) Новобогат ауданының Манаш ауылында 1939 жылғы 30 желтоқсан айында дүниеге келген
1959 жылы кешкі жумысшы жастардың мектебін бітірісімен, С.М
Киров атындағы (қазіргі әл- Фараби)  Қазақ Мемлекеттік Универитетінің заң факультетіне оқуға түседі
Әлі есінде, жас студенттің ғылыми-зерттеу жұмысына деген ынта–жігерін арттыруға факультет деканы, доцент М.А
Ваксберг, С.С
Сартаев, А.Н
Дюков, М.П
Хангалов, профессорлар Я.М
Бельсон, С.Я
Булатов, А.М
Мамутов, К.Ф
Котов сынды және тағы басқа да көптеген ғалымдар елеулі ықпалын тигізді
Студент бола жүріп, С.Н
Сәбікенов КСРО-ның Мәскеу, Вильнюс, Ташкент және тағы басқа қалаларында өткен студенттердің бірқатар республикалық және бүкілодақтық ғылыми конференцияларына қатысып, баяндамалар жасады
Заң факультетінде студенттердің ғылыми үйірмесін басқарды.
1964 жылы университетті бітірісімен еңбек жолын ішкі істер органдарының Маңғыстау облысындағы Ақтау қаласында Казақ КСР ІІМ 58-ші еңбекпен түзеу колониясында аға оперативті өкілі болудан бастады
1966 жылы Салахидден Нұрсарыұлы «Мемлекет және құқық теориясы» мамандығы бойынша Қазақ КСР Ғылым  Академиясының Философия және құқық институтының күндізгі аспирантурасына түсіп, кейіннен 1967 жылы Мәскеу каласындағы  КСРО Ғылым Академиясының Мемлекет және құқық институтына ауыстырылады
Қазақ КСР Ғылым Академиясының Философия және құқық институтының аспирантурасында оқып жүрген жылдарында Салахидден Нұрсарыұлының жас ғалым ретінде қалыптасуына әрі өсуіне Қазақстанның С.З
Зиманов, М.Т
Баймаханов, В.А
Ким, Ғ.С
Сапарғалиев, С.С
Сартаев, М.Т
Имашев, У.Д
Құдайбергенов, М.С
Сахипов,  Е.Ж
Жанәбілов, Е
Баянов секілді қөрнекті ғалым-заңгерлер елеулі ықпал жасады.
Аспирантураны аяқтап, 1969 жылы Мәскеу қаласындағы  Мемлекет және құқық институтының Ғылыми Кеңесінде заң ғылымдарының кандидаты ғылыми дәрежесін алды.
1970 жылы Қазақстан Компартиясы Орталық Комитетінің ұсынуымен Қазақстанда мамандандырылған, арнайы жоғарғы оқу орны – КСРО Ішкі Істер Министрлігінің Қарағандыдағы жоғарғы мектебі ашылды
Жаңа ашылған жоғарғы оқу орнына оқытушы-профессорлар құрамын және ғылыми қызметкерлерді Қазақстанның жан-жағынан жұмысқа шақырды
Солардың бірі Салахидден Нұрсарыұлы болатын
1970-1993 жылдар аралығында аталған жоғарғы оқу орнында аға окытушы, доцент, профессор, мемлекеттік-құқықтық пәндер кафедрасының бастығы, ғылыми-зерттеу және редакциялық-баспа бөлімінің бастығы, мектеп бастығының ғылыми жұмыстар жөніндегі орынбасары болып әр түрлі қызметтер атқарды.
1979-1987 жылдары КСРО ІІМ Қарағандыдағы жоғарғы мектебінде, 1993-1995 жылдары Қазақстан Республикасы  ІІМ Алматы жоғарғы мектебінде бастықтың ғылыми істер жөніндегі орынбасары қызметін атқару кезінде, іскер басшылығы мен ұйымдастырушылық қабілеттілігінің арқасында  ғылыми-зерттеу және редакциялық-баспа жұмыстарын жолға қойды
Оның тікелей жетекшілігімен және редакциялауымен 500 баспа табақтан аса баспа өнім басып шығарылды.
Профессор С.Н
Сәбікеновтің бастамасымен  Қазақстан Республикасы ІІМ жоғарғы оқу орындары жанынан алғаш рет күндізгі және сырттай адъюнктура, докторантуралар құрылып, Қазақстан Республикасы ІІМ жүйесіндегі жоғарғы оқу орындарында ғылыми мектеп құрылды, казір оларда құқық қорғау органдары және заңдылық қызметі мен көкейкесті мәселелерінің жаңа бағыттары белсенді де жемісті зерттеліп келеді.
«Ақырын жүріп анық бас, еңбегің кетпес далаға.
Ұстаздық еткен жалықпас, үйретуден балаға», – деп Абай хәкім айтқандай С.Н
Сәбікенов ұлағатты өнеге, ізгілікті тәрбие беріп, еліміздің заң ғылымын дамытуға елеулі үлес қоссты, Қазақстанға танымал көптеген заң ғылымдарының докторлары және кандидаттарын оқытып, тәрбиелеп шығарды.
1993 жылы академик С.Н
Сәбікенов Қазақстанда алғаш құрылған заң ғылымдары жөніндегі Жоғарғы аттестациялық комиссиясы сараптау кеңесінің ғылыми хатшысы, 1999 жылы оның төрағасы болып сайланды.
1989-1994 жылдары Қазақ КСР-інің сайлау және халық депутаттарын кері шақырып алу жөніндегі Орталық сайлау комиссиясының мүшесі болды
Қазақ КСР Жоғарғы Кеңесінің халық депутаттарының және  Қазақстан Республикасының тұңғыш Президентінің алғаш сайлауларын дайындап, өткізуге, Қазақстан Республикасының 1993 жылғы Конституциясының жобасын жасауға сараптау тобының мүшесі ретінде белсене қатысты.
1993-1999 жылдары Абай атындағы Алматы мемлекеттік университеті заң факультетінде ғылыми-педагогикалық жұмыстар жүргізіп, халықаралық қатынастар факультетінде халықаралық құқық кафедрасын  құрып, оның тұңғыш меңгерушісі болып қызмет атқарғанын да айта кеткен жөн
Осы жалдар бойы жинаған қабілет-қарымын 1997-2006 жылдары аралығында Алматы қаласында жабық акционерлік қоғам түрінде құрылған Құқық және нарық академиясының ректоры қызметінде де таныта білді.
Академик Салахидден Сәбікеновке шығармашылық ой мен іздемпаздық тән
Ол – өмірдің ащы-тұщысына сыр алдырмайтын, жігерін жасытпайтын, асып-тасымайтын, ар-намысын ардақтайтын, жақындарына да, жат адамдарына да әділ, жұрттың бәріне жақсылық пен ізгілік көрсетіп, үлкенді үлкендей сыйлап, кішіге қамқор бола білетін, өз ортасына сыйлы азамат.
Бүгінде жұбайы Гаухармен бірге екі қыз өсіріп, немере сүйіп отырған, өнегелі отағасына тұғыры биік азамматтықтың асқарынан көріне беріңіз демекпіз.
Е.Б.Ахметов, әл-Фараби атындағы ҚазҰУ, халықаралық қатынастар факультетінің 1-курс Ph.D
докторанты
