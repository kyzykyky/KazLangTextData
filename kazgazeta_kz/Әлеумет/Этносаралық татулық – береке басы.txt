Астана қаласындағы ҚР Ұлттық Академиялық кітапханасында Қазақстан халқы Ассамблеясы және Л.Н
Гумилев атындағы Еуразия ұлттық университетінің бастамасымен халықаралық ғылыми семинар аясында этносаралық төзімділіктің қазақстандық үлгісінің тұсаукесері және ҚХА жанындағы сарапшы-журналистер клубының жобасымен таныстыру рәсімі өтті.
Шараға ҚХА Төрағасының орынбасары-Хатшылық меңгерушісі Ералы Тоғжанов, ҚР Мәдениет және ақпарат вице-министрі Ғазиз Телебаев, Ресей Федерациясының радио және телеарна халықаралық академиясының атқарушы директоры Дмитрий Заслуев, Халықаралық телеарна және радио академиясы білім секциясының жетекшісі Петр Шульцман, Қазақстанның мемлекеттік сыйлығының лауреаты, жазушы Дулат Исабеков, ҚР Журналистика академиясының президенті, әл-Фараби атындағы ҚазҰУ-дың журналистика тарихы кафедрасының меңгерушісі Сағымбай Қозыбаев пен өзге де белгілі ғалымдар, Қазақстан мен Ресейдің қоғам қайраткерлері, ҚР Парламентінің депутаттары, БАҚ-тың бас редакторлары мен қызметкерлері, мемлекеттік органдар мен этномәдени бірлестіктердің өкілдері қатысты.
Кездесу барысында ҚХА-ның ХV-сессиясында Мемлекет басшысы ұсынған Ел бірлігі доктринасының жобасы талқыланды
Сонымен қатар, этносаралық өзекті тақырыптарды БАҚ-та жариялау мәселелері туралы жан-жақты пікір алмасулар мен кеңестер өтіп, Ассамблея және масс-медиа арасындагы өзара іс-қимылды жетілдіру жөнінде сөз қозғалды.
Шараға қатысушылар Қазақстан Рсспубликасының Президенті Н.Ә.Назарбаевтың ҚХА-ның ХV-сессиясында берген тапсырмасына сәйкес, Қазақстан халқы Ассамблеясының жанынан құрылған этносаралық қатынас мәселелерімен айналысатын сарапшы-журналистер клубының жобасымен танысты.
Сарапшы-журналистер клубы тұрақты әрекет етуші кеңесші-сараптық орган ретінде қызмет етіп, төзімділікті нығайту бағытындағы БАҚ-ты жұмылдырушы диалог алаңына айналады деп күтілуде
Сонымен қатар, Ассамблея жанындағы Журналистер клубы этносаралық және конфессияаралық келісімді, азаматтық бірлікті, патриотизм мен азаматтар бойындағы рухани-мәдени құндылықтарды сақтап-дамытуға ықпал етеді
Клубтың құрамына этносаралық мәселелерге қалам тартып жүрген республикалық және аймақтық БАҚ-тың жетекші журналистері, этносаралық қатынастар саласын зерттеумен айналысатын сарапшылар ұсынылып отыр
Кездесу барысында клуб жұмысының негізгі бағыттары мен өзге де ұйымдастыру мәселелеріне қатысты мәселелер қозғалды.
Кездесу нәтижесінде шараға қатысушылар қазақстандық қоғамды әрі қарай жұмылдырып, әлеуетті біріктіруші факторға айналдыратын Ел бірлігі доктринасының аса маңыздылығын атап өтті
Сонымен қатар, ресейлік ғылым және журналистика қауымдастығының өкілдері қазақстандық төзімділік үлгісінің оң тәжірибесін және ҚХА-ның этносаралық келісімді сақтау, мемлекеттік ұлттық саясатты жүзеге асыру бағытындағы орны мен маңызын атады.
Сонымен қатар, халықаралық ғылыми-семинар шеңберінде Қазақстан мен Ресей сарапшылары дәріс оқып және шеберлік сабақтарын өткізді
Ал А.Гумилев атындағы Еуразия ұлттық университеті мен Ресей мемлекеттік гуманитарлық университеті өзара ынтымақтастық туралы меморандумға қол қойды
Сондай-ақ ғылыми семинарға қатысушылар «Хабар» агенттігінің жұмыс барысымен танысып, телеарна қызметкерлерімен кездесу өткізді.
 
Б.Бектөре
