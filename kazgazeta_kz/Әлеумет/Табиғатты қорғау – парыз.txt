Бүкіләлемдік қоршаған ортаны қорғау күні аясында С.Жиенбаев атындағы облыстық жасөспірімдер кітапханасының қызметкерлері «Туған өлке экологиясы» атты экологиялық сағатын өткізді
­Жастарды Отанын, елін сүюге, табиғат әсемдігін көре білуге, оны аялауға, қорғауға тәрбиелеуді, экологиялық білімділік, ойлау қабілетін, сауатты сөйлеу дағдысын дамытуды мақсат еткен шараға №34 орта мектептің лагерь оқушылары мен ұстаздары және кітапхана оқырмандары қатысты
Кітапхана қызметкері Радна ­Кенжебаева табиғаттың маңыздылығын және оны қорғаудың ­ жолдарын, оның бізге қаншалықты қажет екенін толық түсіндіріп берді.
Табиғат – тіршілік көзі
Табиғатты қорғау, аялау – әр адамның міндеті
Үлкен-кіші әрдайым оны таза ұстап, құрмет тұту қажет
Адам табиғатқа мейірімділікпен, сүйіспеншілікпен, қамқорлықпен қарап, үйлесімділік сақтағанда, адамзат баласы үшін табиғат – кең сарай, мәңгі тозбас құтты қоныс болады
Жер бетіндегі барлық тіршілік атаулы табиғат-анаға қарыздар
Адам баласы табиғаттың ең ұлы перзенті болумен бірге, ең ұлы қамқоршысы да екенін ешқашан естен шығармауымыз керек
Қазіргі таңда табиғатты қорғаудың түрлі жолдары қарастырылған
Бірінші жолы – түрлі заңдар шығарып, оны жүзеге асыру
Саябақтар, қорықтар санын молайту
Әрі «Қызыл кітапқа» енген өсімдік, жануар түрлерін қорғап, көбейту
Табиғатты тиімді және ұқыпты пайдалану
«Жасыл ел» ұйымының жұмысын нығайту, жандандыру
Табиғат – адамның бойына қуат, көңіліне ­шабыт, сезіміне ләззат шапағатын ұялататын сұлулық пен әсемдік әлемі
Сол сұлулық пен әсемдікті талай ақын жырға қосып, небір әншілер ән арнаған
Осы орайда шараға қатысушы Асыл Қобылан, Ділназ Сағындықова, ­Альфия Жұмаева, Дастан Биарыстанов, Азиза ­Алимова, Жан Жангелдіұлы табиғат көркемдігін жырға қосқан ақындардың өлең-шумақтарын мәнерлеп оқыды
Сонымен қатар табиғат жайлы өнегелі сөздер, мақал-мәтелдер айтылды
«Табиғат байлығы – халық байлығы» атты кітап көрмесі ұйымдастырылып, кітапханашы Бибігүл Шамеденова библиографиялық шолу жасады.
Елбасының «Рухани жаңғыру» бағдарламасы аясында Қазақстан Жазушылар одағының «Әдеби өлкетануды дамыту» жобасы бойынша Ақтөбе облысына келген ақын-жазушылар Байбота Қошым-Ноғай мен Жанат Әскербек Ақтөбе өңірінің табиғаты туралы кітаптармен танысып, өз ой-пікірлерімен бөлісті.
Ләззат БӨЛТЕКОВА,
 С.Жиенбаев атындағы облыстық 
жасөспірімдер кітапханасының 
бөлім меңгерушісі
Ақтөбе
