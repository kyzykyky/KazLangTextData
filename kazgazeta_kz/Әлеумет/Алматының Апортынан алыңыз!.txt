Жақында Алматы облысы Қарасай ауданына қарасты Іргелі ауылында EURASIA RED  холдингтік компаниясы еліміздегі ірі гипермаркеттердің бірі «Апорт» сауда, ойын-сауық кешенінің  бірінші кезеңінің құрылысын аяқтады.Қысқа мерзімде салынған сауда кешенінің ашылуына облыс әкімі  Серік Үмбетов қатысып,  ораза айында пайдалануға берілген кешеннің халыққа  қалтықсыз қызмет ететініне сенім білдірді.  Аталған холдинг құрылысты екі кезеңге жоспарлаған
Талғаммен салынған кешенде «Рамстор» гипермаркеті, мультиплекстер, кинотеатрлар, аквапарктер, экстремалды ойын саябағы, тағы басқалар орналасқан.  Қазіргі кезде мұнда 800 адам еңбек етсе, екінші кезең аяқталғанда 4000 адам жұмысқа тартылады деп жоспарлануда.  Алматының апортының атын иеленген кешен әйгілі алманың сән-салтанатындай асқақтап тұр.
