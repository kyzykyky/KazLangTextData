«Шеврон» компаниясы мен «АЯЛА» қорының ұйымдастыруымен Ақмола облысына қарасты Ерейментау қаласындағы мектептерге, емханалар мен әлеуметтік мекемелерге жабдықтар сатып алу және орнату сертификаттарын тапсыру салтанаты өтті
Оған қала әкімі Төлетай Мұқамеджанов, медицина қызметкерлері, оқытушылар мен қала жұртшылығы қатысты.
«Шеврон» компаниясы мен «АЯЛА» қоры 2013 жылы бастаған әлеуметтік жоба аясын­да биыл Ерейментауда әкімдік саяба­ғында бабалар алаңы, Бөгенбай батыр атындағы қазақ орта мектебінде толықтай жабдықталған химия кабинеті, спорт алаңы ашылды, сонымен қатар Орталық аудандық ауруханаға (ОАА), әлеумет­тік қорғау бөліміне және қалалық Балалар мен жасөспірімдер спорт мектебіне меди­цина­лық жабдықтар сатылып алынды
Сонымен қатар мүмкіндіктері шектеулі адамдардың аурухана қабаттарында еркін жүріп-тұруы үшін арнайы құрылғы орнатылды.
«Шеврон» компаниясы Еуразия бө­лімшесі басқарушы директорының орынбасары Фрэнк Кассулоның айтуынша, компания «Қазақстан Республикасында жұмыс істеген алғаш күндерінен бастап, республиканың білім беру, медицина және әлеуметтік мекемелеріне қолдау көрсетіп келеді
Осындай әлеуметтік жобаның аясында былтыр ауданның 30 жалпы білім беру мектебіне интерактивті тақталар алынды, орталық ауруханаға заманауи ота жасайтын жабдық пен аппаратура орнатылды және Ерейментау қаласының тұрғындарына 15 мүгедек арбасы мен арнайы керек-жарақтар тапсырылды.
«Шеврон» корпорациясы әлемнің жетекші біріктірілген энергетикалық компанияларының бірі және Қазақстан­дағы ірі жеке мұнай және газ өндіру компаниясы болып табылады
Өзінің қызмет саласын кеңейте отырып және ҚР Үкіметінің жаңа энергия көздерін дамыту бастамасын қолдай отырып, қазіргі таңда Ерейментау ауданындағы «Самал» жел паркін құру жобасын жүзеге асыруда.
«Шеврон» корпорациясы жыл сайын Алматы, Астана және Атырау қалаларының медициналық және әлеуметтік мекемелеріне қажетті медициналық дәрі-дәрмек, компьютер және басқа да жабдықтар сатып алуға мүмкіндік беретін шараларды қолға алып келеді
Бұл бастамалар жергілікті және орталық мемлекеттік басқару органдарымен, қауымдастықтармен, үкіметтік емес және халықаралық ұйымдармен серіктестікте жүзеге асырылады.
Бірнеше жыл бойы «Шеврон» компаниясы Қазақстан Республикасында ірі қайырымдылық жобаларымен танымал «АЯЛА» қорымен бірлесе жұмыс істеуде.
Мәрлен ҒИЛЫМХАНОВ
