Жастарға жасалған жағдай…
Кез келген адам отбасын құрғаннан кейін жеке баспанасы болғанын қалай­тыны, өз үйінде тұруды армандайтыны рас
Әсіресе жастар үшін, жас отбасылар үшін үйлі болу – арман, бақыттың бір бөлшегі
Өйткені Алматы сияқты үлкен қалада пәтер жалдап тұрып, жеке үйге ақша жинау қиын шаруа
Ал жас отбасылар үшін үлкен мәселе
Мәселен, жаз мезгілінде шаңырақ көтерген Нұрсұлтан Нұрланның соңынан ерген інісі бар
Қара шаңырақтың иесі – үйдің кенжесі
Сондықтан Нұрсұлтан жуық арада баспаналы болудың қамын жасап жүр
Ол үшін отбасылық бюджеттің 30 пайызын баспана қазынасына жинауда
«Алматы жастары» бойынша клиенттің (отбасы болса, екеуінің де) жасы 35-ке толмауы керек
Жүйе бойынша жылдық мөлшерлемесі 3,5-5% аралығындағы ең төмен мөлшерлемемен заем алу үшін банк­тен депозит ашып, оған қаражат жинау керек
Әрі Алматыда тұрғылықты мекенжайға 1 жыл тіркеуде болуы тиіс екен.
– Өтініштер қабылданғаннан кейін пәтер сатып алушылар пулы құры­лады екен
Оған бағдарламаның талаптарына сай келген және ең көп ұпай жи­наған азаматтар кіреді
Ұпай санына салым­шының депозитті қаншалықты тұрақты толықтырып отырғаны және оның қашан ашылғаны ықпал ететін көрінеді
Яғни депозит неғұрлым ерте ашылса және неғұрлым уақтылы толықтырылып отырылса, ұпай саны да соғұрлым жоғары болады екен
Үйленбей тұрып, баспанаға қаржы жинай бермеген екенмін деймін
Дегенмен, ештен кеш жақсы, мүмкіндігінше уақтылы толтырып отыруға тырысамыз
Бір түсінгенім, бойдақ кезде ақшаны қалай ұстауды, үнемдеуді, жинауды біле бермейміз
Басқа түсіп, үйлі болуға қам жасау үшін ертерек те үйленген жөн сияқты, – деп күле жауап берді Нұрсұлтан.
Сонымен қатар баспаналы болуға арналған тағы бірнеше бағдарламалар бар
«Нұрлы жер», «Өз үйім» сияқты бағдар­ламамен кез келген қазақстандық бас­паналы бола алады
Бұл туралы Тұрғын үй құрылыс жинақ банкінің бас­пасөз қызметіне сұрау салдық
Себебі қазіргі уақытта бұл банк «Нұрлы жер» мемлекеттік тұрғын үй құрылысы бағдарла­ма­сының операторы болып отыр.
«Нұрлы жер» бағдарламасына банк салымшылары мен жергілікті атқарушы органдарда кезекте тұрған тұлғалар қатысады
Олар үшін әкімдіктер бағасы төмен тұрғын үй салып береді
Мұндай үйлердің бағасы белгіленген және өзгермейді
Мысалы, Астана, Алматы және аталған қалалардың маңындағы аймақтар, сондай-ақ Атырау, Ақтау, Шымкент қалаларында шаршы метрі 180 мың теңгеге дейін болса, ал басқа аймақтарда шаршы метрі 140 мың теңгеге дейін
Банк «Нұрлы жер» бағдарламасы бойынша үй сатып алу үшін несие ұсынады
Үй бағасының 20%-на тең бастапқы жарнасы бар азамат жылдық мөлшерлемесі 5% болатын заем ала алады» деді банктің баспасөз қызметінен.
Баспаналы болудың жолдары
2018 жылдың 1 қарашасындағы деректерге сәйкес, осы жылдың өзінде мем­лекеттік бағдарламалар аясында 7 000 заем берілген
Ал мемлекеттік бағдарламаға қатыспай баспаналы боламын деушілер, бұдан бөлек, 20% бастапқы жарнамен «Өз үйім» бағдарламасын қолданып көре алады
Ол нарықтық бағадан төмен құнмен құрылыс салушылар ұсынып отырған жаңа үйлерді сатып алуға мүмкіндік береді
«Өз үйім» аясында жылдық мөлшерлемесі 7% болатын заем рәсімдеуге болады
Бағдарлама клиенттің атында үйдің бар-жоқ­тығына, тіркеуде тұрған жеріне қа­тысты қандай да бір талаптар қоймайды
Сон­дықтан мемлекет кез келген азаматтың баспаналы болуы үшін түрлі жағдайларды қарастырып отырғанын көруімізге әбден болады.
Жинақ жүйесіне сәйкес, азаматтарға жылдық мөлшерлемесі 3,5-5% аралығын­дағы тұрғын үй заемін алу үшін алдымен шотқа ақша жинау керек
Пәтер, үй, жер телімін сатып алуға немесе жөндеу жұмыстарына қолжетімді несие ресімдеу керек болса, сол мүлік/қызмет бағасының 50%-на тең қаражаттың басын құрау қажет
Жылжымайтын мүлікті бастапқы нарықтан да, қайталама нарықтан да, елдің кез келген жерінен алуға болады
Осыдан кейін салымшыға қажет соманың 50%-ын жинау керек
Мысалы, алғыңыз келетін үйдің бағасы 10 млн теңге болса, шотыңызда 3 жылдан аз емес уақыт ішінде кемінде 5 млн теңгенің басын құрау керек
Сондай-ақ қаржылық тәртіптің коэффициенті деп аталатын бағалау көрсеткішіне қатысты минималды талапты орындау қажет
Ол үшін ай сайын тұрақты түрде ұсынылған соманы депозитіңізге салып тұрсаңыз жеткілікті.
Кемінде үш жыл бойы ақша жинау – жылдық мөлшерлемесі 5% болатын несие алудың кепілі
Әрине, қаласа, салымшы бұдан ұзақ уақыт та жинай алады
Мұндай жағдайда несие мөлшерлемесі төменірек болады
Мәселен, ол депозитке 4 жыл бойы ақша салып отырса, кейін тұрғын үй заемін рәсімдеген кезде, мөлшерлеме 4,8%-ды құрайды
Яғни неғұрлым ұзақ ақша жинасаңыз, несие бойынша мөлшерлемеңіз де соғұрлым төмен болады
Ал тұрғын үй заемы бойынша ең төменгі жылдық несие мөлшерлемесі 3,5%-ға тең.
Сондай-ақ егер салымшы несие алу үшін үш жыл күткісі келмесе және қолында үй бағасының 50%-на тең бас­тапқы жарна болса, ол аралық заем алуға өтініш бере алады
Алайда кей салымшылар үш жылға жеткізбей-ақ несие алғысы келеді
Немесе шот ашып, бірден қажет соманың 50%-ын құйып тастауы мүмкін
Бұл жағдайда несие бойынша сыйақы мөлшерлемесі 7-8,5% аралығында болады
Ол тек депозит мерзімі 3 жыл болғанда барып төмендейді
Сол себепті жинақ мерзімін сақтаған жөн, сол кезде барып салымшы елдегі ең төмен пайызбен несие рәсімдей алады.
Экономист кеңесі
Жоғарыдағы кейіпкеріміз Нұрсұлтан Нұрланның өтінішімен, экономистердің кеңесіне жүгіндік
Мамандардың айтуынша, қолданыстағы бағдарламалар ешқандай жаңа жүйелер ұсынбайды
Олар­дың жалғыз айырмашылығы – бір­шама арзанырақ, бірақ нақты көрсеткіш­тегі жалақы төмендегендіктен ипотека сол қалпында қалатын көрінеді.
«Баспана аларда ең бастысы – 3-5 банкпен сөйлесу
Банк нарығы – бұл нарық, сондықтан сіз барлық ұсы­ныс­тарды жинап, ай сайын қанша төлей алатындығыңызды, бастапқы мөлшер­леменің қаншалықты көп екенін және ипотеканың барлық уақытына қанша­лықты асып кететінін түсінуіңіз керек
Енді сіз асығыс және бір ғана банкке ие болсаңыз, онда сіз ипотеканы төлеген кезде 10-15 жыл бойы зардап шегесіз
Асық­пай қарастырыңыз
Нашар ипотека – отба­сындағы қиындықтар, туыстарымен қақ­тығыстар тудырып, басқа қалаға жақсы жұмысқа орналасу мүмкіндігінен айырады.
Тіпті қарапайым 7-20-25 бағдарлама бойынша, 2-3 бөлмелі төлемдер айына 100+ мың теңгені құрайды
Мен бұл қол жетімді баға деп ойламаймын.
Егер сіз ипотекаға үй алуға қорқатын болсаңыз алмаңыз
Қазір әлемдегі көптеген адамдар пәтерді 10-15 жылға жалға алып, ақшаны үнемдеп, бірден сатып алады
Сондықтан ипотеканы төлеуден гөрі пәтерді дереу сатып алу тиімдірек болуы мүмкін
Болашақта 10 жылға сенімді болсаңыз, онда сіз кепілдік бере аласыз
Кез келген басқа елдегі сияқты 10-15 жылға тұрғын үйге ақша жинауға болады» дейді экономист Расул Рысмамбетов.
Ақша жинаудың ең оңай жолы – сіздің бюджетті жоспарлау
Және ай сайынғы табыстың 10-15%-ын бөліп қойыңыз
Бұл ресми немесе бейресми пайда бола ма, айырмашылығы жоқ
Ең бастысы – тұрақтылық пен жүйе.
Жаңа мүмкіндіктер бар
2018 жылдың наурызында Мемлекет басшысының бастамасымен жаңадан «7-20-25» ипотекалық бағдарламасы жарияланды
Бұл бағдарламаның көмегімен төлемге қабілетті әр азамат баспаналы бола алады
Ал қыркүйектен бастап Halyk Bank осы бағдарламаға қатысушылардың өтінімін қабылдауды бастады
Қарыз алушының тұрғылықты мекенжайы немесе тіркелген мекенжайына байланысты, сондай-ақ бірінші рет алғалы отырған баспанасының орналасқан орны бойын­ша ешқандай шектеу жоқ
Яғни сіз ­ауылда тұрып, ірі қалаға көшуді армандап жүрген болсаңыз, енді оны орындауға болады
Потенциалды қарыз алушыға қойылатын жеңіл талаптар еңбек немесе кәсіпкерлік қызметінен соңғы 6 ай бойына үздіксіз ресми кірісі бар Қазақстан азаматы қарыз алуға үміттене алады
Аймақтар үшін оның кірісі айына 120 мың теңгеден, ал ірі қалалар үшін 200 мың теңгеден кем болмауы қажет
Бұдан бөлек, қарыз алушы­ның банкке өтінім берген сәтінде өз баспанасы болмағаны дұрыс
Сондай-ақ қарыз алушының жасы 21-ден кіші және ипотекалық қарызының соңғы төлемін жасайтын сәтінде 60 жастан үлкен болмауы керек
Ипотекалық тұрғын үй қарыздары бойынша өтелмеген берешегінің болмауы да тексеріледі
Қосалқы қарыз алушыны тарту мүмкіндігі күйеуі (әйелі) не жақын туыстары қосалқы қарыз алушы бола алады
Қосалқы қарыз алушыға 7-20-25 бағ­дарламасының талаптары жүрмейді
Демек, қосалқы қарыз алушының пәтерінің бар-жоғы – банк шешіміне әсер етпейді
Қосалқы қарыз алушыға несие тарихының бұзылмауы, төлем қабілеттігі және басқа да қарыздары бойынша борыштарын уақытылы өтеуі сияқты кәдуілгі талаптар қойылады
Тұрғын үйдің ең жоғарғы құны Астана, Алматы, Ақтау, Атырау, Шымкент қалалары үшін – 25 млн теңге, басқа ай­мақтар үшін – 15 млн теңге
Бағдарла­ма­ның шарттарына сай келетін жаңа тұр­ғын үйлер мен тұрғын үй кешендері туралы белгілі бір тізім жоқтығынан пәтер таң­дау қиынға соғуы мүмкін
Ондай жағ­дайда Halyk Bank серіктес-құрылыс салушы­лардың пәтерлерін ұсына алады
Солар­дың қатарында Алматы қаласындағы «Өркен­деу» және «Хан Тәңірі» тұрғын үй кешендері бар
Мамандар тезірек баспаналы болу үшін өз қаржыңыз бен отбасылық бюд­жетіңізді дұрыс жоспарлауға кеңес береді.

Ақбота МҰСАБЕКҚЫЗЫ
«Ана тілі»

Ақбота МҰСАБЕКҚЫЗЫ
«Ана тілі»
