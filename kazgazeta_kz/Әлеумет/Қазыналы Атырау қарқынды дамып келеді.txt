Қазақстан Республикасының Премьер-министрі Кәрім Мәсімов жұмыс сапарымен Атырау облысында болып, еліміздің экономикасына соны серпін  беретін бірқатар нысандарды аралады.Алдымен Үкімет басшысы «Атырау сауықтыру кешенінде» өткен «Нұр-Отан» ХДП-ның «Біз Көшбасшымен біргеміз» атты форумына және «Ақжелкен-2010» шарасына қатысып, ҰБТ қорытындысымен жоғары балл жинаған бір топ түлектерге «Алтын белгі» белгісі мен аттестат тапсырды
Жас өрендерге сәт-сапар тіледі.Мұнан соң Кәрім Мәсімов 2005 жылы құрылған «Каспиан техникал ресурсес» оқу орталығында болды
Бұл орталық не үшін құрылды деген сауал туындауы мүмкін
Мұнда мұнай-газ секторына жұмыс жасау үшін кадр­ларды қайта даярлықтан өткізеді
Мұнда бір мезгілде 300 адам оқиды
Ал, ең бастысы, орталықты бітіріп, сертификат алғандар шетелдік компанияларда жұмыс жасайды.
Үкімет басшысы «Жол картасы» бағдар­ламасы аясында техникалық мамандықтар бо­йынша тәлім алған бір топ жасқа халықара­лық үлгідегі сертификаттарды тапсырды
Енді олардың да әлемдік деңгейдегі жобаларға қатысуына болады.
Одан әрі жергілікті инвестициялық жоба бойынша жүзеге асырылған жеңілдетілген панельдер шығаратын жаңа зауыттың жұмысымен танысқан Үкімет басшысы мұнайлы мекендегі игі бастаманы қолдады.
Кәрім Мәсімов 1964 жылы құрылған өзен портын жаңғырту жобасымен танысты
Бұл жобаның Каспий теңізінің қазақстандық бө­лігін игеру үшін де маңызы зор
Өзен портын жаңғырту барысында бір мыңдай адам жұмысқа тартылады
Қазірдің өзінде 50 шақты инженер Италияда білімдерін жетілдіріп жатыр.
Үкімет басшысы балық шаруашылығы құрылымымен де танысты
Қазір қолданыстағы бекіре өсіру зауытын жаңғырту жұмыстарын бастауға бағытталған бастапқы шаралар жүзеге асырылуда
Зауыт қуатын жылына 12 млн
шабақ өсіретін деңгейге жеткізетін жоба 2011-2012 жылдары бітеді
Бұдан басқа жылына 30 млн
шабақ өсіретін жаңа бекіре зауыты 2011-2014 жылдары салынбақ
Сөйтіп, жұмысшылар саны 700-ден 2500-ге дейін өспек
Сонда өндіріс қуаты одан әрі артып қана қоймайды, жергілікті халық тұрақты жұмыспен де сенімді қамтамасыз етіледі.
К.Мәсімов балық аулаушы кооперативтер жетекшілерімен кездесіп, өзекті мәселенің түйінін тарқатты
«Атыраубалық» кәсіпорнын мемлекетке қайтаруға қатысты алынып жатқан шараларға риза болған балықшылар Премьер-министрден Елбасына алғыстарын жеткізуді өтінді.
Республика Премьер-министрінің Атырауға сапары қарсаңында тағы да бір үй пайдалануға беріліп, мұғалімдер мен дәрігерлер, мәдениет қызметкерлері жаңа пәтерлерге ие болды
«Көркем» ықшамауданында жаңа үй пайдалану­ға беріліп, қоныс тойы тойланды
Кәрім Мәсімов қоныс тойын тойлаушыларды құттықтап, пәтерлерді аралап көрді.
Премьер-министр «Болашақ» зауытында шетелдік инвесторлармен кездесті.
Ал келелі кеңесте алдымен сөз алған облыс әкімі Бергей Рысқалиев өңірде жүзеге асырылып жатқан әлемдік маңызы зор қос жобаға атыраулықтардың үлкен үміт артып отырғандығын жеткізді
Жалпы, басқосудың өзі «Инвестордың әлеуметтік және экологиялық жауапкершілігі – мемлекеттің басты саясаты» деп аталғандықтан, әкім осы бағытта қалыптасқан жағдайды баяндады.
– Біз Мұнай және газ министрлігімен түсіністікпен жұмыс жасаудамыз, – деді Бергей Сәулебайұлы, – іс барысында кездескен проблемаларды бірлесіп шешіп отырмыз
Қашаған мен Теңіз кеніштерінің ел игілігі үшін игерілуіне біз де үлес қосудамыз
Бірақ осы жерде шетелдік инвесторларға қатысты туындап отырған бірнеше проблема бар.
Алдымен, жұмыссыздық мәселесі
Қазір «Болашақ» зауытының құрылысы аяқталып қалды
Соңғы бірер айдың өзінде ғана 3 мың шамасында адам қызметтен босады
Оның жартысынан көбін өз күшімізбен өзге жұмысқа орналастырдық
Бірақ жыл соңына дейін тағы да 7-8 мың адам қысқартуға ұшырамақ
Олардың бәрін қайда орналастырамыз? Осы мәселені бірлесіп шешкен жөн
Өйткені жұмыссыздық өңірдегі әлеуметтік ахуалды қиындатады.
Экологиялық мәселелер толық шешімін тапқан жоқ
Өндірісті аумақтың қоршаған ортасына кәсіпорындар көп салмақ салуда
Су астында жатқан ескі ұңғымалар да толық қауіпсіздендірілген жоқ
Қазір бұл бағытта бөлініп жатқан қаражат тым аз.
Инвесторлар мойнына алып отырған әлеуметтік нысандар уақытында тапсырылмайды
Қазір солардың жартысы ғана жүзеге асырылған
Бұл, әсіресе, Солтүстік Каспий жобасына қатысушы компанияларға тән нәрсе
Оның үстіне инвесторлар сол жобаларды іс барысында орынсыз қымбаттатып, соның салдарынан өзге маңызды нысандарға қаржы жетпей қалады
Мәселен, өзіңіз көрген қаладағы №3 мектепті «Аджип ҚКО» компаниясы 900 млн
теңгеге жөндеді
Ал осы қомақты қаражатқа жаңадан екі мектеп салуға болмас па еді? Өзге нысандар бойынша да қымбаттаулар орын алуда.
Одан әрі сөз алған Мұнай және газ министрі Сауат Мыңбаев облыс басшысының сөзін қолдады.
Кеңесте НКОК компаниясының атқарушы директоры Пьер Оффан және «Теңізшевройл» жауапкершілігі шектеулі серіктестігінің бас директоры Тодд Леви сөйлеп, өздерінде эколо­гиялық талаптардың сақталуы, қазақстандық үлес, бизнестің әлеуметтік жауапкершілігі, т.б
жөнінде баяндады
Оларға Премьер-министр нақты сауалдар қойып, толық жауап талап етті
Ал облыс әкімі шетелдік компаниялардағы қазақстандық үлеске сараптама жүргізуді және НКОК компаниясының әлеуметтік нысандарды мерзімінде тапсыруын қадағалауды ұсынды
Бұл ұсыныс Үкімет басшысы тарапынан толық қолдауға ие болды.
Кеңес соңында Премьер-министр Кәрім Мәсімов журналистерге қысқаша сұхбат берді.
– Елбасының тапсырмасына сәйкес Атырау облысына келіп, бірнеше маңызды мәселені жан-жақты талқыладық
Өздеріңіз көріп отырғандай, көптеген проблема бойынша жүйелі шешімдер қабылдадық.
Жалпы, Атырау облысының жағдайы жаман емес
Әкім жақсы жұмыс жасап жатыр, өңірді одан әрі дамыту бағытында алып жатқан шаралары көңілге қонымды
Елбасы мен Үкіметтің тапсырмалары мезгілінде орындалуда.
Сөйтіп, Үкімет басшысы облыс әкімінің жұмысына жоғары баға беріп, көтерілген проблеманың бәріне толық қолдау көрсетті.
Өтеген Нәукиев
