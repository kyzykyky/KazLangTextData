Алматы қаласының әкімі Бақытжан Сағынтаев карантин режимінің сақталуын қадағалау мен экономиканы кезең-кезеңімен қалпына келтіру мәселесі туралы онлайн баспасөз концеренциясын өткізді.
Алдымен қаладағы ахуалды толық таныстырып өткен әкім эпидемиоло­гиялық кезеңде Алматы қаласы бойынша 15 мыңға жуық тест жасалғанын айтты
Шаһар басшысының сөзіне сенсек, тестілеуден, негізінен, медицина, әскери және әлеуметтік сала қызметкерлері өткен екен
Алматыда қауіпті топтарды жаппай тестілеу 5 сәуірден басталыпты, бүгінгі таңда қалада COVID-19 індетін анықтайтын 6 зертхана жұмыс істеп тұр.
Әкім, сонымен бірге қаладағы індет ошағы туралы да ақпаратпен бөлісті
Бүгінде мегаполисте 150 коронавирус ошағы бар екен
­«Коронавирус жұқтырған алғашқы адам тіркелген уақытта Алматыда 613 ошақ болды, 463 ошақтан шектеу шаралары алынып тасталды, енді бүгінде 150 ошақ бар
Алатау ауданында – 59, Медеу ауданында – 24, Бостандық ауданында – 25, міне, осы үш ауданда ауру көп болып тұр» дейді Б.Сағынтаев.
Одан әрі журналистердің сұрақтарына жауап берген Бақытжан Әбдірұлы санитарлық талаптарды сақтамаған сауда орындары қайта ­жабылатынын ескертті
«Сауда орындарына жұмыс істеуге рұқсат бердік
Алайда олар міндетті түрде санитарлық талапты сақтаулары қажет
Егер ол мекемеге баратындар әлеуметтік қашықтықты сақтамаса, бетперде тақпаса, шара қолданамыз
Себебі мекеме ішінде, яғни сауда орындарында адамдардың, қызметкерлердің эпидемиологиялық талаптарды қатаң сақталуына сол жердің басшылары жауапты
Сондықтан талап сақталмаса, әкімшілік айыппұл салып, сауда нүктесін қайта ­жауап тастаймыз
Біздің басқа амалымыз жоқ» деді Алматы әкімі
Сонымен қатар бетпердесіз жолаушылар қоғамдық көліктерге де кірмейтінін айтты
«Өкінішке қарай, алматылықтардың басым бөлігі бетпердесіз жүр
Түсіндіруге тырыстық
Енді шара қолданамыз
Адамдар індет өршіп кетуі мүмкін екенін түсінуі керек» деді.
Алматы облысынан қалаға келіп жұмыс істейтіндердің саны 250 мың адамның айналасында екені белгілі болды
Қазір олардың 69 пайызы ғана Алматыдағы жұмысына шыққан
Бекеттердегі жұмысты жеңілдету үшін полицейлер санын көбейту қолға алынған
Блок-бекеттерден адамдарды өткізудегі жұмысты жеңілдету мәселесін Алматы қалалық әкімдігі Алматы облысымен, Денсаулық сақтау министрлігімен ақылдасып жатқанын да атап өтті.
Б.Сағынтаевтың сөзінше, биыл балаларға жазғы лагерлер ұйымдастырылмайды
Сонымен қатар ол кинотеатрлардың да әлі ашылмайтынын тілге тиек етті
«Ойын-сауық орталықтары мен ­кинотеатрларды ашуға асықпау керек
Себебі ол халық көп жиналатын жабық орын
Әр сеанс сайын дезинфекциялық жұмыстар жүргізу керек
Бұған барлық кинотеатрлар дайын деп айта алмаймын
Бұл індеттің ­таралуына жол береді
Біз қазір карантиндік шараны өткізіп жатқандықтан, бұдан әзірше бас тартамыз».
Әкімнің сөзінен түсінгеніміз, төтенше жағдай кезінде қаладағы көлік саны да едәуір азайған
Мәселен, бұрын қалада 500 мың, облыс­тан 250 мың шамасында көлік қозғалысы байқалса, Төтенше жағдай кезінде Алматыдағы көлік саны қысқарып, 35 мың ғана болған.
Әкімнің онлайн брифингінде COVID-19 індетінен сақтану жолдары, эпидемиологиялық талаптарды қадағалау мәселелері, карантин уақытында Алматы қаласы кез болған экономикалық шығын, қаланың тұрмыс-тіршілігін қалпына келтіру мәселелері сөз болды.
Қарагөз Серікқызы
