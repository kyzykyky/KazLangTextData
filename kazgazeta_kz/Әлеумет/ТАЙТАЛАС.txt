Нұрлан ОРАЗАЛИН,
Қазақстан Республикасы 
Мемлекеттік сыйлығының 
лауреаты
«Мінсіз – Жаратушы ғана».
Мұхаммед пайғамбардың хадистерінен.
«Ғаламда әр адамның өз орны бар».
Әл-Фараби.
21 наурыз, 2020 жыл.
Наурыз мерекесі…
Жаңа жылдың алғашқы күні…
Ақ дастарқанын жайып, әнге – қанат, көңілге тіл бітіріп жататын Ұлы Дала жұрты ғана емес, коро­навирустың кесірінен жиырма бірінші ғасырдың жиырмасыншы наурыз мейрамын күллі Шығыс елдері жылдағыдай кернейлетіп, сырнайлатып жатпай, көкірегі ояу, көзі ашық әр пенде өз отбасында «Ұлыс оң болсын, ақ мол болсын!» деген тілекпен дабырасыз қарсы алуда.
Мыңдаған жылдардан бері үзілмей келе жатқан ұлтымыздың осынау ұлық мерекесін қарсы алған сайын менің есіме өткен ғасырдың 1987-1988 жылдары түседі
Желтоқсан көтерілісінің жарасы жүректерді сыздатып, қоғамның құбылып, заманның жұлынып тұрған кезі… Мәскеудің «ақ дегені – алғыс, қара дегені – қарғыс» болып, қазақтың сағы сынып тұрған тұс
Бірімізді отқа салып, бірімізді сотқа сүйреп, ел іші қарадай бүлінген күндер… Марқұм Әзірбайжан Мәмбетов екеуміз, бір жағынан бұрынғы Театр қоғамының негізінде жаңадан құрылып жатқан Театр қайраткерлері одағының үзеңгі-бауын түгендеп, бір жағынан «жел­тоқсанның таяғын жеп», біріміз Орта­лық Комитеттің ­Бюросына түсіп, біріміз Қалалық партия Комитетінің бюросында мәселеміз қаралып жатқан шақ…
«Қазақ ұлтшылдығын» алға тартып, маңдайшаптар мен жандай­шаптардың бет қаратпай тұрған тұсы!
Еңсесі түскен елді сергіту – ­парыз болды…

Мәскеудегі «аттарынан ат үркетін», театр дейтін кексе өнердің сол кездегі көшбасшы тұлғалары – КСРО халық артистері Кирилл Лавров пен Олег Ефремовтердің тікелей қолдауымен Алматыда Орта Азия және Қазақстан театрларының халықаралық фестивалін өткізетін болып ұйғардық
Ұсыныс Жоғарғы басшылық тарапынан қолдау тапты
1987 жылдың мамырында Алматы қаласында фестивальдің ұйымдастыру жиыны болды
Мәскеуден әлгі айтқан қос тұлға – К.Лавров пен О.Ефремов; Ташкенттен КСРО Халық артисі ­Бернара ­Кариева, Ашхабадтан КСРО Халық артисі Маягүзел Аймедова, Бішкектен КСРО Халық артистері Чолпанбек ­Базарбаев пен Айсұлу Тоқанбаевалар, Душанбеден Тәжікстанның Халық артисі ­Хабиболла Әбдразақовтар келді
Қазақстаннан КСРО Халық артистері Әзірбайжан Мәмбетов, Роза ­Жаманова, Асанәлі Әшімов, Қазақстанның халық артистері Бәйтен Омаров, Рубен Андриася́н, ­Райымбек Сейтметов, т.б
қатысты.
Екі күнге созылған жиынның қорытын­дысы – алдағы 1988 жылдың сәуір-мамыр айларында Алматыда үлкен театр фес­тивалі өтетін болды
Фестивальге, біздің ұсынысымызбен, «Наурыз» деген ат қойылды
Аталмыш ат бәріне, әсіресе қонақтарға ұнады
Бірауыздан бекітілді.
 «Наурыз» – жыл басы!
«Наурыз» – күн мен түннің теңелген тұсы!
«Наурыз» – Шығыстың ұлы мейрамы!
Осындай жақсы ойлардың қанатында жүріп, әзірлікке кірістік
Жасыратыны жоқ, «саптыаяқтан ас беріп, сабынан қарауыл қарауға» дағдыланған жүйенің алуан түрлі мінезі алдымыздан шықты
Ең ауыры – жоғарыдағылар «Наурыз» деген атқа күдікпен қарады
«Ескіліктің сарқыны», «Мұсылмандықтың салқыны» «Өзгерту керек!» деген ескертулер ­айтылды
Одақтың бірінші хатшысы ретінде Орталық Комитеттің ескертуі мен қатал сөзін арқалап, тағына жаңа отырған Мәдениет министрі, Алаштың біртуар азаматы, марқұм Өзбекәлі Жәнібековтің қабылдауына келдім.
– Не болды? Өңің өрт сөндіргендей ғой? – деді министр ағамыз маған барлай қарап.
– Отқа салғалы тұр.
– Кім?
– Орталық Комитет…
Мен Өзекеңе болған жағдайды тегіс баяндап шықтым
«Наурыз» деген атты өзгертуге болмайтынын айттым.
– Бір реті болар… Үш күн салып ­хабарлас…
– Жол жүріп бара жатыр едім…
– Қайда?
– Юрмалаға.
– Онда жолың болсын
Бұл мәселе сен қайтып келгенше шешіліп те қалар.
– Сізге сендік, Өзаға…
– Сендер осы, жазушылар мен өнер адамдары қызықсыңдар… Баста дұрыстап, шегесін босамайтындай етіп қағу ­керек еді
Камал Смайыловпен мәселені пісірмедіңдер ме?
– Кәмекеңнің әлі келмей отыр…
 – Наурыз қайда? Мұсылмандық қайда? Біздің эрамызға дейін өмір сүрген күллі Шығыс жұртының мейрамы ғой… Бұл?!
Ақыры тәуекелге барған екенсіңдер, «Наурыз мейрамы» деп бір-ақ айту керек еді
Осы күнде халқымыздың санасынан өшіп бара жатқан ұлы мерекені де қоса тірілтіп алар едіңдер… Жә! Ол үлкен әңгіме
Юрмалаңнан келген соң, кездесейік
­Наурыз фестивалі де, Наурыз мейрамы да, бұйырса, бола жатар… Жаңа жылдың ­наурыз көжесін қатар отырып ішуге жазсын, – деді жылы жымиып
Жаратылысынан күлкіге сараң, суық кісінің өңі жылып, көзіне күлкі үйірілгендей болды…
Мен іссапарға кеттім…
Арада бірер күн өткенде, Юрмалада жүріп естідім
Өзекең қызметі жоғарылап, Қазақстан Компартиясы Орталық Комитетінің идеология жөніндегі хатшысы болыпты
Қуандым… Ел иығы салбырап, ер-азаматтар көздерімен жер шұқып қалған кезеңде қазақтың рухын сілкитіндей осындай бір тұлғаның, алаш­ойлы, қарымды, мінезді қайраткердің идео­логия тұтқасын ұстағанына айрықша қуандым…
Шынында да… Өзекеңнің айналасына «ұлт санасын ояту» мақсатында ойлы, жігерлі жігіттер шоғырлана бастады
Мырзатай Жолдасбеков ағамыз идеология бөлімінің басшысы болды
Әбіш Кекілбаев, Қуаныш Сұлтанов, Сағат Әшімбаев секілді ұлтжанды азаматтар Орталық Комитеттің ұмытыла бастаған есігін қайта аша бастады… Ұлт рухына қанат бітірер шаралар көбейді
Салт-дәстүр, тіл мен дін, қазақты қазақ етіп сақтайтын мұрағаттар, көне аспаптар, жәдігерлер жинау мәселелері қолға ­алынды
Алаш тарихын тереңнен қопару, ақтаңдақ дәуірдің ұлыларын ақтау, т.т
халық көкейінде жүрген мәселелер жолға қойылып, жан-жақты қозғалды.
Сол іргелі шаралардың алды – 1988 жылы араға ондаған жылдар салып, Ұлы Далаға қайта оралған Наурыз мейрамының тойлануы мен осы жылдың мамыр айында Алаштың ару қаласы – Алматы төрінде Орта Азия және Қазақстан театрларының Тұңғыш «Наурыз» фестивалінің дүркіреп өтуі…
Өзбекәлі Жәнібеков өзі тікелей бас-көз болған екі ірі шараның екеуі де елдің еңсесін тіктеп, рухын көтеріп еді…
Сөйткен Өз-ағаң өмірден өткелі де, міне, жиырма екі жыл болыпты
Мына бір өлең жолдары Алаштың арда туған азаматын ақ матаға орап, ақтық сапарға – Арыстанбабқа аттандырып тұрғанда жазылып еді.
«Заман атты сия алмай тақияға, 
Қайсар жүрек тоқтады қапияда

Әулиелер еліне аттанды аға,
Бақи дейтін жол тартып, «жат ұяға».
 Салт-санасын қазақтың кілемдеген,
Замананы ойымен түрендеген.
Шырақшысы шындықтың өтті өмірден,
Алашымның бар-жоғын түгендеген.
 Жерде – бір күн…
Пендеміз көкте жүрген,
Жан емеспіз жаралған көк темірден…
Ақиқатын аңызға айырбастап,
Өз-Ағам да…
Өрт кешіп өтті өмірден…» (23 ақпан, 1998 жыл).
Өлеңнің соңғы жолдарын оқып отырып, өліге – иман, тіріге амандық тіледім іштей…
***
Жер бетін еркін аралаған тізгінсіз ­тажал айылын жияр емес

Кеше…
Милан мен Римнің, Париж бен Мадридтің мелшиген үйлері мен мұңды ғимараттарын көріп, жүрек сыздап еді…
Бүгін…
Карантинге жабылғанына үшінші күн болған Еліміздің екі бірдей ұлы қаласы – Нұр-Сұлтан мен Алматының адамы сиреген көшелері мен алаңдарын көріп, көңілді үрей көмгендей болды
Өскеменде тұратын бажам Ертөлеу телефон соғып: «Нұрлан, Алматыны көріп, көңілім құлазып отыр
Коронавирустың Қазақстанға келгенін сезіндік… Ауыр екен…» деді
Шынында да, айтса, айтқандай, ұлы дүние өгейлік кебін киіп, әлемнің түкпір-түкпірінен ағылған жайсыз хабарлар күн емес, сағат санап көбейе бастады

Кеше кештетіп, «Алматы» телеарнасы Смағұл Елубаев, Рахман Алшанов, Ханкелді Әбжанов төртеумізден алған сұхбатты (бөлек-бөлек) бүгін таңмен беріп жатыр… Ақпарат құралдары Елбасының халыққа үндеуіне қанат бітіруде
Қор құрылды
«Елім» деген қалталы жігіттер қаржы аударуда…
Ресми ақпараттың айтуынша, ­Алматыда коронавирустың он ошағы пайда болған

«Жақсының жақсылығын айт, нұры тасысын» дейді
Президентіміз де, Үкімет те, жер-жердегі әкімшілік­те­гілер де аянып жатқан жоқ
Бар жерде – тас-түйін қимыл… Жүйелі жұмыс…
Иә
Түптің-түбі салмақтың ауыры дәрігерлердің иығына түсетіні байқалады…
***
Бүгін желілердің бірінен жүрек тебірентер қысқа хабар оқыдым
­Батыс та, Шығыс та, іштей ­тынып, үнсіз «әліптің артын баққан»
2019 жылдың желтоқсанында Ухань қасіретін Қытайдың жоғарғы билігіне алғаш хабарлаған Ли Вен Лян есімді вирусолог жас ғалымның аянышты тағдыры туралы… Алғашқыда «жалған ақпарат таратты» деген айыппен қасындағы жеті әріптесімен қосып қамауға алынған
Кейін ақтығы дәлелденген… Суреті әлеуметтік желілер арқылы кең тараған жаңа дәуірдің от көтерген Прометейіндей болған қытай вирусологының айтқаны айдай ақиқат болды… Қыршын жас өз шындығын дәлелдеп, тажалмен жағаласып жүріп, жүздеген ­ауруды емдеді… Өкінішке қарай, өзгелерді сақтағанымен, дәрігер өз өмірін сақтай алмаған… 6 ақпан күні коронавирусқа шалдығып, ақыры содан көз жұмған
Бүгін Ли Вен Лянды ақтық сапарға Ухань қаласының тұрғындары мен Қытай халқы ғана шығарып салған жоқ
Қайсар дәрігермен әлем жұртшылығы қоштасты
Жұмбақ аурумен алысқан жұмыр жер тұрғындары дәрігер рухынан кешірім сұрап, үнсіз құрметін көрсетті

Кешіккен кешірім! 
Кеш келген құрмет! 
Құлағыма дүние қасіретін арқалаған Моцарттың ұлы сарыны мен Мұқағалидың «Жаназасындағы»: 
«Әрине, суық қайғы, суық қайғы,
Көңілін халқың сенен суытпайды

Егер де халық өзін ұмытпаса,
Бақұл бол, халқың сені ұмытпайды!» деген жыр жолдары жаңғырып жеткендей болды

***
Түнгі сағат 01.15…
Қала да, Алатау да тыныш…
Ұлы ғалам үнсіз…
Үнсіз отырып, Наурыз мейрамы­ның үстінде тілек тіледім
Жалғыз тілек: «Қасиетті қара жерге, қара жерді мекен еткен қара ормандай сыңсыған адамзат баласына, сол санатта қазағыма, Қазақ Еліне амандық, береке-бірлік бере көр!» дедім іштей.
23 наурыз, 2020 жыл.
Аспан тұтасып, күннің көзі ашылмай тұрғалы үшінші тәулік болды
Кеше де, алдыңғы күні де жаңбыр жауды
Сора-­сора болып, табиғат-ана жылап тұрған секілді…
Қытай коронавирусқа қарсы жаңа вакцинасын адамдарға сынауды бастапты…
Италияда бір тәулік ішінде 783 адам өлген!
Күлбілтелеп жататын емес, бұл кәдімгі соғыс!
Коронавирус басталғалы Апенин аймағында қайтыс болған адамдардың саны 5000-нан асады
Жалпы ауырғандардың саны – 53000
Міне! «Мәдениет пен өркениеттің тізгіні қолымызда!» деген қуатты елдің жағдайы
Осыдан бірер күн бұрынғы ашық-шашық жүрген, ойы да, сөзі де, мінезі де еркін ән мен күйдің, живопись пен сәулеттің, адамзат ренессансының Отаны болған ордалы жұрттың жан күйзелісін көрудің өзі азап
Мен көрген цифрлар бойынша, дерт жамаудан Италия – бірінші орында, Қытай – екінші ­орында, АҚШ – үшінші орында! АҚШ-та ауру жұқтырғандардың қатары – 25493-ке, қайтқандардың қатары – 307-ге барған

Грузиндер мен қырғыздар карантин жариялады
Ресейде де аурулар қатары өсе бастаған: 253-тен 306-ға көтеріліпті.
Қазақшалап айтқанда, аурудың беті жаман!
Кеше…
Әлемдік ақпарат таратудың қағілез көздерінің бірі – «Евроньюс»-тен: «Коронавирус – грипп емес!» деген тақырыпты көзім шалып қалды
Арнаның айтуына қарағанда, бұл – Дүниежүзілік Денсаулық сақтау Ұйымының ұстанымы!
Сонда қалай?
Осыдан жарты ай бұрын ғана әлемге коронавирус тегі беймәлімдеу болғанымен, вирус арқылы тарайтын «тұмаудың бір түрі» деген уәж қайда қалды? Сонда… Мына жолдағысын апырып-жапырып келе жатқан «тажалдың» шынымен-ақ адам ақыл-ойы жаратқан жымысқы мақсаттың жемісі болғаны ма? Алтындары мен ұшынған миллиардтарын адамзат өркениетін өрістетуге емес, адам өмірін құрдымға жіберуге жұмсап жатқан, қаржылары қисапсыз «глоболизаторлар» хақындағы әңгіменің расқа айналғаны ма? Әртүрлі ақпарат көздер арқылы әралуан, әртекті миллионсанды аудиторияларға ­тарап жатқан, төркінінде құдайсыздық пен имансыздықтың адам санасына сыймайтын «Ібілістік әрекеттер» жасырынған мұндай ұлы қылмыс пен ұлы қиянат кім үшін керек? Адамзатты қырып-жоюды мақсат еткен қанқұйлы жобаның артында кімдер тұр? 
Ана ғасырда адамзат руханиятының әулиесі, ұлы суреткер Шыңғыс ­Айтматов айтқан «мәңгүрттену» идеясының айрықша жетілген, замана технологиясымен, ғылым жетістіктерімен мұздай қаруланған, қазақы ұғыммен айтқанда, «екпе» күйінде иығыңыз арқылы тәніңізге енетін, бойыңызға тарап, қаныңызға жайылатын, ой-санаңызды біржола «өз билігіне бағындыратын» вакцина ойлап тапқандардың басқа қандай мақсаты болуы мүмкін?! Әрине, бұлардың ­басты мақсаты – қасиетті қара жерді қисапсыз қалың тұрғындардан (қажеті жоқ артық миллиардтардан) тазарту, жеңілдету, адамзатты «алтын миллиард» дейтін межелі саннан асырмау! Сол арқылы мына сұлу планетаны шексіз билік иелері саналар ат төбеліндей мыңсанды топтардың жайлы «жұмағына» айналдыру! Бұлар бұл ойлары мен әрекеттерін, өздерінше планетаны аман сақтаудың, адамзат баласын азап пен тозақтан құтқарудың, жерүсті мүмкіндіктерін исрафсыз игеру, пайдалану жолындағы «киелі міндет», «қайырымдылық іс» санайды… 
Кезінде дүниежүзілік соғыстарды бастаған кайзер үкіметі мен орыс патшалығы да, «Мальтус, Ницше теория­ларымен» қаруланып, жерүсті тіршілігін қынадай қырған Сталин мен Гитлер де дәл солай ойлап, адамзат баласына қарсы ұлы сойқанды аямай салған
Соның салдарынан жазықсыз миллиондар жер жастанып, тірі қалғандары жапа шегіп, ондаған концлагерлерге қамалған… Айырмасы, алғашқы екі соғыс та адамзатты жоюдың басты құралы – бір түйір қорғасын болса, қазіргі қайсыбір сәуегейлердің «іріген ауызымен шіріген сөз болып» сыртқа шыға бастаған «үшінші дүниежүзілік қырғынның» қаруы – ажал себер вирус пен вакцина!.

Қорғасын да, атом қаруы да жолда қалды! 
Иә…
Алланың бұйрығымен жерүсті қызығын көру үшін келген саналы өміріңіз белгісіз жерде отырған белгісіз бір адамдардың құзырына бағынып, тәніңізге енген сары сұйықтың (нана-чиптің) арқасында ойыңыз да, бойыңыз да көзге көрінбейтін, тәніңізбен біте қайнасқан «өркениетті құлдықтың» мәңгілік құрсауына ілігеді… Былай қарағанда, үйіңіз бар, қызметіңіз бар… Нан табар, жан бағар тіршілікті ойлап, ұйқыдан оянып, кешке ұйқыға бас қоясыз… Бірте… Бірте… Отан… ­Отбасы… Тіл… Діл дейтін ұғымдар санаңыздан сызылып, ұрпақ сүйіп, ұлт болу қабілетінен айырыласыз
Сөйтіп… Әлгі қожайын-вакцинаның жетегіне көзсіз ересіз… Құл боласыз! Құдай ­орнына «құдай болғысы» келген әзәзіл ойлы жұмырбастардың жер үстіндегі жалғыз үкіметінің жарымжан мүшесі боласыз!.
Ұнасаңыз – тірі өлік боп, ербиіп жүре бересіз
Ұнамасаңыз – жаныңыз қас-қағым сәт ішінде жаһаннамға кетеді
Тағдырыңыз белгісіз жерде отырған белгісіз адамдардың саусағынан бұйрық күткен белгісіз кнопкада тұрады

Бұл – осы күндер де, жер үстін еркін кезген еркін ойлы адамдардың «COVID-19» дейтін «жұмбақ қару» айналасынан өрген қым-қуыт пікірлерінің бір парасы
Есімін ел білетін көріпкелдер, атақты ғалымдар, банкирлер, саясаткерлер, өнердің жарық жұлдыздары, вирусологтар, алуан түрлі мамандық иелері алаңдаушылық танытып, ойларын ашық айта бастады
Желілерді кезген пікірлерде есеп жоқ
«300 Комитеті», «Жаңа дәуір масондары», «Рим клубын жалғаушылар», т.т
туралы сөз көп
Билл Гейтс пен оның айналасындағылар жайлы әңгіме өршіп тұр

Екі супердержава арасындағы «жарқанаттың суылынан» пайда болған мына дерт ғаламның көкейіне үлкен сұрақ қойып отыр

Алты ғасыр бұрынғы Гамлет есімді ойшыл-максималистің аузымен айтылып, әлі күнге алты құрлықты кезіп жүрген «Быть или не быть?» дейтін ұлы Шекспирдің мәңгілік сұрағы
Адамзат өмірін қатер қорығына ­айдап әкелген сұрақ… Егер осы айтылған пікірлердің тым құрыса жартысы, тіпті үштен бірі шын болса, онда жер беті тіршілігіне қастандық жасаудың бұрын-соңды болмаған сұмдық, сұрқия түрі іске қосылғаны ғой! 
Ұлы Жаратушы болдыра көрмесін! Бұл – адамзат баласының арғы-бергі тарихындағы бұрын-соңды болмаған адам өміріне жасалған жымысқы қылмыс пен қиянат атаулының ауыры! 
Адам ойымен, адам қолымен жасалған сұмдықтардың ең қатерлісі!
Сақта Құдай! 
***
Түн салқын…
Аспан асты, жер үстінде – бір үнсіз үрей, үнсіз сұрақ…
«Қиянат – хақиқат пен растықтың дұшпаны» дейді ұлы Абай
«Ғылым – Алланың бір сипаты
Ол – хақиқат, оған ғашықтық өзі де хақлық һәм адамдық-дүр…» дейді екі дүние арасын ойымен шарлап, сөзімен жалғаған ұлы кемеңгер.
Абайдың ұстанымы – адамзат ойы мен мұратын қамтамасыз етер мәңгіліктің ұстанымы.
Ал мына Алла берген адамның өмірін жалаңаш қылыштың жүзіне байлағысы келген адам бейнелі Ібілістердің ғылымды қиянат пен қылмысқа бас шұлғытып, ақиқат пен шындықты таптап отырғаны – барып тұрған құдайсыздық! Адамзат жады ештеңені ұмытпайды
Құдаймен алысқандардың ақыры не болғаны ­тарихтан белгілі
«Алтын көрген періштенің кебін киіп», әлгі жалған құдайлардың айтқанын орындап жүрген ғалымыңыз да, көрсе де көрмегенсіп, көзін жұмып, құлағын тарс бекітіп отырған билігіңіз де, айналып келгенде, арам мақсат пен арсыз ойдың құлы!
Бұл – ғаламдық проблема!
Бұл «қиянатшылардың» Адам Ата – Хауа Ана ұрпағын осыншама жек көрулеріне қарағанда ұлы атамыз бен ұлы анамыз «жұмақтан кеткенде» көлеңкедей ербиіп, соңдарынан еріп келген Ібілістің өзі, өзі болмаса, адам кейіпті ХХІ ғасырдағы тұяғы болар «өздерінше» Ұлы Жаратушыға «майдан» ашып жүрген?!
Осыдан біраз бұрын жазылған өлеңімнің жолдары есіме түсті.
«…Адам Ата бауырынан өргендер,
Кернейлетіп түн құшағын тербеңдер!
Мүмкін емес Заманақыр болуы,
Құдай үшін шешім айта көрмеңдер!
 
Асықпаңдар бөлшектеуге бүтінді,
асығудан он сан дәуір жұтылды.
Үркітпеңдер үйлесімін жаһанның,
үрей-сеуіп, қашырмаңдар құтымды!
 
Бірің – дара…
Бірің – дана, баласың.
Бірің – нала,
Бірің – қара, аласың.
Жұмылыңдар Ібіліске жол бермей,
Жалғау үшін Жер мен Көктің арасын!
Бұзылмасын бар ғаламдық жарасым!..» («Тәңірмен тілдесу» жыр кітабы, 2014 жыл.).
Шамасы жеті миллиард жер тұрғын­дары өзін-өзі қорғау үшін бірі­гудің жолын таңдауы керек болар?!
 
25 наурыз, 2020 жыл

Баяғыда тоқсанның жетеуіне келіп өмірден озған атам марқұм: «Қырық жыл қырғын болса да ажалды кетіп, ажалсыз қалады… Балам… Сен – маған шөбересің… Сенің әкең – Мырқасым – маған немере
Мырқасымның әкесі – Оразалы менің тұңғышым… Ол екі соғысты көрді
Мен де… шекаралы аймақтың талай қанқасап «үркінін», аштықты, обаны көрдім… Он алтыншы жылды, ақ пен қызылдың қырғынын көрдім
Әкем Байсейіттің тілеуі мен Алланың жазуы болар… Оразалым соғыстан жалғыз аяқпен оралды
Сен жоқсың онда… Атаңды өз қолыммен жерледім, келінім Күлжәмиланы да, әжең Мақтымды бақиға өз қолыммен аттандырдым… Алланың бұйрығы шығар, әлі отырмын төрде шоқиып…
Құдай – әділ!
Құдай – мейірімді!
Болашағың алдыңда… Айтар жалғыз тілегім – Аллаға ешқашан шәк келтірме! Шәк келтірген адамның ішін Ібіліс жайлайды! Ібіліс ішке бір кірсе, шығуы қиын
Дұрысы – кіргізбеу!
Жолың болсын! Алла алдыңнан жарылқасын!» деп 1965 жылы оқу іздеп, Алматыға аттанып бара жатқанымда маңдайымнан иіскеп, батасын беріп еді
Арада аттай арқырап елу бес жыл өтсе де марқұм атамның нұр шашқан ойлы көзі мен иығыма қонған қолының салалы саусақтары әлі күнге көз алдымда тұрады.
Есіме Қарадала түсті…
Үйсін тауының қою қарағайлы беткейлері түсті.
Бала күннің шуақты, нұрлы сәттері жүрегімді қозғап өткендей болды
Ертегідей естен кеткен басқа өмір… Ескі ауылды ойладым
Орны бар да, өзі жоқ туған үйімді ойладым
Әкем мен шешем, тәтем мен әпкем еске түсті
Қос әжемді ойладым
Көрмесем де балаларымның балалары атын арқалап келе жатқан Оразалыны ойладым
Көз көргендер мен өзгергендерді ойладым
Бұйырса, биыл жаз бала-шағамызды алып, Фаукен екеуміз ауылға бір барып қайтайық деген жоспар бар еді… Ол ойды коронавирус жүзеге асыра ма, жоқ па?.
Белгісіз…
***
Елден Ызғарбек Бектұрсынов телефон соқты.
Кеше Серік Қирабаев ағамызбен хабарластым
Әлия апай екеуі Нұр-Сұлтанда көрінеді
Берік Шаханов телефон соқты
Осыдан он шақты күн бұрын «Ана тілінде» жарық көрген топтамаларымды оқыпты
Ағынан жарылып, пікірін айтты
«Әттең-ай! Мына жырлар оқырманға жетсе ғой… Қалыптасып отырған мына қиындық оқытпайды-ау… Өзек өртейтін өлеңдер екен…» деді.
Біз – Фаукен, келінім Лаура, екі ­немерем (Елнұр мен Нұрия) – бесеуміз үйдеміз
Еркебұлан бесінші күн күні-түні жұмыста.
Шынын айту керек, бір жетіге ­жетер-жетпес уақыт ішінде Қазақстан тағдыры үшін күрес елді жұдырықтай жұмылдырды.
Елбасы… Президент… Үкімет құрамы… Медиктер… Құқық қызмет­керлері тас-түйін бірікті
Әкімшілік құлағында жүрген азаматтар Президент Тоқаевтың: «бірде-бір адам ­назардан тыс қалмайды!» деген сөзін екі ­етпеуге кірісті
Бетперде киіп, кәрі-құртаң кісілерді түгендеп, үйді-үйді аралап жүрген ­волонтерлер… Көмек қолын ұсынған кәсіпкерлер… Бәрі елге рух бергендей болды.
Дегенмен…
Коронавирус туралы ақпар көңілді тыншытар емес
Кеше Қазақстан ­бойынша 68 адам ауруды жұқтырса, бүгін 9 адам қосылған
79 адам! Нұр-Сұлтанда кеше 35 еді, бүгін 41 болған
Алматыда кеше 29 ­болса, бүгін – 31 адам
Қарағандыда 2 адам
Алматы, Ақтөбе, Жамбыл, Солтүстік Қазақстан облыстарында, Шымкент қаласында бір-бір адам

Әлемде: Ауру жұқтырғандардың саны 330 мыңға жетіпті
Қайтыс болғандар – 14 мың 500 адам…
***
1994 жылы Елбасы Нұрсұлтан Назарбаевтың Мекке-Медине сапарына барғанда айтқан бір сөзі есіме түсіп отыр
«Маған Қағбаның ішінде қанша қаласам, сонша уақыт болуға рұқсат етілді
­Король Фахд: «Алладан тілек тілеу керек
Қазір бермесе де, кейін береді» ­деген
«Сонда не тіледіңіз?» деп соңыра жиі сұрады ол кісі
«Тәңірім куә, мен еліме, халқыма, қазағыма шарапатыңды аяма деп тіледім Алладан.» («Ғасырлар тоғысы» кітабынан.)

Ұлы тілек!
Міне…
Араға 26 жыл салып, сол тілекті әрбір қазақ, әрбір қазақстандық іштей қайталап, Алланың алдынан өтіп, жалбарынар кез келді
Әрі-беріден соң көктен түскен төрт кітапқа бас иіп, тәу ететін жер есімді бір бүтін әлемнің төрт қиыры Ұлы Жаратушыдан кешірім сұрауы тиіс! 
Білгендер үшін де, білмегендер үшін де… 
Кешу мен кешірім – жерүсті тірші­лігін әлмисақтан қорғап-қоршап келе жатқан рухани ұлы құрал екенін ұмытпауымыз керек!
***
Кеше…
Қазақстан Президенті Қасым-Жомарт Тоқаев Қытай елінің ­басшысы ­Си-Цзинь Пинмен телефон арқылы сөйлесті.
Қазіргі таңда «COVID-19»-бен ашық айқасқа шығып, жұмбақ аурудың қыр-сырын бір білсе, білетін мемлекет Аспан асты Елі екенін әлем мойындап отыр
Үйренері көп
Ең бастысы – тәжірибелі ұлы жұрттың Қазақстанға, Қазақ Президентіне ықыласы дұрыс.
Көмектің артығы жоқ… 
Түу, алыс-алыс тарих қойнауларында жатқан Батыс пен Шығыстың байланыс­тарын қалай ұмытамыз? Ұлы Дала – сол екі дүние, екі әлемнің алтын көпірі болған
Әлі де солай… Жиырма бірінші ғасырдың алмағайып мінезді саяси, экономикалық, рухани кеңістігінде өмір сүріп жатқан біздің ұрпақ үшін тәуелсіздігімізді сақтай отырып, әлгі әлемдік арасалмаққа таразы болар, «Алтын көпір» міндетін абыроймен жалғастыру – басты парыз
Кешегі телефон байланысындағы ықыласты әңгімені Батыс та, Шығыс та солай түсініп, солай бағалады

Бүгін…
Мұхиттың арғы жағында жатқан супердержаваның басшысы Дональд Трамп Қазақстан Президентіне хат жолдап, қазақстандықтарды Наурыз мерекесімен құттықтаған

Біз оқыған әрі қысқа, әрі нұсқа ­ресми ақпараттық хабардың төркінінде жатқан маңызы зор осынау тарихи хатта қаншама мәселе жатыр десеңізші?! 
Екі бірдей ұлы елден келген байланыс төркініндегі саяси салмақ тәуелсіз Қазақ Елінің қазіргі таңда жүргізіп отырған халықаралық саяси-экономикалық бағытының оң екенін байқатады

***
Иә…
Індет ел-елді, жер-жерді кезіп жүр…
Бұл да бір адамзат пешенесіне жазылған өмір үшін, жер үстіндегі тіршілікті жалғау үшін, адамға ғана бұйырған ойлау, сөйлеу, сезіну, сүю секілді қасиеттерімізді тексеру үшін қажет кезекті сынның бірі болар
Күні кеше ғана өзіміз қолынан ­жетектеп бақшаға алып барған, мектеп босағасын аттаған сәтінде де әке болып қуанып қасында жүрген, ат жалын тартып мініп, елге араласқанын да жан-жүрегімізбен сезінген балаларымыздың, тіпті немерелеріміздің иығына түскен ел, жер, уақыт алдындағы жауапкершілікті бөлісіп көтеруге, бірлікке шақыруға міндеттіміз!
Бірлік болса, ел бар.
Ел болса, ұрпақ, ұлт бар
Құнды­лықтың үлкені – осы
Елдің амандығы мен жердің бүтіндігінен киелі, қасиетті нәрсе жоқ
Сол үшін күресуіміз керек!
Тажалмен тайталас жүріп жатыр…


 

Мәскеудегі «аттарынан ат үркетін», театр дейтін кексе өнердің сол кездегі көшбасшы тұлғалары – КСРО халық артистері Кирилл Лавров пен Олег Ефремовтердің тікелей қолдауымен Алматыда Орта Азия және Қазақстан театрларының халықаралық фестивалін өткізетін болып ұйғардық
Ұсыныс Жоғарғы басшылық тарапынан қолдау тапты
1987 жылдың мамырында Алматы қаласында фестивальдің ұйымдастыру жиыны болды
Мәскеуден әлгі айтқан қос тұлға – К.Лавров пен О.Ефремов; Ташкенттен КСРО Халық артисі ­Бернара ­Кариева, Ашхабадтан КСРО Халық артисі Маягүзел Аймедова, Бішкектен КСРО Халық артистері Чолпанбек ­Базарбаев пен Айсұлу Тоқанбаевалар, Душанбеден Тәжікстанның Халық артисі ­Хабиболла Әбдразақовтар келді
Қазақстаннан КСРО Халық артистері Әзірбайжан Мәмбетов, Роза ­Жаманова, Асанәлі Әшімов, Қазақстанның халық артистері Бәйтен Омаров, Рубен Андриася́н, ­Райымбек Сейтметов, т.б
қатысты.
Екі күнге созылған жиынның қорытын­дысы – алдағы 1988 жылдың сәуір-мамыр айларында Алматыда үлкен театр фес­тивалі өтетін болды
Фестивальге, біздің ұсынысымызбен, «Наурыз» деген ат қойылды
Аталмыш ат бәріне, әсіресе қонақтарға ұнады
Бірауыздан бекітілді.
 «Наурыз» – жыл басы!
«Наурыз» – күн мен түннің теңелген тұсы!
«Наурыз» – Шығыстың ұлы мейрамы!
Осындай жақсы ойлардың қанатында жүріп, әзірлікке кірістік
Жасыратыны жоқ, «саптыаяқтан ас беріп, сабынан қарауыл қарауға» дағдыланған жүйенің алуан түрлі мінезі алдымыздан шықты
Ең ауыры – жоғарыдағылар «Наурыз» деген атқа күдікпен қарады
«Ескіліктің сарқыны», «Мұсылмандықтың салқыны» «Өзгерту керек!» деген ескертулер ­айтылды
Одақтың бірінші хатшысы ретінде Орталық Комитеттің ескертуі мен қатал сөзін арқалап, тағына жаңа отырған Мәдениет министрі, Алаштың біртуар азаматы, марқұм Өзбекәлі Жәнібековтің қабылдауына келдім.
– Не болды? Өңің өрт сөндіргендей ғой? – деді министр ағамыз маған барлай қарап.
– Отқа салғалы тұр.
– Кім?
– Орталық Комитет…
Мен Өзекеңе болған жағдайды тегіс баяндап шықтым
«Наурыз» деген атты өзгертуге болмайтынын айттым.
– Бір реті болар… Үш күн салып ­хабарлас…
– Жол жүріп бара жатыр едім…
– Қайда?
– Юрмалаға.
– Онда жолың болсын
Бұл мәселе сен қайтып келгенше шешіліп те қалар.
– Сізге сендік, Өзаға…
– Сендер осы, жазушылар мен өнер адамдары қызықсыңдар… Баста дұрыстап, шегесін босамайтындай етіп қағу ­керек еді
Камал Смайыловпен мәселені пісірмедіңдер ме?
– Кәмекеңнің әлі келмей отыр…
 – Наурыз қайда? Мұсылмандық қайда? Біздің эрамызға дейін өмір сүрген күллі Шығыс жұртының мейрамы ғой… Бұл?!
Ақыры тәуекелге барған екенсіңдер, «Наурыз мейрамы» деп бір-ақ айту керек еді
Осы күнде халқымыздың санасынан өшіп бара жатқан ұлы мерекені де қоса тірілтіп алар едіңдер… Жә! Ол үлкен әңгіме
Юрмалаңнан келген соң, кездесейік
­Наурыз фестивалі де, Наурыз мейрамы да, бұйырса, бола жатар… Жаңа жылдың ­наурыз көжесін қатар отырып ішуге жазсын, – деді жылы жымиып
Жаратылысынан күлкіге сараң, суық кісінің өңі жылып, көзіне күлкі үйірілгендей болды…
Мен іссапарға кеттім…
Арада бірер күн өткенде, Юрмалада жүріп естідім
Өзекең қызметі жоғарылап, Қазақстан Компартиясы Орталық Комитетінің идеология жөніндегі хатшысы болыпты
Қуандым… Ел иығы салбырап, ер-азаматтар көздерімен жер шұқып қалған кезеңде қазақтың рухын сілкитіндей осындай бір тұлғаның, алаш­ойлы, қарымды, мінезді қайраткердің идео­логия тұтқасын ұстағанына айрықша қуандым…
Шынында да… Өзекеңнің айналасына «ұлт санасын ояту» мақсатында ойлы, жігерлі жігіттер шоғырлана бастады
Мырзатай Жолдасбеков ағамыз идеология бөлімінің басшысы болды
Әбіш Кекілбаев, Қуаныш Сұлтанов, Сағат Әшімбаев секілді ұлтжанды азаматтар Орталық Комитеттің ұмытыла бастаған есігін қайта аша бастады… Ұлт рухына қанат бітірер шаралар көбейді
Салт-дәстүр, тіл мен дін, қазақты қазақ етіп сақтайтын мұрағаттар, көне аспаптар, жәдігерлер жинау мәселелері қолға ­алынды
Алаш тарихын тереңнен қопару, ақтаңдақ дәуірдің ұлыларын ақтау, т.т
халық көкейінде жүрген мәселелер жолға қойылып, жан-жақты қозғалды.
Сол іргелі шаралардың алды – 1988 жылы араға ондаған жылдар салып, Ұлы Далаға қайта оралған Наурыз мейрамының тойлануы мен осы жылдың мамыр айында Алаштың ару қаласы – Алматы төрінде Орта Азия және Қазақстан театрларының Тұңғыш «Наурыз» фестивалінің дүркіреп өтуі…
Өзбекәлі Жәнібеков өзі тікелей бас-көз болған екі ірі шараның екеуі де елдің еңсесін тіктеп, рухын көтеріп еді…
Сөйткен Өз-ағаң өмірден өткелі де, міне, жиырма екі жыл болыпты
Мына бір өлең жолдары Алаштың арда туған азаматын ақ матаға орап, ақтық сапарға – Арыстанбабқа аттандырып тұрғанда жазылып еді.
«Заман атты сия алмай тақияға, 
Қайсар жүрек тоқтады қапияда

Әулиелер еліне аттанды аға,
Бақи дейтін жол тартып, «жат ұяға».
 Салт-санасын қазақтың кілемдеген,
Замананы ойымен түрендеген.
Шырақшысы шындықтың өтті өмірден,
Алашымның бар-жоғын түгендеген.
 Жерде – бір күн…
Пендеміз көкте жүрген,
Жан емеспіз жаралған көк темірден…
Ақиқатын аңызға айырбастап,
Өз-Ағам да…
Өрт кешіп өтті өмірден…» (23 ақпан, 1998 жыл).
Өлеңнің соңғы жолдарын оқып отырып, өліге – иман, тіріге амандық тіледім іштей…
***
Жер бетін еркін аралаған тізгінсіз ­тажал айылын жияр емес

Кеше…
Милан мен Римнің, Париж бен Мадридтің мелшиген үйлері мен мұңды ғимараттарын көріп, жүрек сыздап еді…
Бүгін…
Карантинге жабылғанына үшінші күн болған Еліміздің екі бірдей ұлы қаласы – Нұр-Сұлтан мен Алматының адамы сиреген көшелері мен алаңдарын көріп, көңілді үрей көмгендей болды
Өскеменде тұратын бажам Ертөлеу телефон соғып: «Нұрлан, Алматыны көріп, көңілім құлазып отыр
Коронавирустың Қазақстанға келгенін сезіндік… Ауыр екен…» деді
Шынында да, айтса, айтқандай, ұлы дүние өгейлік кебін киіп, әлемнің түкпір-түкпірінен ағылған жайсыз хабарлар күн емес, сағат санап көбейе бастады

Кеше кештетіп, «Алматы» телеарнасы Смағұл Елубаев, Рахман Алшанов, Ханкелді Әбжанов төртеумізден алған сұхбатты (бөлек-бөлек) бүгін таңмен беріп жатыр… Ақпарат құралдары Елбасының халыққа үндеуіне қанат бітіруде
Қор құрылды
«Елім» деген қалталы жігіттер қаржы аударуда…
Ресми ақпараттың айтуынша, ­Алматыда коронавирустың он ошағы пайда болған

«Жақсының жақсылығын айт, нұры тасысын» дейді
Президентіміз де, Үкімет те, жер-жердегі әкімшілік­те­гілер де аянып жатқан жоқ
Бар жерде – тас-түйін қимыл… Жүйелі жұмыс…
Иә
Түптің-түбі салмақтың ауыры дәрігерлердің иығына түсетіні байқалады…
***
Бүгін желілердің бірінен жүрек тебірентер қысқа хабар оқыдым
­Батыс та, Шығыс та, іштей ­тынып, үнсіз «әліптің артын баққан»
2019 жылдың желтоқсанында Ухань қасіретін Қытайдың жоғарғы билігіне алғаш хабарлаған Ли Вен Лян есімді вирусолог жас ғалымның аянышты тағдыры туралы… Алғашқыда «жалған ақпарат таратты» деген айыппен қасындағы жеті әріптесімен қосып қамауға алынған
Кейін ақтығы дәлелденген… Суреті әлеуметтік желілер арқылы кең тараған жаңа дәуірдің от көтерген Прометейіндей болған қытай вирусологының айтқаны айдай ақиқат болды… Қыршын жас өз шындығын дәлелдеп, тажалмен жағаласып жүріп, жүздеген ­ауруды емдеді… Өкінішке қарай, өзгелерді сақтағанымен, дәрігер өз өмірін сақтай алмаған… 6 ақпан күні коронавирусқа шалдығып, ақыры содан көз жұмған
Бүгін Ли Вен Лянды ақтық сапарға Ухань қаласының тұрғындары мен Қытай халқы ғана шығарып салған жоқ
Қайсар дәрігермен әлем жұртшылығы қоштасты
Жұмбақ аурумен алысқан жұмыр жер тұрғындары дәрігер рухынан кешірім сұрап, үнсіз құрметін көрсетті

Кешіккен кешірім! 
Кеш келген құрмет! 
Құлағыма дүние қасіретін арқалаған Моцарттың ұлы сарыны мен Мұқағалидың «Жаназасындағы»: 
«Әрине, суық қайғы, суық қайғы,
Көңілін халқың сенен суытпайды

Егер де халық өзін ұмытпаса,
Бақұл бол, халқың сені ұмытпайды!» деген жыр жолдары жаңғырып жеткендей болды

***
Түнгі сағат 01.15…
Қала да, Алатау да тыныш…
Ұлы ғалам үнсіз…
Үнсіз отырып, Наурыз мейрамы­ның үстінде тілек тіледім
Жалғыз тілек: «Қасиетті қара жерге, қара жерді мекен еткен қара ормандай сыңсыған адамзат баласына, сол санатта қазағыма, Қазақ Еліне амандық, береке-бірлік бере көр!» дедім іштей.
23 наурыз, 2020 жыл.
Аспан тұтасып, күннің көзі ашылмай тұрғалы үшінші тәулік болды
Кеше де, алдыңғы күні де жаңбыр жауды
Сора-­сора болып, табиғат-ана жылап тұрған секілді…
Қытай коронавирусқа қарсы жаңа вакцинасын адамдарға сынауды бастапты…
Италияда бір тәулік ішінде 783 адам өлген!
Күлбілтелеп жататын емес, бұл кәдімгі соғыс!
Коронавирус басталғалы Апенин аймағында қайтыс болған адамдардың саны 5000-нан асады
Жалпы ауырғандардың саны – 53000
Міне! «Мәдениет пен өркениеттің тізгіні қолымызда!» деген қуатты елдің жағдайы
Осыдан бірер күн бұрынғы ашық-шашық жүрген, ойы да, сөзі де, мінезі де еркін ән мен күйдің, живопись пен сәулеттің, адамзат ренессансының Отаны болған ордалы жұрттың жан күйзелісін көрудің өзі азап
Мен көрген цифрлар бойынша, дерт жамаудан Италия – бірінші орында, Қытай – екінші ­орында, АҚШ – үшінші орында! АҚШ-та ауру жұқтырғандардың қатары – 25493-ке, қайтқандардың қатары – 307-ге барған

Грузиндер мен қырғыздар карантин жариялады
Ресейде де аурулар қатары өсе бастаған: 253-тен 306-ға көтеріліпті.
Қазақшалап айтқанда, аурудың беті жаман!
Кеше…
Әлемдік ақпарат таратудың қағілез көздерінің бірі – «Евроньюс»-тен: «Коронавирус – грипп емес!» деген тақырыпты көзім шалып қалды
Арнаның айтуына қарағанда, бұл – Дүниежүзілік Денсаулық сақтау Ұйымының ұстанымы!
Сонда қалай?
Осыдан жарты ай бұрын ғана әлемге коронавирус тегі беймәлімдеу болғанымен, вирус арқылы тарайтын «тұмаудың бір түрі» деген уәж қайда қалды? Сонда… Мына жолдағысын апырып-жапырып келе жатқан «тажалдың» шынымен-ақ адам ақыл-ойы жаратқан жымысқы мақсаттың жемісі болғаны ма? Алтындары мен ұшынған миллиардтарын адамзат өркениетін өрістетуге емес, адам өмірін құрдымға жіберуге жұмсап жатқан, қаржылары қисапсыз «глоболизаторлар» хақындағы әңгіменің расқа айналғаны ма? Әртүрлі ақпарат көздер арқылы әралуан, әртекті миллионсанды аудиторияларға ­тарап жатқан, төркінінде құдайсыздық пен имансыздықтың адам санасына сыймайтын «Ібілістік әрекеттер» жасырынған мұндай ұлы қылмыс пен ұлы қиянат кім үшін керек? Адамзатты қырып-жоюды мақсат еткен қанқұйлы жобаның артында кімдер тұр? 
Ана ғасырда адамзат руханиятының әулиесі, ұлы суреткер Шыңғыс ­Айтматов айтқан «мәңгүрттену» идеясының айрықша жетілген, замана технологиясымен, ғылым жетістіктерімен мұздай қаруланған, қазақы ұғыммен айтқанда, «екпе» күйінде иығыңыз арқылы тәніңізге енетін, бойыңызға тарап, қаныңызға жайылатын, ой-санаңызды біржола «өз билігіне бағындыратын» вакцина ойлап тапқандардың басқа қандай мақсаты болуы мүмкін?! Әрине, бұлардың ­басты мақсаты – қасиетті қара жерді қисапсыз қалың тұрғындардан (қажеті жоқ артық миллиардтардан) тазарту, жеңілдету, адамзатты «алтын миллиард» дейтін межелі саннан асырмау! Сол арқылы мына сұлу планетаны шексіз билік иелері саналар ат төбеліндей мыңсанды топтардың жайлы «жұмағына» айналдыру! Бұлар бұл ойлары мен әрекеттерін, өздерінше планетаны аман сақтаудың, адамзат баласын азап пен тозақтан құтқарудың, жерүсті мүмкіндіктерін исрафсыз игеру, пайдалану жолындағы «киелі міндет», «қайырымдылық іс» санайды… 
Кезінде дүниежүзілік соғыстарды бастаған кайзер үкіметі мен орыс патшалығы да, «Мальтус, Ницше теория­ларымен» қаруланып, жерүсті тіршілігін қынадай қырған Сталин мен Гитлер де дәл солай ойлап, адамзат баласына қарсы ұлы сойқанды аямай салған
Соның салдарынан жазықсыз миллиондар жер жастанып, тірі қалғандары жапа шегіп, ондаған концлагерлерге қамалған… Айырмасы, алғашқы екі соғыс та адамзатты жоюдың басты құралы – бір түйір қорғасын болса, қазіргі қайсыбір сәуегейлердің «іріген ауызымен шіріген сөз болып» сыртқа шыға бастаған «үшінші дүниежүзілік қырғынның» қаруы – ажал себер вирус пен вакцина!.

Қорғасын да, атом қаруы да жолда қалды! 
Иә…
Алланың бұйрығымен жерүсті қызығын көру үшін келген саналы өміріңіз белгісіз жерде отырған белгісіз бір адамдардың құзырына бағынып, тәніңізге енген сары сұйықтың (нана-чиптің) арқасында ойыңыз да, бойыңыз да көзге көрінбейтін, тәніңізбен біте қайнасқан «өркениетті құлдықтың» мәңгілік құрсауына ілігеді… Былай қарағанда, үйіңіз бар, қызметіңіз бар… Нан табар, жан бағар тіршілікті ойлап, ұйқыдан оянып, кешке ұйқыға бас қоясыз… Бірте… Бірте… Отан… ­Отбасы… Тіл… Діл дейтін ұғымдар санаңыздан сызылып, ұрпақ сүйіп, ұлт болу қабілетінен айырыласыз
Сөйтіп… Әлгі қожайын-вакцинаның жетегіне көзсіз ересіз… Құл боласыз! Құдай ­орнына «құдай болғысы» келген әзәзіл ойлы жұмырбастардың жер үстіндегі жалғыз үкіметінің жарымжан мүшесі боласыз!.
Ұнасаңыз – тірі өлік боп, ербиіп жүре бересіз
Ұнамасаңыз – жаныңыз қас-қағым сәт ішінде жаһаннамға кетеді
Тағдырыңыз белгісіз жерде отырған белгісіз адамдардың саусағынан бұйрық күткен белгісіз кнопкада тұрады

Бұл – осы күндер де, жер үстін еркін кезген еркін ойлы адамдардың «COVID-19» дейтін «жұмбақ қару» айналасынан өрген қым-қуыт пікірлерінің бір парасы
Есімін ел білетін көріпкелдер, атақты ғалымдар, банкирлер, саясаткерлер, өнердің жарық жұлдыздары, вирусологтар, алуан түрлі мамандық иелері алаңдаушылық танытып, ойларын ашық айта бастады
Желілерді кезген пікірлерде есеп жоқ
«300 Комитеті», «Жаңа дәуір масондары», «Рим клубын жалғаушылар», т.т
туралы сөз көп
Билл Гейтс пен оның айналасындағылар жайлы әңгіме өршіп тұр

Екі супердержава арасындағы «жарқанаттың суылынан» пайда болған мына дерт ғаламның көкейіне үлкен сұрақ қойып отыр

Алты ғасыр бұрынғы Гамлет есімді ойшыл-максималистің аузымен айтылып, әлі күнге алты құрлықты кезіп жүрген «Быть или не быть?» дейтін ұлы Шекспирдің мәңгілік сұрағы
Адамзат өмірін қатер қорығына ­айдап әкелген сұрақ… Егер осы айтылған пікірлердің тым құрыса жартысы, тіпті үштен бірі шын болса, онда жер беті тіршілігіне қастандық жасаудың бұрын-соңды болмаған сұмдық, сұрқия түрі іске қосылғаны ғой! 
Ұлы Жаратушы болдыра көрмесін! Бұл – адамзат баласының арғы-бергі тарихындағы бұрын-соңды болмаған адам өміріне жасалған жымысқы қылмыс пен қиянат атаулының ауыры! 
Адам ойымен, адам қолымен жасалған сұмдықтардың ең қатерлісі!
Сақта Құдай! 
***
Түн салқын…
Аспан асты, жер үстінде – бір үнсіз үрей, үнсіз сұрақ…
«Қиянат – хақиқат пен растықтың дұшпаны» дейді ұлы Абай
«Ғылым – Алланың бір сипаты
Ол – хақиқат, оған ғашықтық өзі де хақлық һәм адамдық-дүр…» дейді екі дүние арасын ойымен шарлап, сөзімен жалғаған ұлы кемеңгер.
Абайдың ұстанымы – адамзат ойы мен мұратын қамтамасыз етер мәңгіліктің ұстанымы.
Ал мына Алла берген адамның өмірін жалаңаш қылыштың жүзіне байлағысы келген адам бейнелі Ібілістердің ғылымды қиянат пен қылмысқа бас шұлғытып, ақиқат пен шындықты таптап отырғаны – барып тұрған құдайсыздық! Адамзат жады ештеңені ұмытпайды
Құдаймен алысқандардың ақыры не болғаны ­тарихтан белгілі
«Алтын көрген періштенің кебін киіп», әлгі жалған құдайлардың айтқанын орындап жүрген ғалымыңыз да, көрсе де көрмегенсіп, көзін жұмып, құлағын тарс бекітіп отырған билігіңіз де, айналып келгенде, арам мақсат пен арсыз ойдың құлы!
Бұл – ғаламдық проблема!
Бұл «қиянатшылардың» Адам Ата – Хауа Ана ұрпағын осыншама жек көрулеріне қарағанда ұлы атамыз бен ұлы анамыз «жұмақтан кеткенде» көлеңкедей ербиіп, соңдарынан еріп келген Ібілістің өзі, өзі болмаса, адам кейіпті ХХІ ғасырдағы тұяғы болар «өздерінше» Ұлы Жаратушыға «майдан» ашып жүрген?!
Осыдан біраз бұрын жазылған өлеңімнің жолдары есіме түсті.
«…Адам Ата бауырынан өргендер,
Кернейлетіп түн құшағын тербеңдер!
Мүмкін емес Заманақыр болуы,
Құдай үшін шешім айта көрмеңдер!
 
Асықпаңдар бөлшектеуге бүтінді,
асығудан он сан дәуір жұтылды.
Үркітпеңдер үйлесімін жаһанның,
үрей-сеуіп, қашырмаңдар құтымды!
 
Бірің – дара…
Бірің – дана, баласың.
Бірің – нала,
Бірің – қара, аласың.
Жұмылыңдар Ібіліске жол бермей,
Жалғау үшін Жер мен Көктің арасын!
Бұзылмасын бар ғаламдық жарасым!..» («Тәңірмен тілдесу» жыр кітабы, 2014 жыл.).
Шамасы жеті миллиард жер тұрғын­дары өзін-өзі қорғау үшін бірі­гудің жолын таңдауы керек болар?!
 
25 наурыз, 2020 жыл

Баяғыда тоқсанның жетеуіне келіп өмірден озған атам марқұм: «Қырық жыл қырғын болса да ажалды кетіп, ажалсыз қалады… Балам… Сен – маған шөбересің… Сенің әкең – Мырқасым – маған немере
Мырқасымның әкесі – Оразалы менің тұңғышым… Ол екі соғысты көрді
Мен де… шекаралы аймақтың талай қанқасап «үркінін», аштықты, обаны көрдім… Он алтыншы жылды, ақ пен қызылдың қырғынын көрдім
Әкем Байсейіттің тілеуі мен Алланың жазуы болар… Оразалым соғыстан жалғыз аяқпен оралды
Сен жоқсың онда… Атаңды өз қолыммен жерледім, келінім Күлжәмиланы да, әжең Мақтымды бақиға өз қолыммен аттандырдым… Алланың бұйрығы шығар, әлі отырмын төрде шоқиып…
Құдай – әділ!
Құдай – мейірімді!
Болашағың алдыңда… Айтар жалғыз тілегім – Аллаға ешқашан шәк келтірме! Шәк келтірген адамның ішін Ібіліс жайлайды! Ібіліс ішке бір кірсе, шығуы қиын
Дұрысы – кіргізбеу!
Жолың болсын! Алла алдыңнан жарылқасын!» деп 1965 жылы оқу іздеп, Алматыға аттанып бара жатқанымда маңдайымнан иіскеп, батасын беріп еді
Арада аттай арқырап елу бес жыл өтсе де марқұм атамның нұр шашқан ойлы көзі мен иығыма қонған қолының салалы саусақтары әлі күнге көз алдымда тұрады.
Есіме Қарадала түсті…
Үйсін тауының қою қарағайлы беткейлері түсті.
Бала күннің шуақты, нұрлы сәттері жүрегімді қозғап өткендей болды
Ертегідей естен кеткен басқа өмір… Ескі ауылды ойладым
Орны бар да, өзі жоқ туған үйімді ойладым
Әкем мен шешем, тәтем мен әпкем еске түсті
Қос әжемді ойладым
Көрмесем де балаларымның балалары атын арқалап келе жатқан Оразалыны ойладым
Көз көргендер мен өзгергендерді ойладым
Бұйырса, биыл жаз бала-шағамызды алып, Фаукен екеуміз ауылға бір барып қайтайық деген жоспар бар еді… Ол ойды коронавирус жүзеге асыра ма, жоқ па?.
Белгісіз…
***
Елден Ызғарбек Бектұрсынов телефон соқты.
Кеше Серік Қирабаев ағамызбен хабарластым
Әлия апай екеуі Нұр-Сұлтанда көрінеді
Берік Шаханов телефон соқты
Осыдан он шақты күн бұрын «Ана тілінде» жарық көрген топтамаларымды оқыпты
Ағынан жарылып, пікірін айтты
«Әттең-ай! Мына жырлар оқырманға жетсе ғой… Қалыптасып отырған мына қиындық оқытпайды-ау… Өзек өртейтін өлеңдер екен…» деді.
Біз – Фаукен, келінім Лаура, екі ­немерем (Елнұр мен Нұрия) – бесеуміз үйдеміз
Еркебұлан бесінші күн күні-түні жұмыста.
Шынын айту керек, бір жетіге ­жетер-жетпес уақыт ішінде Қазақстан тағдыры үшін күрес елді жұдырықтай жұмылдырды.
Елбасы… Президент… Үкімет құрамы… Медиктер… Құқық қызмет­керлері тас-түйін бірікті
Әкімшілік құлағында жүрген азаматтар Президент Тоқаевтың: «бірде-бір адам ­назардан тыс қалмайды!» деген сөзін екі ­етпеуге кірісті
Бетперде киіп, кәрі-құртаң кісілерді түгендеп, үйді-үйді аралап жүрген ­волонтерлер… Көмек қолын ұсынған кәсіпкерлер… Бәрі елге рух бергендей болды.
Дегенмен…
Коронавирус туралы ақпар көңілді тыншытар емес
Кеше Қазақстан ­бойынша 68 адам ауруды жұқтырса, бүгін 9 адам қосылған
79 адам! Нұр-Сұлтанда кеше 35 еді, бүгін 41 болған
Алматыда кеше 29 ­болса, бүгін – 31 адам
Қарағандыда 2 адам
Алматы, Ақтөбе, Жамбыл, Солтүстік Қазақстан облыстарында, Шымкент қаласында бір-бір адам

Әлемде: Ауру жұқтырғандардың саны 330 мыңға жетіпті
Қайтыс болғандар – 14 мың 500 адам…
***
1994 жылы Елбасы Нұрсұлтан Назарбаевтың Мекке-Медине сапарына барғанда айтқан бір сөзі есіме түсіп отыр
«Маған Қағбаның ішінде қанша қаласам, сонша уақыт болуға рұқсат етілді
­Король Фахд: «Алладан тілек тілеу керек
Қазір бермесе де, кейін береді» ­деген
«Сонда не тіледіңіз?» деп соңыра жиі сұрады ол кісі
«Тәңірім куә, мен еліме, халқыма, қазағыма шарапатыңды аяма деп тіледім Алладан.» («Ғасырлар тоғысы» кітабынан.)

Ұлы тілек!
Міне…
Араға 26 жыл салып, сол тілекті әрбір қазақ, әрбір қазақстандық іштей қайталап, Алланың алдынан өтіп, жалбарынар кез келді
Әрі-беріден соң көктен түскен төрт кітапқа бас иіп, тәу ететін жер есімді бір бүтін әлемнің төрт қиыры Ұлы Жаратушыдан кешірім сұрауы тиіс! 
Білгендер үшін де, білмегендер үшін де… 
Кешу мен кешірім – жерүсті тірші­лігін әлмисақтан қорғап-қоршап келе жатқан рухани ұлы құрал екенін ұмытпауымыз керек!
***
Кеше…
Қазақстан Президенті Қасым-Жомарт Тоқаев Қытай елінің ­басшысы ­Си-Цзинь Пинмен телефон арқылы сөйлесті.
Қазіргі таңда «COVID-19»-бен ашық айқасқа шығып, жұмбақ аурудың қыр-сырын бір білсе, білетін мемлекет Аспан асты Елі екенін әлем мойындап отыр
Үйренері көп
Ең бастысы – тәжірибелі ұлы жұрттың Қазақстанға, Қазақ Президентіне ықыласы дұрыс.
Көмектің артығы жоқ… 
Түу, алыс-алыс тарих қойнауларында жатқан Батыс пен Шығыстың байланыс­тарын қалай ұмытамыз? Ұлы Дала – сол екі дүние, екі әлемнің алтын көпірі болған
Әлі де солай… Жиырма бірінші ғасырдың алмағайып мінезді саяси, экономикалық, рухани кеңістігінде өмір сүріп жатқан біздің ұрпақ үшін тәуелсіздігімізді сақтай отырып, әлгі әлемдік арасалмаққа таразы болар, «Алтын көпір» міндетін абыроймен жалғастыру – басты парыз
Кешегі телефон байланысындағы ықыласты әңгімені Батыс та, Шығыс та солай түсініп, солай бағалады

Бүгін…
Мұхиттың арғы жағында жатқан супердержаваның басшысы Дональд Трамп Қазақстан Президентіне хат жолдап, қазақстандықтарды Наурыз мерекесімен құттықтаған

Біз оқыған әрі қысқа, әрі нұсқа ­ресми ақпараттық хабардың төркінінде жатқан маңызы зор осынау тарихи хатта қаншама мәселе жатыр десеңізші?! 
Екі бірдей ұлы елден келген байланыс төркініндегі саяси салмақ тәуелсіз Қазақ Елінің қазіргі таңда жүргізіп отырған халықаралық саяси-экономикалық бағытының оң екенін байқатады

***
Иә…
Індет ел-елді, жер-жерді кезіп жүр…
Бұл да бір адамзат пешенесіне жазылған өмір үшін, жер үстіндегі тіршілікті жалғау үшін, адамға ғана бұйырған ойлау, сөйлеу, сезіну, сүю секілді қасиеттерімізді тексеру үшін қажет кезекті сынның бірі болар
Күні кеше ғана өзіміз қолынан ­жетектеп бақшаға алып барған, мектеп босағасын аттаған сәтінде де әке болып қуанып қасында жүрген, ат жалын тартып мініп, елге араласқанын да жан-жүрегімізбен сезінген балаларымыздың, тіпті немерелеріміздің иығына түскен ел, жер, уақыт алдындағы жауапкершілікті бөлісіп көтеруге, бірлікке шақыруға міндеттіміз!
Бірлік болса, ел бар.
Ел болса, ұрпақ, ұлт бар
Құнды­лықтың үлкені – осы
Елдің амандығы мен жердің бүтіндігінен киелі, қасиетті нәрсе жоқ
Сол үшін күресуіміз керек!
Тажалмен тайталас жүріп жатыр…


 


 

 
