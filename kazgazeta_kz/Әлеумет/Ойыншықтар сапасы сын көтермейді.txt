Жақсы көретін ініме сыйлық жасамақ болып, дүкен аралап, тәуір ойыншық іздедім
Бір қарағанда көздің жауын алатын ойыншықтың сапасына үңілгенде кежегең кері тартып, көңілің толмай қалады.
Қазіргі заманда кішкентай бүлдіршіндердің ойнайтын ойыншықтарының саны көп болғанымен, сапасы сын көтермейді
Техника дамып келе жатқан заманда, олардың сапасын былай қойып, бет-бейнелерінің өзгергенін байқауымызға болады
Мысалы, ойыншық дүкенін аралап жүрсең, әртүрлі құбыжық бейнедегі ойыншық кейіпкерлерді көріп, бала түгілі, үлкендердің өзі шошып кететін жағдайды байқап жүрміз
Мұндай ойыншықтар заманауи стильде болғанымен, ұлттық құндылығымызды төмендетіп, балалардың санасын улап, ойлау қабілетін тежейді.
Соңғы уақытта әдемі қуыршақтарымыз, қазіргі уақыттағы мультфильм кейіпкерлерінің бет-бейнесін киді
Бұрынғы ойыншықтардың орнына «Өрмекші адам», «Супермендер» келді.
Қарап отырсақ, елімізге 30-ға жуық елден ойыншықтар әкелінсе, алдыңғы орында Қытай тұр
Зерттеулерге сенсек, осы шет мемлекеттерден тасымалданатын ойыншықтардың гигиеналық талаптарға сай жасалмағандығы анықталған.
Дүкен сөрелерін жаулап алған арзанқол дүниелерге қызыққан ата-ана оның сапасына да мән беріп жатқан жоқ
Сырт көзге әдемі көрінгенімен, ойыншықтардың сырт келбетіне, әсемдігіне емес, сапасына мән бергеніміз жөн.
Қазір бәрі дамыған уақытта халқымыз­дың асыл құндылықтарынан алыс қалуымыз қынжылтады
Өндірісімізді кеңейтіп, ойын­шықтарды көптеп өндіру үшін де қаржының тапшылығы кедергі болатындығы сөзсіз
Дегенмен, отандық өнім шығару, оның ішінде отандық ойыншық шығару мәселесі мемлекеттегі маңызды істің бірі болуы тиіс деп есептеймін
Қазақтың ұлттық құндылықтарын насихаттайтын, ұлттық нақышқа сай ойыншық баланың ой-өрісін дамытып, дүниетанымын кеңейтіп, отаншылдық қасиеттерін арттырары сөзсіз
Бүгінгі «Бетмон», «Супермендердің» орнын «Алдар көсе», «Қожанасыр», «Тазша бала» басса қандай ғанибет.
Ұрпағымызды бәсекеге қабілетті, зиялы ұлттың өкілі ретінде тәрбиелеуге қажетті дүниелер өз елімізде шығарылып, балаларға қуаныш сыйлап жатса көңіл де жайланар еді
Баланың ұлттық ойыншықтарға деген қызығушылығы да артар еді
Сенімді серігіне айналып, тәрбиелік мәні де зор болар еді деген тілек бар.
Гүлден Қалиева
АЛМАТЫ
