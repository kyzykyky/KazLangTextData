Елімізде ана мен баланы қорғайтын, қиналғанда сүйеу, демеу болатын қаншама қоғамдық ұйымдар мен орталықтар бар
Шын мәнінде олардың қандай жұмыс жасап отырғанын, қандай бағыт  ұстанатынын біреу білсе, біреу білмейді. 
Осы оймен Алматы­да­ғы №1 «Ана үйі» қоғамдық қоры орта­лы­ғына бет алдық
Іздеген үйімізді тез таптық.
Алдында алаңдаушылық бай­қалған
Мекеменің жұмыстары­мен та­нысқанда ол көңіл сейілгендей болды.
«Ана үйінің» алдына қойған басты мақсат-міндеті – елімізде жетімдер үйін болдырмауға ықпал ету, оның алдын алу
Барар жері, басар тауы қалмай, уақытша қиындыққа ұшыраған қыздарға қолдау көрсету, көмек қолын созу
Ең бастысы – қандай жағдайда болсын баланы анасының бауырына басып, ана құшағынан айырмау.
Өзіндік қабылдау тәртібі де бар
30 жасқа дейінгі, құшағында 1,5 жасқа дейінгі сәбиі бар жалғызбасты аналар қабылданады
Бастапқыда бір жарым жылға дейін тұруға рұқсат етілсе, кейіннен бір жылға шегерген
Ал биылдан бастап алты ай уақыт тұра алады
Оның себебін, мамандар бір жарым жылда ана масылдыққа бой үйретіп, дайынға бой ұсынып алатындығын айтады
Ал алты айдың ішінде өз-өзіне келіп, сергіп, құжатын жасатып, өмірге сергек қарауды үйренеді.
Орталыққа келетін қыздардың 70 пайызы о баста баланы алмаймын деп, нәрестеден бас тартатындар екен
Осындайда демеу болып, көмек қолын созбаса, басына түскен қиындыққа шыдай алмай, басқа шешім қабылданып кетуі әбден мүмкін
Әр қыздың артында әртүрлі тағдыр бар
Олармен психолог, заңгер, т.б
мамандар жеке-жеке жұмыс істейді
Орталық еліміздегі емхана, перзентхана, ішкі іскер органдарымен тығыз қарым-қатынаста, бірлесе еңбек етеді
Емханаға, перзентханаға келген қыздарды бірден біліп отырады
Бұл жерде, бір айта кетерлігі, қыздар перзентханаға келгенде ұялмай, баратын жері жоқ болса ашық айтқаны дұрыс дейді орталық мамандары
Себебі көп жағдайда қаракөздеріміз тұйықталып, ашыла алмай, ал оның соңы әртүрлі жағдайға ұрындыратын көрінеді.
Бүгінгі күні мұнда 16 ана бар
Оның 13-і нәрестелі болса, 3-еуі жүктілік жағдайда
Мұндағылар өздері үй жинап, тамақ пісіріп, балаларына қарайды
Жұмысқа тұрған әйелдердің сәбиіне енді босанатын құрбылары қамқорлық жасайды
Табыс табушы оларға бала күтуші есебінде ақша төлейді
Бұл осы үйдегі заңдылық.
«Ана үйі» дағдарыс орталығының үйлестірушісі Майра Тұрсынбаевамен әңгіме барысында байқағанымыз, отбасының бұзылуына көп жағдайда әлеуметтік теңсіздік, екі жастың арасындағы қызғаныш, ене мен келіннің тіл табыса алмауы себеп болатын көрінеді
Сондықтан жар таңдауда ата-ананың кеңесіне құлақ түргенді жөн санайды
Сонымен қатар қыздардың бір үйдің шаруасын игеріп әкетуге қауқарсыз екендігі, яғни ене мектебінен өтуге даяр еместігі анық сезіледі.
«Біз бала жетім қалмасын, жетімдер үйіне өтіп кетпесін, жоқшылық көрмесін деп анасына жағдай жасаймыз
Ал қазіргі қыздарға өкпем қара қазандай
Еріншек
Тамақ жасай алмайды, тіпті нан пісіре алмайды
Ер азаматқа үй таза, тамағы дайын, бала бағулы болса, одан басқа не керек? Осыны қыздарымыз түсінбейді
Кейбір ата-аналар «менің қызым оған күң емес» деп жатады
Бірақ әйелдің міндеті деген бар емес пе? Қазақта батырды да, ақынды да тәрбиелеген ана ғой
Үйден жақсы тәрбие алса, бойына ұлттық құндылықтарды сіңіріп өсірсе ол азаматтың жаман болуы мүмкін емес.
Қыздар шын мәнінде ененің орнын білмейді
Енеге керегі – ұлының бақыты, оның жаға-жеңінің таза болып жүруі
Енесін өзінің анасындай сыйлаған кезде ғана отбасы бақытты бола алады
Керісінше, бізде енесін жамандай жөнелетін келіндер көп
Біз бұл жағынан да ақыл-кеңесімізді береміз» дейді М.Тұрсынбаева.
Орталықта қазақтың ұлттық салт-дәстүрлерінің сақталуына баса көңіл бөлінеді
Аудандық ардагерлер кеңесі, т.б
жиі бас сұғып, кездесулер өткізеді
Мәселен, перзентханадан шыққан сәбиге азан шақырып ат қойып, қырық күн толғанда қырқынан шығарып, бесікке бөлеп, тұсауын кесіп, абыр-сабыр болып жататын күндер де бар.
«Ана үйін» паналағандар бөл­мелерін жинап, тамағын ­да­йын­дап, нан пісіріп, табақ тартуға дейін үйренеді
Заман талабына сай үнем­ділік те қажет
Мұның барлығы өз үйінде жүргендей сезініп, отбасының қадір-қасиетін түсінсін деген ниеттен туған дүние.
Іс тігу, қолөнер, шаш сәндеу, т.б
курстар оқытылып, өмірге бейімделеді
Дипломы барлары мамандығы бойынша, басқалары балабақшаға, емхана-ауруханаға, оқыту орталықтарына, зауыттарға әртүрлі жұмысқа орналастырылады
Мемлекеттік бағдарлама арқылы тұрғын үй кезегіне тұрып, жоғары оқу орындарына бір грант болса да ілігіп, өзгелері колледждер мен курстарда оқып, білімін жетілдіреді
Қалай болғанда да, өз нанын өзі тауып жеп, баласын асырай алатындай жағ­дайға жеткізуге барынша тырысады.
Дей тұрғанмен, құжат жасау, тіркеу, жәрдемақы алу, әкелік тегін анық­тау, алимент өндіру, т.б
қыруар жұмысты атқару оңай шаруа емес
Соған қарамастан жас анаға заң шеңберінде барлық жағдай жасалады
Осы жұмыстардың нәтижелілігі болар, орталыққа келгендердің 65-70 пайызы қайтадан отбасымен табысып, сәбиі әкесімен қауышып, жап-жақсы тұрмыс кешіп жатады.
«Ана үйінің» тағы бір көңілге қонымды игі істерінің бірі – биылдан бастап Білім басқармаларымен бірлесіп, психолог, балалар психологі, гинеколог, заңгер, кәмелетке толмаған жасөспірімдердің инспекторлары, т.б
мамандар мектептің 9-11 сынып оқушыларымен кездесулер өткізеді
Мақсат – жас жеткіншектерді жақсы­лыққа тәрбиелеу, мектеп қабырғасында ерте жүктілікке жол бермеу.
Бұл жасалып жатқан шаралардың бір парасы ғана
Орталықтың негізін қалаушы Айдын Рахымбаев әлеуметтік желідегі парақшасында соңғы бес жылда осы жобаның арқасында 3200 нәресте жетімдер үйіне бармай, ана құшағында қалғандығын айтты
Бұған да шүкір…
Бағдагүл Балаубаева
