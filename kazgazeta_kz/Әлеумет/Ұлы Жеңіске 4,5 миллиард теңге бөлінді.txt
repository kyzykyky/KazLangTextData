25 наурыз күні өткен ҚР Парламенті Мәжілісі мен РФ Федералдық Жиналысы Мемлекеттік Думасы арасындағы ынтымақтастық туралы Палатааралық парламенттік комиссияның отырысында  ҚР Еңбек және халықты әлеуметтік қорғау министрі Гүлшара Әбдіхалықова Ұлы Жеңістің 65 жылдығына орай әлеуметтік қолдау шараларына  бюджеттен 4,5 млрд
теңге қарастырылатынын мәлім етті.
«Осыған орай республика бойынша 300 мыңға тарта соғыс ардагерлерін бір реттік материалдық көмекпен қамту көзделеді
Сонымен қатар бір мезгілде соғысқа қатысушылар мен мүгедектерінің ТМД елдерінің аумағы бойынша бір рет  теміржол немесе әуе көлігімен тегін барып-қайтуы, Қазақстан Республикасының аумағы бойынша бір рет  теміржол немесе әуе көлігімен тегін барып-қайтуы ұйымдастырылады
Бұдан бөлек, 71 адам, оның ішінде 32 соғыс ардагерлері мен олардың  бірге еріп жүретін 39 көмекшілеріне Мәскеу қаласындағы мерекелік шараларға қатысуға және олардың жатын орындары мен тамақтарына, жол жүрулеріне республикалық бюджеттен арнайы қаражат қарастырылады
Бұндай қаржылық-әлеу­меттік қамтамасыз етулер Астана қаласында жоспарланған шеруге қатысатын 170 соғыс ардагері мен олардың бірге еріп жүретін 38 көмекшісіне де қарастырылатын болады», − деді Г.Әбдіхалықова.
