Әлемдік пандемияға байланысты таяуда өткен онлайн-брифинг барысында Дүниежүзілік денсаулық сақтау ұйымының басшысы Тедрос Адханом Гебрейесус Еуропа елдерінде коронавирус індетінің жайылуы саябырсығанын мәлімдеді
Соған қарамастан әлемдегі және елдегі  ахуал көңіл көншітпейді.
«ДДҰ келтірген деректерге сай, қа­зірге дейін 7 млн адамнан коронавирус анықталды және бұл індеттен 400 мың адам көз жұмған
­Еуропада жағдай жақсара түскенімен, жаһандық деңгейде ахуал нашарлап барады» деді Тедрос Гебрейесус
Оның айтуынша, соңғы 9 күнде тәулік сайын коронавирус анықталған адам саны 100 мыңнан асып түскен
Ал жексенбі күні, тіпті бұл цифр 136 мыңға жеткен.
«Кеше анықталған барлық ауру ­саны­ның 75 пайызы 10 мемлекетке тиесілі, көбі – ­Америка және Оңтүстік Азия елдері» дейді ДДҰ басшысы Т.Гебрейесус
Сонымен бірге ол Африка елдерінде де жағдай көңіл көншітерлік еместігін жеткізді
Оның айтуынша, Шығыс Еуропа мен Орта­лық Азия елдерінде індет көрсеткіші өсіп келе жатыр.
Қазақстанда да жағдай мәз емес
­Дегенмен, соңғы уақытта карантин ережелері жұмсарғанымен, коронавирус адамдардан әлі де табылу үстінде
Осыған байланысты Денсаулық сақтау министрі Елжан Біртанов соңғы сұхбаттарының бірінде «Егер біз бақуатты ел болғанымызда бірқатар еуропалық елдердегідей үш айлық карантинді ұстауға ­болар еді
Өкінішке қарай, біз бүкіл ел болып үш ай ешнәрсе істемей, карантинде отыра ­алмаймыз
Бізге жұмыс істеп, ­отбасыны асырау керек» деді
Сондай-ақ ­карантин ережелерінің жұм­саруына ­байланысты ­министр көптеген қазақстандықтардың шағын және орта ­бизнесте жұмысын қайта бастағанын жеткізді
«Профилактикалық ережені қатаң сақтау қажет
Біз карантинді өте сәтті енгізіп, ­сосын қайта алып тастадық
Карантин өте ­пайдалы болғанымен, бізге қымбатқа түседі
Егер карантинді әрі қарай да ұстасақ, күзде науқастарды емдеуге мүмкіндігіміз қалмайды» деді министр.
Сонымен бірге ол жеке қорғанатын ­заттар­ды сатып алу шығыны көбейгенін ­айтты
Бұрындары Қазақстан жылына 20 млн бет­перде алса, эпидемия кезінде айына 15 млн ­бетперде алынған
Коронавируспен күрес барысында дәрі-дәрмек, тест, басқа да медициналық бұйымдарды алу үшін бюджеттен қосымша 100 млрд теңге (250 млн аса) бөлінген.
Н.БАТЫР
