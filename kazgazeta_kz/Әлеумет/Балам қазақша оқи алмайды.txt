Ұлтым дегендер баласының ана тілінде сөйлемегені үшін намыс отына түсуге дайын болатын еді
Кейбіреулер баласының ана тілінде сөйлей алмағанына тіпті, қынжыл­майды да
Әрбірден соң баланың орыс тілді болып ер жеткеніне бірден-бір кінәлі – ата-ана
Себебі балабақшаға, мектепке берер кезде таңдау әке-шешеге түседі. 
Үлкендер үнемі: «Біз орысша оқыдық
Қайбір жетіскеннен оқыды дейсің
Амалдың жоқтығынан ғой
Сол кездегі саясат ана тілімізді ұмыттыру болды
Бірақ біз ел ұйқыға кеткенде қазақ кітаптарын оқуды ұмытқан жоқпыз» дейді
Күні бүгінге дейін ол сөздерді жиі естіп те жүрміз
Ал қазір ше? Өз ана тілімізде білім алуымызға, емін-еркін ойымызды бір-бірімізге жеткізуге не кедергі? Өз тілімізде сөйлеуімізге, толыққанды білім алуымыз үшін тосқауыл бар ма? Барлық сұрақтың жауабын «жоқ» деген үш-ақ әріп алмастырып тұр емес пе? Ал біздің соншалықты сағызша созылуымызға тіпті, себеп те жоқ
Тіл білемін, оқимын, үйренемін дегендер үшін барлық жағдай жасалуда
Алайда оны пайдаға асырып жатқан ата-аналардың аздығы көңілге кірбің ұялатады.
Мысалы, жақын танысымыздың төрт жасар баласы бірауыз қазақша білмейді
Есесіне өзге тілді жеті атасындай біледі
Анасы мұны жетістікке балайтынын қайтерсіз
Ол кісі: «Бірде қазақ тілі пәнінің мұғалімі төрт шумақ өлең жаттауға беріпті
Жаттау былай тұрсын, қазақша оқи алмайды» дегенін естігенде жағамды ұстадым.Көршілер, балабақшадағылар: «Баланың тілі қай тілде шығады сол топқа беру керек
Оны шатастырмаңдар
Болашағын ойлаңдар» деп білгішсініп «ақыл» айтқан екен
Өз баласының өмірін өзгенің пікірімен санасып, өзге тілді топқа беріп, бүгінде жеткен биігіне не қуанарын, не жыларын білмей мең-зең болған ата-аналар да бар қоғамда
Араларында «Балам қазақша оқи алмайды» деп қынжы­латындары да кездесіп қалады
Көпшілігі «баламыз орыс тілін білсе жерде қалмайды» деген арзан сөзді желеу ететіні намысқа тиеді.
Еңлік Сағындық
