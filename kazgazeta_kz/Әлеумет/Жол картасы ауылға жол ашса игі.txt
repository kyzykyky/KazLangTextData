«Жол картасы» бағдарламасының ауыл жұртшылығы үшін маңыздылығын жете сезініп отырған халық қалаулылары аталған бағытта жүргізілген жұмыстарға аса ыждаһаттылықпен мән беріп отыр
Қыркүйек басында өткен Қазақстан Республикасы Парламенті Мәжілісінің Төрағасы Орал Мұхамеджановтың жетекшілігімен үшінші сессияның  алғашқы жалпы отырысында-ақ Мәжілістің аграрлық мәселелер комитетінің мүшесі, депутат Розақұл Халмұрадов  Қазақстан Республикасының Премьер-Министрі Кәрім Мәсімовке аталған мәселеге орай сауал жолдаған болатын

Елбасы тапсырмаларын орындау мақсатында Үкімет халықты дағдарыс кезеңiнде экономиканың тиiмдi дамуына жағдай жасайтын жұмыспен қамту стратегиясын жүзеге асыруға бағытталған «Жол картасы» бағдарламасын әзірлеп, республикалық бюджеттен 140 миллиард теңге бөлген болатын
 «Жол картасы» бағдарламасы аясында республика аумағында жолдар мен көшелер жөнге келіп, елді мекендер жарықтандырылып, жасыл желек өсіру мақсат етілгені белгілі
Осыған орай бүгінде мыңдаған жұмыс орындары ашылды
Депутаттың айтуынша, Оңтүстік Қазақстан облысы тұрғындары да «Жол картасының» жұмысына тікелей атсалысып жатыр
Аталған бағдарлама бойынша, Оңтүстік Қазақстан облысына 25,7 млрд
теңге бөлінген
Оның 14,5 млрд
теңгесі қазірдің өзінде игеріліп, 37 мыңнан астам жұмыс орындары ашылған
Адамдар да құлшыныспен еңбек етуде
«Дегенмен Оңтүстік өңірдегі шалғай жатқан ауылдардың тұрғындарымен кездесу барысында, халықтың «Жол картасы» бағдарламасы аясындағы өзгерістерді айтарлықтай сезініп жатпағандары байқалады
Мәселен ауыз су, жұмыссыздық, мәдениет ошақтарының жоқтығы, ауруханалар мен мектептердің ескіргені туралы, тағы да басқа көптеген мәселелерді айтып шағымданады», – деді депутат Розақұл Халмұрадов
 
Шалғайдағы ауылдардың жағдайы тек қана оңтүстік өңірге ғана қатысты мәселе емес, бұл барлық облыстардағы ауылдардың проблемасы

«Елбасының Жолдауында әр ауыл әкіміне шамамен 50-100 млн
теңгедей ақша бөлу айтылған болатын
Өкінішке орай, «Жол картасы» бойынша қаражат қалаларға, аудан орталығындағы ауылдық округтерге молынан беріліп, шалғайдағы ауылдық округтер назардан тыс қалған
Атап айтқанда, Оңтүстік Қазақстан облысы Созақ ауданында бөлінген қаржының 67 пайызы аудан орталығындағы Шолаққорған ауылдық округіне беріліп, аудандағы 13 ауылдық округтің 8-і құрғақ қасық ауыз жыртадының кебін киген көрінеді
Қарағанды облысындағы 27 ауылдық округі бар Нұра ауданына 131 млн
теңге, Ұлытау ауданы бойынша бар жоғы 50 млн
теңге бөлінген
Осындай жағдайлар басқа облыстарда да кездеседі

«Мен де кеттім ауылдан, сен де кеттің ауылдан» деп қол қусырып отырғаннан қазір келіп-кетер пайда жоқ
Сондықтан Тәуелсіздігіміздің 20 жылдығының қарсаңында ауылдардың кем-кетігін қалпына келтіруге жауапкершілікпен келген жөн

Төртінші сайланған Парламенттің үшінші сессиясының ашылу салтанатында сөйлеген сөзінде Республика Президенті Н.Ә.Назарбаев осы мәселе туралы айта келе, «әр ауылға жету» міндетін қоюына байланысты «2010 жылда «Жол картасы» бағдарламасын жалғастыруды ұсынамын» деген болатын

Осыған орай, Розақұл Халмұрадов «2010-2012 жылдарға арналған республикалық бюджетті қалыптастыру барысында «Жол картасы» бағдарламасын тағы да стратегиялық жобаға енгізіп, оған 2010 жылы 200 миллиард теңге қаржы бөлу мүмкіндігін сұраған еді
Осы орайда қаржы бөлу бар да оны игеру бар екені айдан анық
Сондықтан ұлт қазығы болып отырған қарашаңырақ қазақ ауылдарының қарабайыр қамкөңіл тіршілігіне мән мен сән қосу Үкімет қана емес, атқамінерлер мен аудан әкімдеріне сын болары сөзсіз
Қазақ «Қазаннан қақпақ кетсе, иттен ұят кетеді» деуші еді астарлап
Сондықтан аталған бастаманы халық қалаулылары да қадағалап отырғаны қажет-ақ
 
Талшын Кәрім
