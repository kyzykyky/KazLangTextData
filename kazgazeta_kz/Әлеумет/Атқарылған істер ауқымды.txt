Елбасы тапсырмасын мүлтіксіз орындап, халықтың құрметі мен қошеметіне бөленіп жүрген Атырау облысының әкімі Бергей Сәулебайұлы Рысқалиев ел алдындағы дәстүрлі есебін берді.
– 2009 жылғы әлеуметтік-экономикалық даму көрсеткіштеріміз кездескен қиындықтарға қарамастан жоғары болды
Ел көксеген, халық күткен серпінді де ауқымды жобалар жүзеге асты
Нәтижесінде өңіріміз тарихи деп айтуға болатын межелерге жетті
Бұл ел Президенті Нұрсұлтан Әбішұлы Назарбаевтың байсалды басқаруының, қолдау, қамқорлығының нәтижесі, – деді Бергей Рысқалиев
– Елбасының биылғы халыққа арнаған Жолдауы қоғамға жаңа бетбұрыс әкеліп, еліміздің онжылдықтағы жаңа бағыт-бағдарын айқындады.
Сонымен сала-сала бойынша өткен жылы облыста атқарылған жұмыстарға тоқталып өтейін
Мемлекеттің басты басымдылығы саналатын әлеуметтік салаға қомақты қаражат жұмсалды
Нақтылап айтқанда 448 мұғалім мен дәрігер пәтер алды
Сөйтіп, бір жыл ішінде педагогикалық кадрлар мен медициналық қызметкерлердің тұрғын жай проблемасы ойдағыдай шешілген
Ауылдық жерлерде жұмыс істеуге ниет білдірген жас мамандарға көтерме ақы төленді
Өткен жылы 13 білім беру нысаны пайдалануға берілді.
Әрқайсысы 160 орындық 3 балабақша, 80 орындық 2 балабақша, 600 оқушы білім алатын 6 мектеп, сонымен қатар қала маңындағы Талғайран селосында 120 оқушыға арналған мектеп, Индер ауданында 200 орындық балалар лагері, 8 балабақша ашылды.
Атырау қаласында 100 орындық перзентхана, Миялы селосында 30 орындық туберкулез ауруханасы, Доссор поселкесінде 40 орындық туберкулез ауруханасы пайдалануға берілді
«Жол картасы» бойынша 15 білім беру және денсаулық сақтау нысандарын жөндеуге, әлеуметтік жұмыс орындары бағдарламасын ұлғайтуға және жастар практикасына, сондай-ақ, кадрларды даярлау мен қайта даярлауға қомақты қаражат бөлінді.
Атырау қаласының Нұрсая ықшам ауданында қазіргі заманның талаптарына жауап беретін 400 орындық облыстық кітапхана пайдалануға берілсе, Атырау қаласындағы Құрманғазы атындағы, Тұщықұдық селосындағы Мәдениет сарайлары, Хан ордалы Сарайшық мұражайы жөндеуден өткізілді
Мемлекеттік тұрғын үй құрылысын дамыту бағдарламасын жүзеге асыру аясында облыс бойынша 515 мың шаршы метр тұрғын үй іске қосылды.
Облыста салауатты өмір салтын қалыптастыру үшін барлық жағдай жасалуда
Өткен жылы Атырау қаласындағы ықшам аудандарда үш дене-шынықтыру сауықтыру кешені, ал, Нұрсая ықшам ауданында әлемдік стандарттарға сәйкес келетін Мұз айдыны сарайы пайдалануға берілді
Оның ерекшелігі – мұз айдынында хоккей, мәнерлеп сырғанау жарыстарын, басқа да спорттық-көпшілік шаралар өткізуге мүмкіндік береді
Осы Мұз айдыны сарайы жақында пайдалануға берілгенмен, қала тұрғындары мен қала қонақтарының сүйікті демалыс орнына айналып үлгерді.
Облыс әкімінің тікелей басшылығымен аймақтың көлік инфрақұрылымын жетілдіру жөнінде орасан жұмыстар жүзеге асты
Атырау қаласында екі автокөлік көпірі пайдалануға берілді.
Жүргіншілердің жолда жүру қауіпсіздігін және көліктің орталық көпірге кіре берістегі қалыпты қозғалысын қамтамасыз ету үшін Атырау қаласында Сәтбаев-Пушкин көшелерінің қиылысында жүргіншілер көпірі салынды
Бағдаршамдар орнатылып, жасыл желектер егіліп, Бейбарыс даңғылы қайта жаңартылды.
Ұзындығы 11 шақырым «Еркінқала селосына кіре беріс» және ұзындығы 19 шақырым Дамбыға дейінгі автокөлік жолдарын күрделі жөндеу аяқталды
Жалпы ұзындығы 114 шақырым болатын Индер-Қарабау-Миялы-Сағыз автожолын жаңарту басталды.
Елбасы облысқа сапары кезінде ашылуына қатысқан ұзындығы 209 шақырым Атырау-Доссор-Құлсары-Бейнеу автожолын жаңарту аяқталды
Бұл автотрассаны жаңарту көрші жатқан Атырау және Маңғыстау облыстарының арасындағы көлік қатынасын жақсартып, Орта Азияға шығатын көлік дәлізі қызметін атқарады.
Облыстың жеті елді мекенінде блоктық су тазарту ғимаратының құрылысы аяқталып, ұзындығы 123 шақырым «Кереген-Сағыз-Жамансор» топтық су құбыры салынды
Осының нәтижесінде, Қызылқоға ауданының 6 елді мекені: Қарабау, Жамансор, Кенбай, Жантерек, Мұқыр және Сағыз сумен жабдықтау жүйесімен қамтамасыз етіледі.
Атырау-Доссор-Мақат топтық су құбырының магистралдық желісі төселді
Нысанды пайдалануға берумен 26 мың адам тұратын Мақат ауданы тұрғындарын сумен жабдықтау түбегейлі жақсарды.
Сонымен қатар селоішілік, қаладағы су құбырлары, кәріз желілері ауыстырылды
Облыста 754 шақырым газ құбыры желісі салынды.
Әсіресе, облыстан 300 шақырымдай шалғайда орналасқан Қызылқоға ауданындағы елді мекендердің 75 пайызы немесе 20 мыңнан астам адам «көгілдір отынға» қол жеткізді
Сонымен қатар, Құрманғазы ауданының 16, Махамбет ауданының 4 елді мекені, Индер ауданынан Құрылыс селосы, Исатай ауданының   Зинеден, Жанбай селолары газға қосылды.
Тозығы жеткен электр желілері мен трансформаторларды жаңарту, энергиямен жабдықтау нысандарын салу, соның ішінде жаңа тұрғызылып жатқан ықшам аудандарды электр энергиясымен қамтамасыз ету бойынша көп жұмыстар атқарылды
Бұл мақсатқа қомақты қаржы бөлініп, 300 шақырымдай электр желісі ауыстырылып, жаңадан тартылды.
Осы мерзімде сот және құқық қорғау органдарын қажетті материалдық-техникалық базамен жабдықтауға көңіл бөлінді
Құқық қорғау органдарының 311 қызметкері коммуналдық тұрғын үй және ипотекалық несие есебінен пәтер алды.
Облыстық сот пен ауданаралық мамандандырылған экономикалық сот орналасқан ғимарат пайдалануға берілді
Сот отырыстарының залдары инновациялық-телекоммуникациялық технологияларды қолдана отырып, жабдықталған
Облыстық прокуратура ғимаратының құрылысы жүргізілуде
Қала көшелеріне 57 бейнекамера орнатылды
Сонымен қатар, вокзалда, әуежайда, демалыс орталықтарында, аулаларда, сондай-ақ, басқа да қоғамдық орындарда 500 бейнекамера орнату жоспарда тұр.
Өткен жылы өнеркәсіп өнімінің көлемі 2 трлн
115 млрд
теңгеге жетті
Бұл бүкіл республикалық көрсеткіштің 24 пайызын құрайды
Облыста 26,5 млн.тонна мұнай, 11,5 млрд
текше метр газ өндірілді
Бұл алдыңғы жылмен салыстырғанда тиісінше 22,8 және 27,2 пайызға артық.
Инвестиция тартуда облыс республикада алдыңғы лекте келеді
Бұл көрсеткіш 1 трлн
83 млрд
теңгеге жеткен
Яғни, 2008 жылдың көрсеткішінен 26,3 пайызға артық және республика көрсеткішінің 24 пайызын құрайды
Мемлекеттік бюджетке ұлттық қормен бірге 628 млрд.теңге салықтар мен төлемдер түсті.
– Мемлекет басшысының тапсырмасымен 2015 жылға дейінгі республикалық «Индустрияландыру картасына» біздің облыс бойынша 3 жоба енгізіліп отыр
Олар: Атырау мұнай өңдеу зауытын қайта жаңғырту, газхимиялық кешенін салу, Атырау жылу орталығын кеңейту
Бұл жобаларды аяқтап, нәтиже шығару – біздің бүгінгі күнгі басты міндеттеріміздің бірі, – деді Бергей Рысқалиев.
Елбасы 2015 жылға қарай құрылыс нарығының 80 пайыздан астам сұранысын ішкі өндіріс есебінен қамтамасыз ету міндетін қойғаны белгілі
Бұл бағытта облыста іске асырылып жатқан ауқымды жобалар бар
Өткен жылы 3,5 млн
дана гипс блоктарын шығаратын жаңа өндіріс ашылды
Алда үй құрылысына қажет панельдер жасайтын, құрғақ құрылыс қоспаларын шығаратын зауыттар, металл прокатын өндіретін металлургия комбинаты, бір рет пайдаланатын шприцтер зауыты, техникалық және ас тұзын өндіру зауыты іске қосылып, газтурбиналық қондырғыларды жөндеу зауыты пайдалануға беріледі.
Облыста жыл сайын шағын және орта бизнес кәсіпорындарының саны, оларда өндірілген өнім мен көрсетілетін қызмет көлемі артуда.
Есепті кезеңде кәсіпкерлер 124 млрд.теңгенің өнімін өндіріп, алдыңғы жылдың көрсеткішін 1,7 пайызға арттырды
196 нысанды пайдалануға беріп, 766 жаңа жұмыс орындарын ашты.
Агроөнеркәсіп кешенін және ауыл шаруашылық өнімдерін өңдеу саласын дамытуда ілгерілеушілік бар
Ауыл шаруашылығының нақты көлем индексі 101,2 пайызды құрады
Ет, сүт өндіруде, мал басын көбейтуде нәтиже бар
Облыста егіс көлемі ұлғая түсуде.
Ауыл шаруашылығында тауар өндірушілерге жыл сайын көктемгі егіс жұмыстарына байланысты арзандатылған жанар-жағар май бөлу тәжірибеге енген
Осы орайда облыс басшысы мал өсірумен айналысатын асыл тұқымды 19 шаруашылықтың жеткіліксіздігін, олардың санын көбейтіп, өнімділігін арттыру үшін көп жұмыстар атқару қажеттілігіне тоқталды.
– Атырау жерінде мал өсіруге де, егіншілікпен айналысуға да толық жағдай бар
Сондықтан осы салада қағазбастылықтан арылып, бірлесе жұмыс істеп, нақты нәтиже шығаратын уақыт жетті
Осы бағытта  тиісті шаралар белгілеуді барлық әкімдерге тапсырамын, – деді Бергей Рысқалиев.
Бұрын облыста азық-түліктің 90 пайызы сырттан тасымалданса, бұл көрсеткіш 50 пайызға төмендетілді
Бұл – үлкен жетістік
Болашақта халық тұтынатын азық-түлік түрлерін шеттен алуды қойып, облыста өндіру керектігі міндеттелді
Қазір облыста тамшылатып суару технологиясы бойынша 3 жылыжай жұмыс жасауда
Биылғы бірінші жартыжылдықта тағы бір көлемді жылыжай мен 5100 тонналық көкөніс сақтау қоймасының құрылысы аяқталады
Қосымша қоймалар салынады
Нәтижесінде барлығы 15 мың тонналық көкөніс-баубақша өнімін сақтау қоймасы іске қосылып, бүкіл облыс халқын жыл бойы арзан өніммен қамтамасыз етуге мүмкіндік болады.
Облыс әкімі кезінде облыс халқын асыраған, өңірді әлемге әйгілі еткен балық шаруашылығының қазіргі күйіне алаңдаушылық білдірді.
– Осыған дейін тонналап аулағаннан басқа, балықты сақтау, көбейту, қорын өсіру туралы мәселе ешкімді толғантқан жоқ
Сарқылмайтындай көрінді
Бұндай ысырапшылдықтың зардабын енді шегудеміз
Десек те, аталмыш саланы көтеріп, жандандырудың амалын қарастырып жатырмыз
Бұрын әркімнің қолында кетіп, талан-таражға салынып жатқан қызыл балық өнімдері енді ретке келетін болады,- деді ол.
Мемлекет басшысының тапсырмасына сай облыста тұрғын үй құрылысының қарқыны жоғары
Тіпті, облыста бұл бағытта бұрын-соңды жасалмаған жұмыстар атқарылды деуге негіз бар
Бүгінде өңірде 515 мың шаршы метр тұрғын үй пайдалануға берілсе, қалада 903 пәтерлік 19 үйдің құрылысы аяқталып келеді
Атап өткеніміздей, төрт жүзден аса денсаулық сақтау және білім беру саласы қызметкерлеріне жаңа пәтер кілттері берілген
Сонымен қатар, аудандарда да осындай 120 қызметкер үй-жайлы болды.
Бергей Сәулебайұлы қоршаған ортаны қорғау мәселесіне ерекше тоқталып, қатты тұрмыстық қалдықтарды көметін полигонның құрылысы аяқталғанын, ауаның сапасын бақылайтын 20 станция орнатылса,  Атырау мұнай өңдеу зауытының маңынан қосымша тағы  4 станция орын тебетінін айтып, шешімін күтіп тұрған проблемаларға да тоқталды.
Тағы бір маңызды мәселе жергілікті биліктің табанды талабы мен іскерлік қимылының нәтижесінде инвесторлардың тұрғындарға деген көзқарасы өзгерді
Бұл компаниялар атқарушы биліктің рөлін түсініп, ел алдындағы жауапкершілікті сезініп, халықтың мұң-мұқтажына бет бұрды.
Облыс басшысы өз сөзінде шетелдік компаниялар басшыларына
Президенттің басты тапсырмасы – бизнестің әлеуметтік жауапкершілігін арттыру екеніне, қайырымдылық пен әлеуметтік жауапкершілік ұғымдарының жігін ажырата білуі керектігіне тоқталды.
Сонымен қатар облыс әкімі шетелдік компанияларда отандық мамандардың үлес салмағын көбейту, салық төлеу базасын кеңейту мәселесіне ерекше назар аударды
Яғни, кейбір шетелдік компаниялар осы өңірде жұмыс жасап, пайда табады, экологиялық зардабын жергілікті тұрғындар көреді, ал салық басқа өңірлерге төленеді
Әрине, бұл қисынға келмейді.
Облыста жұмыссыздықты жойып, дағдарыстың әсерін әлсірету мақсатында өткен жылы жиырма алты мыңнан астам адам жұмыспен қамтылды.
Басым көпшілігі шетелдік компанияларға орналасты
Осы бағытта 701 жұмыс берушімен меморандум қабылданды
Облыстағы жұмыссыздық деңгейі 5,9 пайызға дейін төмендеген.
«Жол картасы» аясында 47 инвестициялық жоба іске асырылды
Бұл  облыстың әлеуметтік инфрақұрылымын жаңартуға, тұрғын үй-коммуналдық шаруашылығының жағдайын жақсартуға, жолдарды ретке келтіруге мүмкіндік берді.
Облыс әкімінің есеп беру жиналысында биылғы атқарылатын ауқымды жұмыстар да көрсетілді
Биыл білім беру саласында 9 нысан құрылысы аяқталады
8 денсаулық сақтау нысаны пайдалануға беріледі, төрт дене-сауықтыру кешені іске қосылады
Сонымен қатар, спортпен кәсіби түрде айналысатын балаларға мектеп-интернат құрылысы жоспарланған
Қалдықтарды сыртқы ортадан жылдам бөліп, орталықтандырылып жинауға арналған қатты тұрмыстық қамдықтарды көму полигонының құрылысы аяқталады
35 мың тонна шөгіндіні құртуға арналған станса пайдалануға беріледі
Атырау қаласының сол жағалауы бөлігінен канализациялық-тазарту құрылғыларының құрылысы басталады
Атырау қаласының оң жағалауы бөлігінен биологиялық тазарту құрылғысы бар канализациялық – тазарту құрылғысын күрделі жөндеу жоспаралануда.
Атырау қаласында тұрғын үй құрылысы жалғасады
908 пәтерлік тұрғын үй салынбақ, ағымдағы жылдың бірінші жартыжылдығында екі автокөлік көпірі пайдалануға беріледі
Индер-Қарабау-Миялы-Сағыз автокөлік жолын қайта жаңарту, қала және аудандарындағы жолдарды, аула жолдарын жөндеу және тротуарларды қайта жаңарту мен күрделі жөндеу жұмыстары жүргізіледі.
Ағымдағы жылы елді мекендерді сапалы ауыз сумен қамтамасыз ету мақсатында облыс орталағында №5 сүзу стансасын пайдалануға беру қаланың бүкіл оң жағалауы бөлігін сумен үздіксіз жабдықтауға мүмкіндік береді
№3 сүзу стансасы су тазарту құрылғыларының қуаты 40 пайызға ұлғайып, қаланың сол жағалауы бөлігі мен Мақат ауданының елді мекендерін сумен қамту жақсарады
Осындай игі істер өңірдің барлық аудандарында да жүзеге асырылып, елді мекендерді газдандыру жұмыстары да жалғасады.
Сөйтіп, облыс әкімі тұрғындар алдындағы есеп беру жиналысында бір жылда атқарылған ауқымды жұмыстарды баяндады
Мемлекет басшысы Нұрсұлтан Назарбаевтың сындарлы саясатының арқасында халық әлемдік дағдарысты сезінген жоқ
Тіпті осындай халық игілігі үшін жасалған жұмыстардың куәсі болды
Сондықтан жергілікті азаматтар, ардагерлер, қарапайым еңбек адамдары Елбасына және мемлекет басшысының тапсырмасын тыңғылықты орындап жүрген жергілікті атқарушы билікке ризашылықтары мен игі-тілектерін білдірді.
Өтеген Нәукиев
Атырау
