Бурабай курорттық аймағында Ақмола облысының әкімі Мәлік Мырзалин баспасөз мәслихатын өткізіп, өңірдегі туризм индустриясының даму қорытындыларына тоқталды

Аймақ басшысы облыстың туристік кластерінде 700-ден астам туристік кәсіпорын жұмыс істейтінін, олар туристік және рекреациялық ресурстардың тартымдылығына қарай бөлініп, нәтижесінде төрт негізгі аймақ анықталғанын жеткізді.
Облыста туризм индустриясын дамытудың жол картасы шеңберінде 7 негізгі бағыт бойынша 119 іс-шара жоспарланған
Мемлекет бас­шы­сының тапсырмасымен Ақмола облысында қызмет көрсету сапасын арттыру мақсатында сертификатталған қонақүй саны бес есеге артып, бүгінде олардың саны 22-ге жетті
Ал 36 қонақүй жыл соңына дейін сертификатталады.
Щучье-Бурабай курорттық ай­мағының айрықша басым бө­лігінде туристерге жағдай жасау мақ­сатында айтарлықтай жұмыстар атқарылды
Бизнес-құрылымдар арқылы инвестиция салына бастады
1 млрд теңге сомасында «Щучинский» шипажайын қайта құру жүргізілуде
Жақында «Архей» ЖШС-ның (Щучье көлі) 400 млн теңге тұратын денсаулық сақтау кешені пайдалануға беріледі
«Жеке батыр» шипажайының жаңа ғимаратын қайта құру және салу құны – 1,5 млрд теңге.
Бурабай ауылында (құны 200 млн теңге) жабық су паркін салу бастала­ды деген жоспар бар
Бірегей нысандармен қатар, гольф-клуб пен трамплиннен шыққан республикалық тау шаңғысы базасы курортты дамытуға ерекше серпін беретін бірқатар жобаларды іске асыру арқылы қамтамасыз етіледі.
Әлемдегі жетекші PGI Management, Андорра (тау шаңғысы курорттарын басқаруда маманданған) Көкше тауының солтүстік беткейінде далалық зерттеулер жүргізді
Жұмыстың қорытындысы бойынша тау шаңғысы курортын дамытуға арналған көлбеу жарамдылығы туралы ұсыныс жасалды
Туризм индустриясы 100-ден астам нысанды қамти­ды
Бүгінгі күні елорданың аума­ғында 2016-2017 жылдар аралығында 4,3 млрд долларға алты нысан бой көтеріп, 100-ден астам жұмыс орны ашылған
Соның бірі – Аршалы ауданында орналасқан «Бейбарыс» демалыс орнының ашылу салтанатына Мемлекет басшысы өзі келіп қатысты
Сонымен қатар 2018-2019 жылдары 2,2 млрд теңгенің үш нысаны пайдалануға беріледі («Home Family», «HAPPY VILLAGE», «Ақ қайың»).

«Рухани жаңғыру» бағдарла­масының аймақтағы ішкі туризмді дамытуда рөлі орасан
Бағдарламаның «Туған жер – туған ел» негізгі бағытын іске асыру барысында Ақмола облы­сының туроператорлары өңірдегі тарихи және көрнекті орындарда (Бурабай, Зеренді, Қорғалжын, Ерейментау аудандары және Біржан-Сал ауданы) туристік бағыттарды дамыту жоспарын әзірлеп, оларды іске асырып келеді.
Өткен жылы өңірдің туристік әлеуеті туралы ақпаратты тарату және бұқаралық іс-шараларды өткізу мақсатында «Visit Aqmola» туристік ақпараттық орталығы ашылды
Бурабай курортының тартымдылығын қамтамасыз ету мақсатында ««Four seasons» тұжырымдамасы іске асырылады
Цифрландыру жобасының шеңберінде электрондық ақпарат жеткізетін синхрондалған Ақмола облысының (www.visitaqmola.kz) туристік потенциалы бойынша жаңа 3 тілдегі интернет-ресурсы енгізілді.
Туристік сайттардан QR кодын оқуға қабілетті гаджеттерге арналған мобильді қосымша дамытылуда
Туристердің кері байланысына бағытталған бірыңғай Call-орталығы құрылды
«Burabay PASS» ресми туристік картасы (ол қазақ, орыс және ағылшын тілдерінде, ақылды карточка және Beeline-ның SIM-картасы, ол уақытты және ақшаны үнемдеуге мүмкіндік береді) сатылымға шыға­рылды
Қазіргі заманғы туристік геопортал құрылуда, ол 50-ден астам көрікті, облыстың 43 қасиетті орынына, 25 туристік бағдарға (Көкшетау, Бурабай, Зеренді, Сандықтау, Қорғалжын) кең ауқымды шолуды ұйымдастырады.
Баспасөз мәслихатына қатысу­шылар «Ботай-Бурабай» ашық аспан астындағы этнографиялық музей, Шаңғы спортының республика­лық базасы секілді және т.б
көрнекті жерлерді аралап, рухани ләззат алып қайтты.
Бағдагүл Мұратқызы
