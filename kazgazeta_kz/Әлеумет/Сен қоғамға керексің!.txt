Елбасының «100 нақты қадам» мемлекеттік бағдарламасының 33-қадамында жазасын өтеу мекемелерінен босаған және сынақтан өту қызметіне тіркелген азаматтар үшін арнаулы қызмет стандарттарын және әлеуметтік оңалтудың кешенді стратегиясын жасау көзделген
Осы орайда Қазақстан Республикасының құқық қорғау жүйесін әрі қарай жаңғыртудың 2014-2020 жылдарға арналған мемлекеттік бағдарламасын іске асыру мақсатында «Түрме халқын» азайту бойынша Бас прокуратура тарапынан Жоғарғы Сотпен және Ішкі істер министрлігімен бірлескен шаралар атқарылып келеді.
Атап айтқанда, «Түрменің орнына – пробация және электрондық білезіктер», «Түрме халқын» азайтудың 10 шарасы», «Бітімгершілік» және «Колониядағыларды жұмыспен қамту – 2017» жобаларын іске асыру барысында, соттармен бас бостандығынан айыру жазасының орнына баламалы шараларды белсене қолданудың нәтижесінде қамаудағылардың санын азайтуға өз ықпалын тигізуде.
Бұл бағытта «Түрме реформа­сы­ның» ІІІ-ші форумы өткізіліп, оны жүзеге асыру жоспары қаралған болатын
Соның негізінде «Ресоциа­лизация: Сен қоғамға керексің! Ты нужен обществу! Society needs you!» бағдарламасы қабылданды
Жобаның мақсаты – бұрынғы сотталғандарды заңға бағынушы азаматтар ретінде қоғамдық өмірге қайтаруға септесу.
Жоғарыда аталған бағдарламалар қабылдан­ғанға дейін еліміз түрме контингенттері бойын­ша Америка мен Ресейден кейін алғашқы үшінші орында түйіндеп тұрған болатын
Ұдайы жүргізілген жобалар ағымдағы жылы біздің еліміз халықаралық түрме рейтингісінде өз көрсеткіштерін тәуір жағынан жақсартты
Ұлт жоспарын жүзеге асыру барысында Қазақстан Республикасының пробация қызметіне қатысты бірқатар заңдарына толықтырулар мен өзгерістер жасалды
Айта кетейік, 2015 жылдың 1 қаңтарынан бастап қолданысқа еңгізілген Қазақстан Республикасының қыл­мыс­тық және қылмыстық атқарушылық кодекс­теріне пробация ұғымы енгізілгені белгілі.
Мұғалжар аудандық прокуратурасының ұйымдасты­руымен аудандық қылмыстық-атқару жүйесі департаментіне қарасты жазаны өтеу мекемелерінде «Сен қоғамға керексің! Ты нужен обществу!» шаралары өткізілді
Жазаларды орындау жүйесін одан әрі қарай жақсарту көп жағдайда ресоциализациялау жүйесінің тиімділігіне байланысты
Сондықтан да қамаудағылардың қоғамның толық мүшесі бола алатындарына сенетіндей жағдай жасау керек
Ол үшін аудандағы барлық құзырлы органдар, қоғамдық ұйымдар бірлесіп, жүйелі түрде кешенді іс-шаралар атқару қажет.
Өздеріңізге белгілі қоғамда бұрын сотты болған азаматтарға сенімсіздікпен қарау көзқарасы қалыптасқан
Ол жағдайлар бұрын сотталған азаматтарды жұмысқа қабылдау барысында және басқа да қоғамдық қарым-қатынастар кезінде көптеп кезігеді
Осындай қоғамдық көзқарастың және жұмыссыздықтың салдарынан сотты болған азаматтар қайта қылмыс жасауға баруда
Ал әрбір қылмыстың артында адамның өмірі, қайғысы, көз жасы тұрғанын ескеретін болсақ, қылмыстың қан­дай қасірет екенін түсінген болар едік
Жалпы ресоцализация бағдарламасының басты мақ­саты сотталғандарға қоғамның толық мүшесі бола алатындарына сенетіндей жағдай жасау.
Өткенге көз жүгіртер болсақ, ертеде қазақ даласында түрме деген мүлдем болмаған
Қылмыс жасаған адамның түзелу жолына түсуіне билердің, ауыл ақсақалдарының және қоғамның ықпалы жоғары болған
Сондықтан да сотты болған азаматтардың түзелу жолына түсіп, қоғамның тең азаматы ретінде қалыптасуына барлығымыз атсалысуымыз қажет.
С.БертІлеуов,
Мұғалжар ауданы прокуратурасының 
аға прокуроры
Ақтөбе облысы
