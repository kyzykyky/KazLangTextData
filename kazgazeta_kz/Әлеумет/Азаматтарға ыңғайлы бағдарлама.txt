Алматы облысында Елбасының «Бес әлеуметтік бастама» бағдар­ламасы бойынша тиісті жұмыс­тарды жүзеге асыру қолға алынуда
Осы орайда халықтың арасында «7-20-25» бағдарламасына қатысты көптеген сауалдардың туындап жүргені белгілі.
«7-20-25» бағдарламасы бойынша үй алсаң, оны 25 жыл бойы төлейсің
Есесіне, банк өсімі көбейіп, баспана құны қымбатқа түседі» деген сөз таралып жүр
Алайда азаматтарға осы бағдарлама арқылы алған ипотекасын 25 жылға созбай, ерте жауып тастауға мүмкіндік берілгенін ескерте кеткеніміз жөн
Және де несиеңізді ерте төлеп тастағаныңыз үшін ешқандай айыппұл салынбайды.
Ең бастысы тұрғын үйге қатысты барлық мемлекеттік бағдарламаның игілігін көру үшін атыңызға тіркелген баспана болмауы тиіс
Несие тарихыңыз да барынша таза болуы керек
Өткен жылдың соңынан бері бағдар­лама бойынша «Центркредит», «Еуразия банкі», «АТФ банкі», «RBK», «Халық банкі», «Цесна банк» және «Тұрғын үй құрылыс жинақ банкі» тұрғындарға ипотека бере бастады
Үй алғандардың қатары да көбейе түскені байқалып отыр
Азаматтар осындай жеңілдікпен үй алғысы келсе, аталған банктердің бөлімшелеріне барып, құжат тапсыруларына болады
Өткен жолы Алматы облысы әкімінің қатысуымен жиналыста аталған бағдарлама бойын­ша үй алғандар туралы сөз болды
Олардың тек жаңа үйлерден пәтер сатып алып жатқаны айтылды
Осы тұста бұрынғы салынған үйлерді де осы бағдарлама бойынша сатып алуға болатынын атап өтсек дейміз.
«Жеңілдетілген ипотека бойын­ша халық жаппай үй ала бастаса, сұраныс артып, баға өсіп кетпей ме?» деп алаңдаған азаматтар да көп
Десе де, аталған бағдарламаның тұрғын үйге деген сұранысты арттыруды ынталандырғанымен, үй бағасын негізсіз өсіруге жол бермейтін тетіктері де жетерлік
Қазіргі күндегі тәжірибе бойынша, «7-20-25» бағдарламасы сатылымдағы тұрғын үйдің бағасын қымбаттатып жібергені туралы ақпарат еш жерде тіркелмеген
Керісінше, әр өңірдің жағдайына қарай, мемлекеттік бағдарламаларға сай белгіленген баға өлшемі сол қалыпты деңгейін сақтап тұр.
Қажет АНДАС
Талдықорған
