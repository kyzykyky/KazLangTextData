Алматы қаласы әкімдігінің қоғамдық қабылдауы Open Almaty алаңында «Әлеуметтік медициналық сақтандыру қоры» коммерциялық емес акционерлік қоғамының басқарушы директоры Забира Оразалиева мен «Әлеуметтік медициналық сақтандыру қоры» КЕАҚ Алматы қалалық бөлімшесінің директоры Тілеухан Әбілдаевты арнайы шақырып, кездесу өткізді. 
Оған жұмыс беруші компания өкілдері, жекеменшік емхана мамандары, кәсіпкерлер, бұқаралық ақпарат құралдарының қызмет­керлері және қала тұрғындары қатысып, міндетті әлеуметтік медициналық сақтан­дыру жүйесінің түсініксіз тұстары мен көкейлеріндегі сауалдарына сала мамандары тарапынан жауап алып, өз ой-пікір, ұсыныстарын білдірді.
«Әлеуметтік медициналық сақтандыру қоры» КЕАҚ бүгінгі таңда еліміздегі 1300-ден астам медициналық ұйымдармен, мекемелермен келісімшартқа отырған
Оның ішінде 43%-дан астамы жекеменшік емханалар
Яғни тұрғындардың жекеменшік емханаға деген көзқарасы өзгергендігі байқалады
Осылайша жекеменшік емханалар да медициналық сақтандыру жүйесінің аясында жұмыс жасау­ға ынталы екендігін байқатып отыр
Демек, тұрғындардың келісімшартта жасалған меке­мелердің арасынан өз таңдауын жасап, қажет болған жағдайда емделуіне мүмкіндігі бар.
Алматы қаласында 1 миллион 846 мың адам тұрғылықты жері бойынша өз емханаларында тіркелген
Біздің түсінгеніміз, міндетті әлеуметтік медициналық сақтандыруға тіркелу кезінде арнайы барып тіркелмеген тұрғын міндетті түрде өз емханасында тіркеуде қалады
Емханаға тіркелу науқаны кезінде 65 мың адам өз таңдау құқығын пайдаланып, оның ішінде 57 мың адам қалада орналасқан жекеменшік емхананы таңдаған, яғни 57 мың адам тұрғылықты жеріндегі емханадан басқа емханаға ауысқан деген сөз.
Халыққа қызмет көрсетуді жақсарту мақсатында өткен жылдың соңында мобильдік жүйе қолданысқа енгізілді
Осы жүйе арқылы әрбір тұрғын медициналық қызмет ұсынған жеке дәрігеріне немесе сол мекеменің жұмысына өзінің бағасын бере алады
Бұл баға ай сайын мекемелердің рейтингін белгілегенде міндетті түрде есепке алынады
Болашақта халықтың емханаға тіркелуі, дәрігердің қабыл­дауына жазылуы, т.б
мәселелерді осы мобильдік қосымшалар арқылы іске асыру жос­парланып отыр
Сондай-ақ кез келген тұрғын міндетті әлеуметтік медициналық сақтандыру порталына кіріп, болмаса 1414 телефонына хабарласып, халықтық бақылау тобына өз арыз-шағымын, ұсыныс-пікірін қалдыра алады
Оған міндетті түрде жауап қайтарылады.
Елімізде міндетті әлеуметтік медициналық сақтандыру жүйесін енгізу мерзімі 2020 жылға шегерілгенімен, оған жарна төлеп жатқандар да бар
Бұл сауалға жауап берген мамандар әзірге жарнаның қорға аударыла беретінін, оны пайдалану 2020 жылдан бастау алатынын жеткізді.
2020 жылға дейін кез келген Қазақстан азаматы кепілдендірілген медициналық көмекті республикалық бюджеттің есебінен тегін алады
МӘМС бөлімшелері мен республика­лық, өңірлік комиссия ұйғарымымен бұл өз шешімін тапқан
Жоғарыда 1300-ден астам медициналық мекемемен келісімшарт жа­салғанын айттық
Олардың тізімі Міндетті әлеуметтік медициналық сақтандыру қо­рының, Астана, Алматы қалалары мен өңір­лердегі, жергілікті жерлердегі денсаулық сақтау басқармаларының сайтында жарияланған
Тұрғындар сол жарияланған сайттардан медициналық мекемелердің тізімін бақылай отырып, өздерінің қалаған емханаларында денсаулықтарын түзей алады.
Бағдагүл Балаубаева
