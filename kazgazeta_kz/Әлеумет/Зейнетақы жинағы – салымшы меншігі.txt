Салымшылар арасында арагідік болса да «зейнетақы қорындағы қаража­тым азайып кетіпті» деген алыпқашпа әңгіме тарап жүр
Жалпы «Біздің зей­нетақы жинақтарымыздың жағдайы қандай?» деген сауалға үңіліп көрелік. 
Мамандардың айтуынша, «Біріншіден, зейнетақы жинақтары – салымшының меншігі, оның сақталуына мемлекет кепілдік береді
Оған салымшының еркінен тыс ешкім билік жүргізе ­алмайды, яғни үшінші тұлғаларға немесе мақсатқа сай келмейтін басқа да төлемдер жасай алмайды
Екіншіден, жинақ үздіксіз ­инвестицияланады, яғни олар салымшыға «жұмыс істеуде»
ҚР Ұлттық Банкі зейнетақы активтерін инвестициялайды
Зейнетақы ақшаларын инвестициялаудың басты қағидаты – олардың сақталуын қамтамасыз ету, яғни қандай да болмасын бiр себептерге байланысты шығынға ұшырату тәуекелiн ­азайту
Демек, зейнетақы жинақтары тұрақты пайда әкеліп, қамсыз қарттықты қамтамасыз ету үшін көбейіп отыруы тиіс
Үшіншіден, кез келген салымшы БЖЗҚ мобильдік қосымшасы немесе БЖЗҚ сайтын­дағы өзінің жеке кабинеті арқылы өз жинағын бақылай алады».
Сонымен қатар 2019 жылдың қаңтар айынан бастап Қазақстан Республикасының зейнетақы заңнамасына енгізілген өзгерістерге сәйкес міндетті зейнетақы жарналарын есепке алу жөніндегі жеке зейнетақы шоты алғашқы жарна түскен кезде автоматты түрде ашылады
Ескере кететін тұсы, міндетті кәсіптік зейнетақы жарналарын есепке алу бойынша шот ашу үшін БЖЗҚ бөлімшесіне бару қажет, ал ерікті зейнетақы жарналарын есепке алу бойынша шот бөлімшеде де, сондай-ақ (егер шот өз пайдасына ашылатын болса) ЭЦҚ көмегімен Қордың сайтынан онлайн ашуға болады
Әрі ерікті зейнетақы жарналарын Kaspi.kz қосымшасы арқылы комиссия­сыз толықтыруға мүмкіндік бар.
Б.МҰРАТҚЫЗЫ
