Доғдыргүл МОЛДАХАЛЫҚОВА,
Алматы облыстық мәслихатының депутаты, 
 Жамбыл аудандық ауруханасының бас дәрігері
Мемлекет басшысы алға тартқан әрбір бағдарлама халық игілігіне арналған
Елбасы өз мақаласында бүгінге дейін елімізде саяси реформа, экономикалық даму мен өркендеу мәселесі айтылғанын, ендігі уақытта солардың негізгі ұстанымы – рух тақырыбын көтеру керектігін айтады.
Көптеген ұлт осындай ұстанымның жоқтығынан талай келеңсіз оқиғаларға тап болғанын тарихтан жақсы білеміз
Осындай мәселелердің алдын алу мақсатында Ұлт Көшбасшысы барлық қазақстандықтарға рухани жаңғырудың даңғыл жолын көрсетіп отыр
Сондықтан Президентіміз айтқандай, рухани мәселелер бәрінен ең бірінші орында тұруы тиіс
Ұлттық рух – ұлттың өмір сүруі мен дамуындағы рухани тірек
Ұлтты алға қарай жетелейтін, күш-қуатын сәулелендіретін қозғаушы күш әрбіріміздің жүрегімізден орын алуы керек
Ғылым мен біліммен сабақтасқан тектілік пен кемелді кісілік, асқақ тұратын ұлттық рух өздігінен пайда болмайды
Оны, әсіресе жастарымыздың бойына тағылымды тәрбиені сіңіре алмасақ, елдігімізге сын болмақ
«Ертеңін ойлаған ел азбайды» деген дана халқымыз
Тек өз ұлтын сүйе білген терең ойлы, текті ұрпақ қана тұтас ұлт рухын жоғары көтеруге өзіндік үлесін қоса алады.
Мақалада көтерілген латын әліпбиіне көшу туралы ой да елді жаңа өзгерістер белесі мен жаңғыруға бастары анық
Президентіміз Н.Ә.Назарбаев 2012 жылы желтоқсан айында жариялаған «Қазақстан-2050» Стратегиясында» латын әліпбиіне көшу туралы айтқан болатын
Міне, енді бұл игі іс те басталып кетті
Дүйім жұрт жаңа әліпби арқылы әлемдік өзгерістер көшіне, биік белесіне еркін араласады деп сеніммен айта аламын
Бұл бағытта арнайы бағдарламалар, әдістеме, әліпбидің өзіндік стандарты әзірленіп, көптеген келелі мәселелер шешіледі деп ойлаймын
Елбасының латын әліпбиіне көшу туралы ізгі бастамасын толықтай қолдаймын.
