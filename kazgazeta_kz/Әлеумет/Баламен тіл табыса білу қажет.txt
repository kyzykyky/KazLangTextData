ХХІ ғасырда өзге де ғылым салаларымен қатар адам жанын зерттейтін психология ғылымы да қарқынды түрде дамып келеді
Бүгінгі таңда аталған саланың дамуына көптеген жағдайлар әсер етуде
Үлкен адамдардың, әсіресе жас балалардың өзіне-өзі қол жұмсауының себеп-салдары да психолог мамандардың назарын аударып отыр.
Мәселен, соңғы кездері әлеуметтік желілерде өзіне-өзі қол жұмсауға итермелейтін ойындар туралы мәліметтер көбейіп кетті
Психологтардың айтуынша, жасөспірімдер арасындағы өзіне-өзі қол жұмсаудың негізгі себебі – жалғыздық
Әр ата-ана баласының жанына үңілсе, «Менің кінәм қай жерде?» деп баласын ашық әңгімеге шақырса, ешқандай ойын бізге қауіп төндірмейтін еді
Суицидке апаратын жол өте көп, ал желіде тараған ойындар – ол себеп қана
Бұл орайда айтатын ақыл-кеңесіміз: әке-шеше баласына жақсы көретінін айтып жасөспірімдермен ашық сөйлесу керек
Балаңызға: «Сен қателесіпсің, біз сенің қатеңді кешіреміз, бізге сенгенің үшін рақмет» дей отырып, олардың бойы­на сенімділік қасиеттерін қалыптастырасыз
Әкесінен қорқып, шешесінен жасқанып, досынан ұялып ішкі сырын айтатын адам таппаған жеткіншек «бар мәселем өліп қалсам шешіледі» деп ойлап, өз-өзіне қол жұмсайды.
Ересек адам үшін ұсақ-түйек болып көрінетін мәселе бала үшін шешімі табылмайтын, кешірілмейтін қателік болып көрінуі мүмкін
Баланың ойын түсіну үшін өзіміздің бала кезімізді ойға түсірсек жеткілікті
Үмітсіздік
«Мен бұл өмірде ешкімге керек емеспін, мені ешкім жақсы көрмейді, бәрі мені кінәлайды»
Егер осы сөздерді балаңыздан естісеңіз, дабыл қағыңыз
Бала өзінің болашағын көріп тұрған жоқ
«Мен бақытсызбын» деген ой жанын жегідей жеп, ертеңгі күніне үмітсіз қараған бала суицидке бір табан жақындайды
Ата-ананың абайсызда айтқан ауыр сөздері де жеткіншек санасына теріс әсер етуі мүмкін.
Бала дегеніміз болашақ тұлға
Ал ғалымдар тұлғаны дамытудың бірнеше қырларын атап өтеді
Әлеуметтік-психологиялық аспектісі, яғни ол өз кезегінде екі факторға байланысты болады: баланың танымы мен мінез-құлқына қажетті белгілі тәрбие жүйесі, бағалы құндылықтар, түсініктер мен ұстанымдардың мақсаты, қоғамдық әсері; адамның өмір жағдайын, оның іс-әрекеттегі жеке стилін, тұлға аралық қарым-қатынасты анықтайтын тұлғаның дамуы
Психологиялық аспектісі – тұлғаның танымдық үрдістерінің жеке ерекшеліктерін қамтиды: есте сақтау, ойлау мен сөйлеу, тағы сол сияқты мінез-құлықтарын қарастырады
Аспект тұлғаның ерекшеліктері мен қабілетінің психофизиологиялық дәрежесі негізінде нақтыланады.
Ең бастысы, әрбір ата-ана баланың жас ерекшелігіндегі өзгерістерге дер кезінде назар аударып, онымен тіл табыса білуі қажет
Өйткені әр баланың өз ішкі дүниесі бар
Ондағы күйзелістер мен дағдарыстарды да уақытылы сезіп, біліп отырған абзал
Балаға жиі көңіл бөліп, оның өз тілінде сөйлесіп, ұғыныса білудің маңызы зор.
Гүлжанар КӘКІМЖАНҚЫЗЫ,
психология ғылымының кандидаты, доцент
Семей
