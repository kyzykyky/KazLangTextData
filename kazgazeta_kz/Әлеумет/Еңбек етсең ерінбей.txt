Алматы облысы Райымбек ауданының орталығы Нарынқол ауылында «Ақиқат» атты аяқкиім шығаратын цех жұмыс істейді
Оның иесі – Орынгүл Баратжан атты еңбекқор жан
1999 жылы Қытай жерінен атамекенімізді аңсап келген етікші алғашында аудан аумағындағы Тегістік ауылында тұрыпты.
– Ол жерде жағдайымыз қиындау болып кетті
Сосын На­рынқол ауылына көшіп кел­дік
Аудандық жұмыспен қамту орталығына тіркелдім
Кәсіпкерлік курсында оқыдым
Содан кейін арнайы жобам бойын­ша облыс әкімінің грантын ұтып алдым, – дейді Орынгүл өмір жолынан сыр тарқатып.
Бір миллион теңге грант ұтып алған соң кәсіпкер қосымша қаражат қосып, Кореядан бір тігін машинасын сатып алыпты
Содан кейін аяқкиім тігуді үйрене бастаған
Алғаш аяққа ыңғайлы мәсі тіккен
Қарымы мен қабілетінің, ізденісті еңбе­гінің арқасында аяқкиім тігетін жағдайға жетіпті
Қазір Орынгүл Баратжан балалардың, ере­сек­тердің аяқкиіміндерін тіге береді
Әйелдер мен ерлерге екі бөлек аяқкиім дайындайды.
Кәсіпкер әйел Нарынқол ауылының орталығынан үй сатып алған
Соның алдындағы жаздық мекенжайды аяқкиім шығаратын цехқа айналдырыпты
Алғашында жұқа материалдан үлгісін жасап алып, содан кейін былғарыға көшкен
Осынау игілікті іске үйретіп алған белді көмекшілері бар
Атап айтқанда, ағасы Серікжан Баратжанұлы, жұбайы Саят Байбалаев аяқкиім жасауға қажетті жұмыстың бәрін меңгеріп алған
Ең бастысы, аталған цех күні-түні екі ауысыммен жұмыс істейді.
– Аяқкиімге қажетті материалдарды, табан мен былғары, жіпті Ресейден, Түркиядан аламыз
Германияның желімі өте мықты
Менің басты арманым – аяқкиімнің табанын жасайтын аппаратқа қол жеткізу
Цех жұмысын ұлғайту
10 тігін машинам болса, 30 адамды жұмыспен қамтыр едім
Сол кезде күніне 100 аяқкиім шығаратын мүмкіндігіміз болады, – дейді шебер қолды жан.
Орынгүл Баратжан – ауылдағы өнегелі отбасыларының отанасы
Шаңырағында Ақиқат, Инабат, Абай, Ақерке атты ұлдары айналысқанына 7 жыл болыпты
Жаздық, қыстық аяқкиімдер де шығарады
Табаны ұлтаннан жасалған, былғарыдан әзірленген аяқкиімдердің бір жылдық сапалық өтінімі бар
5-6 жыл киіс береді
Сол үшін де Орынгүлдің аяқкиім тігіп, шығаратын цехына сұраныс көп
Жылына мың аяқкиім шыға­рылады
Бұл аяқкиімге деген сұраныстың барын білдіреді.
– Жеңілдетілген несиемен 30-40 миллион теңгеге қол жеткізсем, аяқкиім тігетін цех жұмысын дамытар едім, – дейді Орынгүл алдағы мақсаты туралы әңгімелеп
Қалай десек те, шалғай аудандағы сапалы аяқкиім шығаратын цех жұмысына қолдау мен қамқорлық керек-ақ
Өйткені жасаған аяқкиімдері бірден-ақ көз тартатын, көп жыл киіс беретін цех көпшілікке қызмет жасап келеді.
Республикамызда дәл осындай аяқкиім жасаумен айналысатын оннан аса шебер бар екен
Түрлі өлшемдегі аяқкиімді жобалаумен, тігумен және шығарумен айналысатын цех жұмысы адам қызығарлық
Біз Орынгүл бас­таған шебер қолды жандардың істеріне жылы ние­тімізді білдіріп аттандық.
Қанат БІРЖАНСАЛ
Алматы облысы
