Елбасы Нұрсұлтан Назарбаевтың «Қазақстан – 2050» Стратегиясы – қалыптасқан мемлекеттің жаңа саяси бағыты» атты Жолдауында әлеуметтік саясаттың маңызды құрамдас бөлігі ретінде ана мен баланы қорғау мәселесі де айтылды. 
Қазақстан Республикасының неке-отбасы заңнамасының не­гіз­де­рі бо­­йынша отбасы, ана, әке және бала мем­лекет қорғауында болады
Ер­кек пен әйелдің некелік (ерлі-зайып­ты­лық) одағының еріктілігі,
ерлі-за­йып­ты­лар құқықтарының теңдігі, от­­басы ісіне кімнің болса да өз бетінше ара­ла­суына жол берілмеу, отбасы ішіндегі мәсе­лелерді өзара келісім арқылы шешу туралы айтылған
Сондай-ақ балалар отба­сында тәрбиеленуіне басымдық беріл­ген
Олардың өсіп-жетілуі мен әл-ауқатты болуына қамқорлық жасау керек
Отбасының кәмелетке толмаған, қарт және еңбекке қабілетсіз мүшелерінің құқықтары мен мүдделері басымдықпен қорғалуы тиіс
Сонымен қатар отбасы мүшелері өз құ­қықтарын кедергісіз жүзеге асырып, осы құқықтарды сот арқылы қор­ғауы­на мүмкіндіктері бар
«Неке және отбасы» туралы Кодексі отбасының бар­лық мүшелерінің салауат­ты өмір салтын қолдау қағидаттарына негізделеді.
Діни жоралар мен рәсімдер бойынша қиылған неке тіркеуші органдарда тіркел­ген не­кеге теңестірілмейді және тиісті құқық­тық салдарлар тудырмайды, тек мемлекеттік органдар қиған неке ғана заңды деп таныла­ды.
Еркек пен әйелдің, сондай-ақ бір жыныстағы адамдардың шын мәнінде бірге тұруы неке деп танылмайды.
Некеге отыру кезінде және отбасылық қатынастарда шығу тегi, әлеуметтiк, лауазымдық және мүлiктiк жағдайы, нәсiлі, ұлты, тiлі, діни көзқарасы немесе кез келген өзге де мән-жайлар бойынша азаматтардың құқықтарын шектеудің кез келген нысандарына тыйым салынады.
Азаматтардың неке, отбасы қатынас­тарындағы құқықтары тек заң негізінде және бұл тек конституциялық құрылысты қорғау, қоғамдық тәртiптi, адамның құқықтары мен бостандықтарын, халықтың денсаулығы мен адамгершілік құндылықтарын қорғау мақсатында қаншалықты қажет болса, сол шамада шектелуi мүмкін.
 Н.БЕЙІСОВА,
Ақтөбе облыстық Әділет департаментінің азаматтық хал актілерін тіркеу және апостилдеу жұмысын ұйымдастыру бөлімінің бастығы
