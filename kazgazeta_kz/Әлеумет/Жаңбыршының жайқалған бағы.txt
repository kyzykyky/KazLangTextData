Маңғыстау облысының Қарақия ауданы қай жағынан болса да қарыштап дамып келе жатқан іргелі ауданның бірі
Аудан орталығы Құрық селосынан жиырма бес шақырым қашықтықтағы Қызылқұм жерінде «Жаңбыршы» шаруа қожалығы 2005 жылы шаңырақ көтерген екен
Шаруа қожалығының басшысы Жалмұрат Төлеген о бастан көлік саласының маманы
«Адам баласы бар кезде, ауыл шаруашылығы өніміне деген сұраныс ешқашан бәсеңсімейді
Әкеміз Маңғыстауды игерушілердің қатарында алғашқылардың бірі болып Кең Жылойдан келген екен
Жалпы мұнайшылық ата кәсібіміз
Адам баласы маңдайыма жазылғаны осы екен деп, өмір бойы бір терінің пұшпағын илей бермеуі керек
Заман ағымын ескеріп, қимылдаған жөн. 
Осындай мақсаттан барып, шаруа қожалығын ашуға тура келді
Бірнеше жыл бұрын біздің өлкеде айдауда болған Т.Г.Шевченконың Маңғыстау даласында бақ өсіргені туралы мақала оқығаным бар еді
Соны еске алып, диқаншылық кәсіпте бағымызды неге сынап көрмеске, Маңғыстау халқы неге тек қана мұнайшы мамандығын игеруі керек деген ой маза бермеді
Содан нар тәуекел деп бастап кеттік
Егін шаруашылығымен айналысатындар үшін су көзі міндетті түрде болуы керек
Кезінде мұнайшылар тресінің қатарында жерасты суын іздейтін экспедиция осы Құрықта орналасыпты
Солар Қызылқұмның астында жерасты су көздері бар екенін анықтаған ғой
Міне, керегемізді кергенімізге де он екі жылдай мерзім болды
Алқапқа көкөніс дақылдарын егеміз
Мұның сыртында алма, алмұрт, өрік, жүзім секілді жемістер де бар
Ресейдің Төменгі Еділ ғылыми-зерттеу институтымен келісім шартқа отырдық
Нәтижесінде ресейлік әріптестеріміз жеміс ағаштарының шыбықтарын отырғызуға көмек қолдарын созып келеді
2,5 гектар алқапқа 2 жылыжай салдық
Оның көлемі – 10 мың шаршы метр
Осы шаруашылықта 9 адам тұрақты жұмыспен қамтамасыз етілген
Өнімдерімізді іргедегі Құрыққа, Ақтау қаласының базарларына апарып, тапсырамыз
Сапалы, дәмді, бағасы тұрақты жергілікті өнімге деген сұраныс қашанда жоғары
Қазір ғаламтордың қарыштап дамыған мезгілі
Мұны айтып отырған себебім, егін шаруашылығы мен үшін тың сала
Білмегенімізді дереу ғаламтордан қарай қоямыз
Қазір тың мүмкіншіліктер кезеңі деп ойлаймын
Адам жалқауланбай, өзінің идеясын орнықты түрде жүзеге асыра білсе – нәтижеге жетуге болады
Тек кездескен қиыншылықтарға бола жігерсіздік танытпасаң болғаны
Осы жылдар аралығында еңбегім лайықты түрде бағаланды деп айта аламын
Мәселен, 2008 жылы «Маңғыстау облысының жыл кәсіпкері» атағына ие болдым
Басқа да марапаттарым жеткілікті
Ең бастысы – бала-шағам аман
Өзім үнемі айналысатын сүйікті ісім бар
Ол шаруамның көпшіліктің бір пайдасына жарап жатқанын сезіну – маған айрықша күш-қуат береді» дейді «Жаңбыршы» шаруа қожалығының басшысы Жалмұрат Базарғалиұлы

Бүгіндері Қарақия ауданы ауылшаруашылық саласы, оның ішінде егін, мал және балық өнер­кәсібі сияқты үш бағытта дамуда
Жылдан-жылға бұл маңызды саланы одан әрі дамыту мақсатында қолдау күшейіп, ­ша­руашылықтардың бәсекеге қа­білеттілігі арта түсуде екен
Аудан әкімі Әділбек Дауылбаевтың айтуын­ша бүгінде аудан бойынша 385 шаруа қожалығы тіркелген, оның 28-і егінмен, ал қалғандары мал шаруашылығымен айналысады
Егін шаруашылығымен айналысатын жеке кәсіпкерлер өлкенің қатал табиғатына байланысты су көздерінің тапшылығын ескеріп, тамшылата суару технологиясын кеңінен қолданысқа енгізген
Биыл 278,8 гектар жерге егін егілді, оның 264,8 гектары немесе 95 пайы­зы әлгі тамшылата суару әдісі арқылы іске асқан.
Қалай болғанда да, Маңғыстау секілді қатал климатта егін шаруашылығымен айналысу – үлкен жігер мен білімді, тіпті белгілі бір деңгейде нар тәуекелді де қажет етеді
Өндірістің негізгі саласы – мұнай өндірісіне арқа сүйеп, тек сол салада ғана жұмыс жасауды мақсат тұтпай, ебін таба білсе, егін шаруашылығымен де айналысып, көл-көсір пайдаға кенелуге болатынына «Жаңбыршы» шаруа қожалығына барған кезде көзіміз жете түсті.
Кенжебек Тұманбайұлы
Маңғыстау облысы
