Ағымдағы жылы Атырау облысы бойынша Кедендік бақылау департаментінде «Қазақстан Республикасында тілдерді дамыту мен қолданудың 2011-2020 жылдарға арналған мемлекеттік бағдарламасын» іске асыруға байланысты 2014-2016 жылдарға арналған іс-шаралар жоспары бекітілген болатын
Жоспарда белгіленген міндеттер мен іс-шараларды жүзеге асыру бойынша Атырау облысы бойынша Кедендік бақылау департаментінің Кедендік кірістер басқармасында аталған жоспарды іске асыруға бағытталған жұмыстар қолға алынды. 
Департамент тарапынан бекітілген жоспардың алғашқы тарауы «Қазақстанның болашағы – қазақ тілінде» деп аталады
Бұл тарауды іске асыру бағытында басқармада қызмет атқаратын мамандар өз отбасыларында қазақша сөйлеуге мән беріп, халқымыздың қазақ тіліндегі нақыл сөздерін, мақал-мәтелдерін білуге, балаларын қазақ тілінің аясында тәрбиелеп, қазақ балабақшасына, қазақ мектебіне беруге міндеттеме алады.
Әр аптаның бірінші күні өтетін жиналыста белгіленген міндеттердің жүзеге асырылу бойынша әрбір қызметкер 5-10 минуттық ақпарат беріп отырады
Сонымен қатар қазақ халқының салт-дәстүрінен, аңшылық, саятшылық, қолөнер кәсіптері туралы, туыстар арасындағы сыйластық әдептері жайында өздерінің оқыған, танып-білген ақпараттарын ор­таға салып бөліседі
Бұл орайда қазақ жерінде болған алғашқы кедендік алымдар, таңбалар, соларға қатысты ұмыт болған сөздер туралы да құнды мәліметтер мен деректер таныстырылады
Мұндай іс-шараның пайдасы мол екені сөзсіз
Өйткені ұжымда қызмет атқаратын мамандарымыз қазақ тілін ғана біліп шықпайды, сонымен бірге тіл арқылы жоғарыда айтқанымыздай салт-дәстүрден, әдет-ғұрыптан хабардар болады
Ал тілді білуге деген құштарлық қызметкердің тарих, мәдениет салалары бойынша өз білімін шыңдауға ынталандырады.
Іс-шаралар жоспарының екінші кезеңі «Өмірімнің өрісі – өз өлкемнің ертеңі» деп аталады
Мұнда еліміздің Тәуелсіздік алған жылдардан бастап қол жеткізген жетістіктері айтылады
Сонымен қатар Атырау өлкесінің дамып, өркендеуіне үлес қосқан, еңбек сіңірген азаматтар, сондай-ақ осы өңірде туып-өсіп еліміздің білім, ғылым, өнер, әдебиет, мәдениет, т.б
салаларында биік белестерді бағындырған ғалымдар, қоғам қайраткерлері, өнер адамдары, ақын-жазушылардың өмір деректерімен таныстыру көзделген
Аудандық, облыстық өлкетану мұражайларын аралап, онда жинақталған тарихи құнды жәдігерлер туралы мәлімет алу, қазіргі заманға сай кәсіби терминдік атаулардың қазақ тіліндегі баламаларын білу де белгіленген
Оларды қызмет аясында рәсімделетін іс қағаздарда, қатынас хаттарда дұрыс қолданып, жаза білу шаралары басқармамыздың күнделікті жұмысында жүзеге асырылып келеді.
Жалпы, мекемедегі мемлекеттік тілдің қолданысы мен дамуы өз дәрежесінде деп сенімді түрде айтуымызға болады
Себебі басқармаға келіп түскен ресми немесе мемлекеттік тілдегі қатынас хаттарға жауап мемлекеттік тілде беріледі
Жыл басынан бері қарай басқармаға Кедендік бақылау комитетінен, әртүрлі құ­зырлы органдардан және т.б
мекемелерден 1019 қатынас хаттар келіп, ол хаттарға жауап мемлекеттік тілде берілсе, департаменттің құрылымдық бөлімшелері арасындағы жазылған 262 кіріс хаттар, 478 шығыс хаттар мемлекеттік тілде қабылданып, жауаптары да тиісінше тек мемлекеттік тілде жазылды
Бұған қоса басқарманың кабинеттері мен дәлізіндегі ақпараттық тақ­талардағы кедендік төлемдер мен салықтарға, кедендік баждарға қатысты бұйрықтар мен нұсқаулар, мөлшерлемелер мен тауарлардың топтастырулары туралы Ережелер, Салық департаментіне тапсырылатын әртүрлі бланкілер мен есеп шоттарын толтыру үлгілері, т.б
құжаттар туралы ақпараттар қазақ тілінде жазылған
Біз мұндай маңызды жұмыстарға әрдайым көңіл бөліп, мемлекеттік тіліміздің тұғырын биік­те­туге әрі қарай да өз үлесімізді қоса беретін боламыз.
Ләззат ЖҰМАШЕВА,
Атырау облысы бойынша Кедендік 
бақылау департаменті Кедендік 
кірістер басқармасының басшысы
Атырау
