Қоршаған ортаны қорғау мәселесіне келетін болсақ, облысымызда атқарылып жатқан жұмыстар аз емес
Өзекті мәселелердің де барын жоққа шығармаймыз
Бүгінгі мақалада ең маңызды деген үш проблемаға тоқталғанды жөн санадық

Өңірдің басты экологиялық мәселесі ретінде «Қошқар-Ата» қалдық қоймасын айтуға болады
Бір кездері мұнда Каспий аймақтық тау-кен металлургия комбинатының үш зауытынан барлығы 105 млн
тоннадан астам қалдықтар жиналған
Өз кезегінде бұл жиынтық белсенділігі 11,2 мың кюри және 51,8 млн
тонна әлсіз радиоактивтік қалдықтың жиналуына әкеп соқты
Ойпаттың оңтүстік бөлігінде арнаулы жоба жасақталмастан 1994 жылға дейін химиялық-гидрометаллургиялық зауыттың қатты радиоактивті қалдықтары көмілген.
Маңғыстау облысының табиғи ресурстар және табиғат пайдалануды реттеу басқармасының басшысы Серік Сағынбаевтың айтуынша, күкірт қыш­қылы зауытының өндірістік қал­дық­тары «Қошқар-Ата» қалдық қойма­сы­ның оңтүстік-шығыс бөлігінде, оның санитарлық аймағы шекарасынан тыс жерде
«Әл-Фараби атындағы Қазақ ұлт­тық университетінің ғалымдары қалдық қоймасының жақын жердегі елді мекендер­дің экожүйесіне әсерін зерттеу мен бақылау жасау мақсатында ғылыми-зерттеу жұмыстарын жүргізген
Яғни бірінші кезекте «Қошқар-Ата» қалдықтар қоймасының жақын аумақтағы экожүйесіне әсері және қалдықтар қоймасының жақын аумақтағы тұрғындардың денсаулығына экологиялы-генетикалық әсерін бағалап көрген
«Зерттеу нәтижелері көрсеткендей, санитарлық аймақ ішінде өмір сүретін ке­мір­гіштердің дезоксирибонуклеиндік қыш­қылы мен хромосомдарына теріс әсері анықталған
Сондай-ақ қоршаған орта­ның қолайсыз факторларының әсеріне және генетикалық (тұқымдық) ауруларға минорлы генотиптерді тасушылар түсуі мүмкін деген болжам жасалып отыр» дейді С.Сағынбаев.
Бұл проблеманы кешенді шешу мақса­тында «Қошқар-Ата» қалдық қоймасын қалпына келтірудің техникалық-экономи­калық негіздемесі және бірінші кезеңінің жұмыс жобасының жобалық сметалық құ­жаттамасы әзірленіп, мемлекеттік сараптаманың оң қорытындысы алынған.
Шөлейттенуге қарсы атқарылған жұ­мыс­тарды да айтып өту қажет
Маңғыстау облысындағы көшпелі құмдармен күрес жұмыстары қалай жүріп жатқандығы әрбір тұрғынды мазалайтындығы сөзсіз
Айта кету керек, өткен ғасырдың екінші жартысынан бастап өңіріміздің қарқынды игерілуі қоршаған ортаға түсетін антропогендік фактордың салмағын еселей түскендігі белгілі
Биологиялық алуан-түрліліктің кемуі соның бір көрінісі
Облысымыздың ірі құм массивтерінің жер асты су көзде­рінің игерілуі, құм массивтерінің қысы-жазы жайылым ретінде пайдаланылуы және жергілікті тұрғындардың орман ресурстарын отын ретінде пайдалануы құм сілемдерінің көшуіне әкелді
Мұндай жағдай Қарақия ауданындағы «Түйесу», Маңғыстау ауданындағы «Бостанқұм» және «Қызылқұм» құм массивтерінде көрініс алды
Аталған құм массивтерінің іргесінде орналасқан Сенек, Ұштаған, Тұщықұдық және Шебір ауылдарының тұрғындары табиғаттың тепе-теңдігінің бұзылуының салдарларының куәсі болды.
2004 жылдан бастап Сенек, 2007 жылдан Ұштаған, 2012 жылдан Тұщықұдық және 2016 жылдан бастап Шебір ауылын көшпелі құмнан қорғау жұмыстары жүргізіліп келеді
Бұл уақыт арасында 2910 гектар жерді алып жатқан аумақ қоршалып, фитомелиорация-механикалық жұмыстар жүргізілді
Нәтижесінде қоршалған аумақ­тың өсімдік жамылғысы толықтай қалпына келді деп қорытындылауға болады.
Елді мекендерді көшпелі құмдардан қорғау жұмыстары алдымен «Түйесу» құм массивінде (Сенек ауылы) 2004 жылдары басталды
2008 жылға дейін жүргізілген жұмыстарды Алматы қаласының география институты атқарды
Аумақтағы 440 гектар жердегі құм қозғалысы тоқтатылды
2009-2013 жылдары аумақта 300 гектар құм тоқтату іс шараларын іске асырды
«Бостанқұм» құм сілемінде (Ұштаған ауылы) 2007-2010 жылдар аралығында ауқымды құм тоқтату шаралары жүзеге асты
Нәтижесінде тұрғылықты жер маңайындағы 530 гектар аумақтық құм массиві тұрақтанды
2011-2013 жылдар аралығында 300 гектар аумақтың құм тоқтату іс шаралары іске асырылды
2011 жылдың аяғында Қызылқұмда (Тұщықұдық ауылы) құм тоқтату жобасы басталды
Жоба 640 гектар жер аумағын қамтиды
2011-2013 жылдар аралығында 300 гектар аумақта Тұщықұдық елді мекенін көшпелі құмнан қорғау жұмыстары дер кезінде шешімін тапты
2016 жылы құм тоқтату жұмыстары Маңғыстау ауданының Шебір ауылында басталып, жалғасын табуда.
Тағы бір өзекті мәселе, Каспий теңі­зінің экологиясын қорғау бойынша атқа­рыл­ған жұмыстар жайы
Теңізде мұнайдың төгiлуінiң алдын алу және оны жою жөнiн­дегi өңірлік жоспары әзірленіп, облыс әкімдігінің қаулысымен бекітілді
Сонымен қатар жер үсті өзен сулары облыс бойын­ша жоқ екені белгілі
Ал облыс аумағы жер асты су ресурстарымен және де Каспий теңізі айдынымен қамтылған.
Маңғыстау облысының табиғи ресурс­тар және табиғат ресурстарын пайдалануды реттеу басқармасы Каспий теңізінің Маңғыстау бөлігін қорғау аясында біршама жұмыстар атқарды
Атап айтқанда, 1399,5 қашықтықты құрайтын Түрікменстан шекарасынан Атырау облысының шекарасына дейін су қорғау аймақтары мен белдеулері орналастырылды
Жыл сайын Экологиялық зерттеу зертханасы Маңғыстау облысының теңіз портының және де мұнай кен орындарының Каспий теңізінің жағалауларына техногенді әсерлерін кешенді зерттеу жұмыстарын жүргізеді
Осы жыл аясында Экологиялық зерттеу зертханасы Гидробиология бөлімімен толысып Каспий теңізінің гидрофлора және гидрофауна жағдайын зерттеуге мүмкіндік алды
Зерттеу жұмыс­та­рының қорытынды есебі экология департаменті, геология және жер қойнауын пайдалану инспекциясы және де мамандандырылған табиғатты қорғау прокуратурасына анықталған экологиялық бұзушылықтарды жоюға шара қолдануға жіберіліп отырады.
Әрине, экологиялық ахуалды жақсар­туға құзырлы органдар барын салуда
Десе де, қоршаған ортаны қорғау мәселелері жергілікті немесе республикалық бюджеттен қыруар қаржыны жұмсау арқылы шешіле бермейтіні айдан анық
Бұл іске көп болып атсалысу қажет.
Нұрбол Оқуов,
ҚР Журналистер одағының мүшесі
Маңғыстау облысы
