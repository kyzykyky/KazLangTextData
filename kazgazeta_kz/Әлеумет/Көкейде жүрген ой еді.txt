«Ана тілі» газетінің 30 қараша 2017 жылы жарық көрген №48 санында журналист Абылайхан Жұмашевтың ««Google аудармашы» мәтінді қалай тәржімалап жүр?» атты мақаласы жарық көрген болатын
Мәселе дұрыс әрі уақытылы көтерілген деп ойлаймын. 
Автор бұл еңбегінде заман ағымына сай лайықталып жасалған ғаламтордағы жедел аударма жөнінде жан-жақты талдап жазған екен
Әсіресе қазақша-орысша, орысша-қазақша аударатын «Google аудармашы» бағдарламасының жұмысына тоқталыпты
Аталған мақалға орай мен де өз пікірімді білдіруді жөн санадым.
Біз оқушы кезімізде ағылшын тілінен берілген мәтіндерді қазақша-ағылшынша «Dictionary» сөздік кітабынан әріптеп, парақтап отырып іздейтін едік
Сөзбе-сөз аударамыз да, оны мағынасына қарай біріктіретінбіз
Ал қазіргі таңда оқушылар мен студенттер арасында «Google аудармашы» бағдарламасын қолдану кең таралған
Берілген мәтінді «Google аудармашыға» салады да лезде қазақшаға аударып алады
Бұл техниканың жетілгендігін аңғартады.
«Google аудармашының» ең тиімді тұстарын айтар болсақ, алдымен уақытыңды үнемдейсің
Бар болғаны қолыңда ұялы телефоның болса жетіп жатыр
Ал кемшін тұсы бағдарлама кейбір қазақша сөздерді қате аударады
Біз күнделікті өмірде ондай мәтіннің талайын көріп жүрміз
«Google аудармашыда» жұмыс істейтін тәжірибелі мамандар алдағы уақытта қазақ тіліндегі сөздерді тәржімалағанда қателікке бой алдырмай, әр сөзді халыққа түсінікті тілде аударады деген үміттеміз.
Ал көшеде ілінген жарнамалардағы қателіктерге келер болсақ әріптер мен сөздердегі олқылықтарды көріп тіптен налыйсың
Филологтар үшін бұл үстіртін қарай салатын мәселе емес
Қазіргі таңда бізде жоғары оқу орындарында «нормативті қазақ тілі» сабағында студенттерге жарнамадағы қателіктерді іздеп табуға арнайы тапсырмалар беріледі
Сол тапсырманы орындау барысында өрескел қателерді көріп таңғаласың
Мысалға айтар болсақ, кейбір еңбектердің сыртына «қазақша жұмыс» деп жазылады да астына орысша хабарландыру жазып қояды
Оны қойшы, қазақша «Асанәлі» деген адам атын «Асанали» деп жазып қоятындарды көргенде «халықтың осыншалық сауат­сыз болып бара жатқаны ма?» деген ойда қаласың
«Білгенім бір тоғыз, білмегенім тоқсан тоғыз» демекші мақаладан бұрын-соңды естімеген жайттармен танысып, көкейіме көп дүниені түйдім.
Бибігүл ЖЫЛГЕЛДІ
