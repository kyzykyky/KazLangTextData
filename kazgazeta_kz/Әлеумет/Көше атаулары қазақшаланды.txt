«Ана тілінің» биылғы 17 наурыздағы нөмірінде «Кеңестік атаулардан қашан арыламыз?» деген мақала жарияланған болатын
Онда еліміздің Тәуелсіздігіне ширек ғасыр асса да Қордай ауданындағы үлкен елді мекендердің  бірі – ­Масаншы аулындағы жетпіс көшенің тең жартысына жуығының атаулары кешегі кеңестік кезеңнен бері мұрты бұзылмаған күйі тұрғаны айтылған.
Оның ішінде күні өткен тоталитарлық жүйеден қалған, Қазан төңкерісі мен азамат соғысы жылдарында көптеген алаш зиялылары мен халықтың бас көтерер тұрғаларының жазықсыз репрессиялануына себепкер болған кеңес қолбасшылары мен мемлекет қайраткерлерінің есімдері әспеттеліп отырғанын жазғанбыз.
Өткен аптада «Қазақстан Республикасындағы жергілікті мемлекеттік басқару және өзін-өзі басқару туралы», «Қазақстан Республикасының әкімшілік-аумақтық құрылысы туралы» ҚР Заңдарының талаптарына сәйкес Жамбыл облысы әкімдігі жанындағы ономастикалық комиссияның 2017 жылғы 29 наурыздығы қорытындысы негізінде және тиісті аумақ тұрғындарының пікірін ескере отырып Масаншы ауылдық округінің әкімі Яргубе ­Искаков қол қойған шешіммен жиырма төрт көшенің ескірген атаулары еліміздің бүгінгі саяси ұстанымына сай мәнді атаулармен алмастырылды
Атап айтқанда, «70 лет Октября» көшесі – Ақ Орда, «Ленин» – Мәңгілік ел, «Дзержинский» – Сайран, «Жданов» – Ақжайлау, «Ворошилов» – Сарыарқа, «Фрунзе» – Ақмешіт, «Калинин» – Алатау, «Куйбышев» – Байқоңыр, «Фурманов» – ­Медеу, «Чапаев» – Меркі, «Коммунистический» – Ақсай, «Коминтерн» – Ақтерек, т
б
болып өзгертілді.
Құрманбек ӘЛІМЖАН
Жамбыл облысы
