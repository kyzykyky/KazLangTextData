Астана қаласындағы №61 орта мектебі биылғы 2017 жылғы оқу жылында да жақсы нәтижелерге қол жеткізіп отыр
Ең бастысы, оқу үлгерімі мен тәлім-тәрбие мәселесі өзгелерге үлгі боларлықтай-ақ.
Аталған мектептің пайдалануға берілгеніне келесі 2018 жылы тура 10 жыл толады
Он жылдық тойды мектеп ұжымы лайықты тартулармен қарсы алуды ерте қолға алған
Оның нәтижесі қазірдің өзінде көрінуде
Мектептегі қол жеткен қандай бір көрсеткіш ол, сөз жоқ, ұйымшылдық пен ынтымақтың, бірліктің жемісі екені сөзсіз
Аталған оқу орнында да үлгілі істер жеткілікті
Мектептегі оқу мен тәрбие жұмыстары жақсы жолға қойылған
Ата-аналар мен ұстаздар арасындағы байланыс берік
Мұнда түрлі үйірмелер тұрақты жұмыс істейді
Соның нәтижесінде өнер мен спортқа бейімі бар жастар жетерлік
Республикалық мектеп оқушыларының байқауында «Сезім» би тобы бірнеше рет жеңімпаз атанды
Домбыра оркестрінің күмбірлете төккен күйіне тыңдаушылар тәнті болады
Ал спорттағы жетістіктер ол енді өз алдына бөлек бір әңгіме етуге тұрарлық
Мектептегі игілікті істерді ұйымдастыруда, оны демеп,қолдауда осындағы 120-ға жуық ұстазға он жылдан бері тұрақты басшылық жасап келе жатқан тәжірибелі басшы,шебер ұйымдастырушы,өз ісінің маманы, мектеп директоры Кенжесары Жанғазақованың еңбегі ерекше
Оған ұстаздардың да,ата-аналардың да айтар алғысы мол
Мектепте көпшіліктің құрметіне бөленген ұстаздар жетерлік
Солардың бірі бастауыш сынып оқытушысы Сейдахметова Равиля Қадырқызы
Оның алдынан білім алған жеткіншектер үнемі озаттар қатарынан көрінеді
Бастауыш сыныптан тиянақты білім алған оқушылар әрі қарай да жақсы оқып кетеді екен
Үлгілі ұстаз Равиля Қадырқызынан білім алған екі немерем Баубек пен Ділназ осы мектептегі үздік оқушылардың қатарында келеді
Біреуі күреске,біреуі биге қатысады
Сабақтары жақсы
Бұл әрине ұстаздардың еңбегінің нәтижесі
Әрине, осындағы үлгілі тәртіп, тәлімді тәрбие мен сапалы білім беруде ұстаздардың алдына жауапты міндеттерді жүктеп,оны олардың ойдағыдай орындап шығуына бар қажыр-қайраты мен тәжірибесін жұмсап келе жатқан мектеп директоры Кенжесары Әпсейітқызы елдің алғысына, ұжымның құрметіне бөленген жан.Ұйымшыл ұжымның қол жеткізген жаңа жетістіктері жалғаса берсін дейміз.
Батырбек Мырзабеков
Астана
