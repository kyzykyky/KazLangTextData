Жуырда Балаларды қорғау күніне орай сыйлыққа ойыншық іздедік.  Алматының cауда-саттық базарларын біраз аралап, көздің жауын алатын ойыншықтар әлеміне еніп кеттік
Қызылды-жасылды ойыншықтардың түр-түрінен көз тұнады, бірақ арасында, өкінішке қарай, ұлттық нақыштағы ойыншықтар жоқ болып шықты…
Қазір қаланың да, ауыл­­дың да баласы теледидар алдына телміріп, телефонға шұқшиятын заман болып тұр
Дегенмен, бала­ның көңілін көтеріп, назарын ­ау­даратын дүние ойыншық екені ай­дан анық
Бүлдіршіндердің ­қо­лын­­­дағы ойыншықтар негізінен көгілдір жәшіктегі мультфильм­дер кейіпкерлері
Сатушылардың айтуын­ша, «Спанч боб», «Монстр Хайн», «Бэтман», «Чебурашка», «Бен Тен», «Тобот», «Человек Паук» сияқты мульткейіпкерлер көбірек сұранысқа ие екен
«Қытайдан келсе де, бағасы қолайлы деп ойлаймын
Көп ата-ана осы ойыншықтарды алады
Бағалары 1000 теңгеден бастап, көлеміне қарай 5, 10, 15, 20 мың деген сияқты кө­теріле береді» дейді ойыншық сатушы Дильбара Бөрібаева.
Бейне бір шетелдік ойыншық шығарушылар баланың психологиясын жақсылап зерттеп алған ба дерсіз
«Бала қызығып қарайтын мульт­фильм кейіпкерлерінен ойыншық жасау – бұл психологиялық соққы
Бала өзінің сүйікті кейіпкерін көр­генде оны ата-анасына алдыртпай қоймайды
Мультфильмдерді бала тұрмақ, үлкендердің өзі қарайды
Өйткені олар әр кейіпкерді ойната алады
Жасандылық болмайды
Міне, осының нәтижесінде үлкен бір саясатты іске асырып отыр» дейді мамандар.
Ал қарабазардағы сөрелерден қазақ ертегілерінің кейіпкерлерін кездестіре алмадық
Нарықта Тазша бала, Қожанасыр, Алдар көсе сияқты қазақ ертегілерінің кейіпкерлері неге жоқ деген сауал кө­кейімізді мазалай берді
Соларды ойыншық түрінде шы­ғаратын отандық кәсіпкерлеріміз қайда? Бұл сұрақты еліміздегі «Жеті ойыншық» жобасының авторы Сәкен Болысовқа қойдық.
Ағаштан ойып ойыншық жасап жүрген бұл азамат бүгінде мемле­кеттік балабақшалардан тапсырыс алады екен
Баланың ой-өрісін дамытуға әсері бар түрлі ойындарды ұйымдастыратын арнайы бөлмені жасақтаумен айналысады
«Отандық ойыншықтарға сұраныс бар
Алайда бәсекелестік жоқ
Меніңше, қазақ ертегілерінің кейіпкерлерінің ойын­шығын өндіру үшін, олардың анимациясын жасап, мультфильмін ұсы­нуымыз керек
Балалардың қызығу­шылығын сонда ғана арттыра аламыз» дейді Сәкен Болысов.
Шындығында, қазақ ертегілері­нің кейіпкерлерін бейнелеген ойыншықтар жоқ емес, бар
Бір кездері осы мақсатпен продюсер Қыдырәлі Болманов ойын­шықтар шығарып, тіпті қазақ тілінде сөйлейтін түрлерін ұсынды
Алайда ол нарыққа кеңінен тарай алмады
Ойыншық өндірісінің өзіндік шығындарының есебінен, белгілі бір орындарда ғана сатылып, бағасына қолы жеткен ата-аналар ғана алып жүргенін байқаймыз.
Төрт баланың анасы Айгерім ­Асаубай қазақ ойыншықтарына қы­­зыққанымен балаларына әпере ал­ма­йтынын айтып қынжылды
Баға­ла­ры тым қымбат болуы себе­бінен қарабазардағы ойыншық­тарға жү­гі­неді екен
«Мен Тазша баламын
Мен Бэтманнан да бұрын бармын» деп сөйлейтін ойыншықтарға бала­ларым да, өзім де қызыққанбыз
Алайда оны базардан таппадық
Ал интернеттен қарасақ тым қымбат екен» дейді Айгерім.
Базар мен дүкен сөрелеріндегі ойыншықтардың басым бөлігі шетел­дік тауарлар екені белгілі
Сату­шы­лардың айтуынша, ойын­шық­тардың көбі Қытай, Ресей, Беларусь елдерінен әкелінеді
Бірақ оның са­пасы мен бала психологиясына әсерін қарап жатқан адам жоқ
Елі­мізде «Ойыншықтардың қауіп­сіздігі» туралы Заң бар
Ал 2011 жылы ойын­шықтарға қатысты педагоги­калық-пси­хологиялық сараптаманың қа­­жет­тілігі алынып тасталғалы нарық тіпті кеңейді
Өйткені базарда ойын­шық саудасы әлдеқашан қызып кеткен.
«Мысалы, менің мына «Халк» пен «Бэтманым» Қытайдан әкелінеді
Оның қалай және неден жасалатынын өзім де білмеймін
Бірақ балалар мұны таласып тұрып алады
Халк 3 мың теңге
Ал Бэтменді мен сізге 2 мыңға бере алам
Негізі оны 3 500 тең­геден сатып жатырмыз» дейді сатушы Нұрхат Нұрланұлы.
Ал қаланың қақ ортасындағы «Балалар әлеміндегі» баға мүлде басқа
Мәселен, «Қарақат» кукласы 5 900 теңге, ал «Ақылды қоян» 11 800 теңге
Осыдан кейін қарапайым ата-ана баласына ойыншық әперуі үшін қайсысын таңдайды? Әрине, арзанына жүгінеді.
Бүгінде отандық ойыншықтарды жасаумен айналысып жүрген жеке кәсіпкерлер жоқ емес
Атап айтсақ, кәсіпкер Ғалымбек Қызыр­бекұлы «Электронды киіз үй», Қанат­хан Әбілғалиұлы мен Жанар Сайлау­бекқызы «Ақылды қоян», «Ақылды қалам» өнімдерін өндіріп отыр
Ал жас та болса қолдан ойыншық жасап, тіпті шетелден тапсырыс қабылдап жүрген Анар Лепесованың да еңбегі ерен.
Дегенмен, бала ойыншығының алғашқы сарапшысы ата-ананың өзі болуы керек
Өйткені бір ойыншық арқылы баланың бүкіл психологиясы мен денсаулығына, тіпті болашағына әсер ететінімізді ұмытпағанымыз абзал
Сондықтан да бұл мәселенің түйінін отандық ойыншықтардың саны мен сапасын арттырып, бағасын қолжетімді етуден бастауымыз керек
Сонда ғана сұраныс пен бәсекелестік болары сөзсіз.
Ақбота ҚУАТОВА
