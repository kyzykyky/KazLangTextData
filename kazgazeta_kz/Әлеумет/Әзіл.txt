Рая Сағиданқызы, хат бөлімі:
Отырғанда тексермей біз онша анық,
Хаттардың халын білер сұрау салып.
Жүзінде жүреді ылғи күлкі үйріліп,
Бар-ау, сірә, біз білмес шынар шабыт.
Бағдагүл Мұратқызы, терімші:
15 жыл «Ана тілден» бағы жанған,
Саусағында әріптің табы қалған.
Коридорда жүреді мақала іздеп,
Тілтақтасын қолына алып алған.
Ләйлә Темірбекқызы, корректор:
Мақаламыз жүйріктей жұтынады,
Кейбір қате сын көзден сытылады.
Қайтейік, қашқанымен сол қателер,
Бәрібір Ләйлә апайға  тұтылады.
Анар Дүйсенбайқызы, тілші:
«Тыным таппай тілім деп» күн-түнімен,
Дейді бізге «мың өліп, мың тірілем».
Қаламызда қаптаған талай қате,
Осы Анардың түзелді «шыр-пырымен».
Динара Серікқызы, тілші(ақпарат) :
Ақпараттың мініп ап арғымағын,
Селт еткеннің газетке салды бәрін.
Қасқайып қарағанда шошытады,
Ішкені-ғой Батыстың бал бұлағын.
Жанар Елдосқызы, тілші:
Бір сұлу қыз газетке келді күзде.
Құдіретін арудың көрдіңіз бе…
Талай жігіт газетке хабарласып,
Талай жігіт оқырман болды бізге.
Айсұлу Дүйсебайқызы, «Ана тілі» қабылдау бөлімі хатшы:
Кезігетін адам көп Айсұлуға
Бақ боларын білмейміз қайсы қуға?
Сұрауы сол кісіден болады әйтеу,
Хат, қағаз, қалам менен қайшының да.
Лунара Қасымханқызы, «Қазақ газеттері» ЖШС, қабылдау бөлімі хатшы:
Бұл қыздың да көп әйтеу «қарсыласы»,
Дегенмен таңғалтады «жан  шыдасы».
«Ілгізбеймін, ілемін» дейді бізге,
«Қазақ газеттерінің» қаршығасы.
Әзілдескен: Біләл ҚУАНЫШ
