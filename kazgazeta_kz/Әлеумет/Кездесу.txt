Соғыс аяқталғаннан кейiн фашистiк Германияда соғыс құмарлық пиғылын (милитеризмiн) жойып демократиялық жолға тезiрек салу үшiн АҚШ, Ұлыбритания, КСРО және Францияның отарлауына байланысты төрт аймаққа бөлiнген болатын
Германия жерiнiң Мекленбург, Бранденбургу, Саксон Анганьд, Саксон және Тюрингия деп аталатын бес өлкесi қараған шығыс аймағында отаршылдық мiндеттi атқару кеңес әскерлерiне жүктелдi
Соған байланысты бiздiң майдандар жеткен шебiнде тұрып қалған болатын
Солар үш жылдан кейiн — 1948 жылы елдегi әскери округтардағы офицерлерiмен ауыстырылмақ болды
«Германияның пәлен қаласына жетiп, ондағы пәлен нөмiрлi полкка барып, пәлен деген офицердi ауыстырасың» деген қағаз бередi округ штабында
Соны ұстап алып сапарға аттанып жүре бересiң
Осындай құжаттарымды алып, 1948 жылдың қазан айының бiр сәттi күнi мен де жүрiп кеттiм «Берлин, қайдасың!» деп.
Мен өзiм соғысты Чехословакияның Треншин деген қаласын азат еткеннен кейiн, 1945-жылдың 28-сәуiрiнде жараланып, соғыс бiткенiн майдан госпиталiнде қарсы алған болатынмын
Герман-кеңес майданының оңтүстiк қанатында соғысып жүрсек те есiмiзден Берлин шығып көрген емес
Өйткенi фашистiк Германия астанасының алынуы соғыстың бiткенi болып саналатын
Бұрын Берлиндi көрмеген қазақпын ғой
Сол Берлинге мiне, мен де жеттiм
Тас-талқаны шығып жатқан алып қалада көз тоқтатар, қызықтырар ештеңе де жоқ екен
Көшелерiн қоқыстан арылтқаннан басқа құрылыс жұмыстары байқалмайды
Өйткенi Германияда фашист үкiметiнiң жойылғаны қашан, ал жаңа үкiметi әлi жоқ
Осы өларада Берлин мен берлиндiктер үшiн небiр жақсылықтарға жол берiлiп, iске асқан болса, соның бәрi бiздiң адамдар қолымен жасалған екен
1945 жылдың мамыр айының 1-i күнi Рейхстаг күмбезiне бiздiң елдiң жеңiс туы желбiредi
9-мамыр күнi «0» сағат 45 минутта Карлхорст сарайында гитлер фашизмiнiң жеңiлгенi жөнiндегi халықаралық құжаттарға қол қойылды
Дәл осы күнi кеңес адамдарының көз алдында 250 мың ғимаратының 200 мыңы, 225 көпiрi қираған, көлiк жолдары, электр станциялары, байланыс жүйелерi, су құбырлары, газ жолдары мен метросы iстен шыққан, көшелерi күл-қоқысқа толған кешегi фашистiк Германияның астанасы Берлин жатты…
Гитлер фашизмi Берлиндi соңғы немiс қалғанша қорғаймыз деп құлшынды
Сондықтан да оның әр ғимараты үшiн қырқысқан соғыс жүрдi
Сонымен бiздiң қолға көшкен аудан адамдарын Кеңес Армиясы майдандары резервiнен асырап жатты
Мысалы, КСРО Мемлекеттiк қорғаныс Комитетi (МҚК) 8-мамырдағы қаулысында қоймаларында тiске басар ештеңе де қалмаған әр тұрғынына күнiне 400-450 грамм нан, 50 грамм жарма, 60 грамм ет, 15 грамм май, 20 грамм қант, ай сайын 20 грамм шай, 50 грамм кофе, ал картоп, көкөнiс, сүт тағамдары, тұз, азық-түлiктiң және басқа түрлерi жергiлiктi орындар тағайындайтын мөлшерде ұсынылуын көрсеткен екен.
МҚК-нiң «Жергiлiктi орындар» дегенi Кеңес Армиясының майдандары
1-шi Белорусь майданының Әскери Кеңесiнiң 11-мамырдағы қаулысы бойынша Берлиннiң әр тұрғынына күнiне нанды 600, картопты 400, жарманы 80, еттi 100 грамға дейiн өсiредi де 15-мамыр мен 15-маусым аралығында 41 мың тонна ұн, 5500 тонна жарма, 6500 тонна ет, 500 тонна май, 400 тонна тұз дайындалып үлгерiледi
МҚК Берлин халқын бес ай бойы азық-түлiкпен қамтамасыз ету үшiн 1-шi және II-шi Белорусь және 1-Украина майдандары қорынан 105 тонна астық, 18 мың тонна ет тағамдары, 6 мың тонна қант босатылуы туралы нұсқау бередi
2 миллионнан астам тұрғынға азық-түлiк карточкасын үлестiредi.
Кеңес армиясының Германиядағы топ штабы қаланың Бюнсдорф деп аталатын оңтүстiк-шығыс жақ шетiндегi ауданда, қоршалған үш-төрт орамдағы үйлерде жұмыс iстейдi екен
Осы жерден тиiстi қағаздарын алғандар тарыдай шашырап жан-жаққа тарап кетiп жатыр… Менiң жолым Дрезденге түстi
1945 жылы 13-14-ақпан түнi Ұлыбритания мен АҚШ-тың 1289 «қанатты қамалы» ұшақтары ұрланып келiп қалаға 600 мыңға жуық бомба тастап қала орталығының тас-талқанын шығарып кеткен екен
Бұл апат жөнiнде бұрын да естiген едiм
Ендi оны көзiммен көрiп тұрмын
Бұрынғы пәленбай қабат ғимараттардан үңiрейген терезелер, үйлердiң бұрыштары ғана қалыпты
Цвингер сарайы, король атқорасы, Фрауенкирхе, Италиян қалашығы деген көз тоқтатар көрiктi құрылыстардың бiрi жоқ
Жермен-жексен
Бұған кере-қар қаланың шет жағындағы соғыс бойы фашизмге қызмет көрсеткен фабрика-зауыттар, әскери тұрақтар аман қалыпты…
1-танк Армиясының штабы Елбаның солтүстiк жағындағы Дрезден бөлiгiне орналасқан екен… Дивизия штабы тұрған Гримма қаласына, одан 20-механикаландырылған полкке орналасқан Вурцян қаласына жеттiм-ау әйтеуiр.
Мен Вурцен қаласына табан тіредім
Осы қалада мен келер-келместен-ақ қызық оқиға орын алды
Мұндай оқиғаға арнап стол жасау Германиядағы офицерлердiң дәстүрiне айналған екен
Жолдас-жораларының ортасында отырғанымда Жарков менен қай жерлiк екенiмдi сұрады
Мен Қазақстан Республикасының Павлодар облысындағы Баянауыл селосының тумасы екенiмдi айтқанымда ерлi-зайыпты Жарковтар әуелi өзара қарасып алды да, содан кейiн ыдыстарын жерге қойып:
— Баянауылда бөренеден салынған екi қабатты ағаш үй бар ма? — деп сұрады Виктор.
Мен ондай үйдiң барын айттым.
— Оны селода кiмнiң үйi дейдi?
— Бұл жағынан хабарым жоқ
Ал бүгiнде ол үйде аудандық пошта бөлiмiнiң жұмыс iстейтiнiн бiлемiн, — деймiн мен.
— Оны Жарковтың үйi дейдi
Мен сол үйде туғанмын, — дедi Виктор.
Мен «Сонда… сонда…» деп кекештенiп қалғанымша Виктордың қонақтарының бiрi: — Сонда не болды өзi? — дедi.
— Исабаев жолдас жалпы Қазақстаннан келген жерлесiм екен десем, екеумiз сонау Азияның бiр шағын елдi мекенiнен екенбiз.
— Мiне, қызықтың көкесi, — дестi отырғандар.
— Қай жылы туғансыз? — дедi қонақтардың бiрi
Мен 1925 жылы Баянауылда туғанымды айтып тоқтағанымша, Виктор өзi сөйлеп кеттi.
— Мен де сол жылы сол селода дүниеге келгенмiн…
Кездесу
Таңғажайып кездесу.
Қалмұқан Исабай
