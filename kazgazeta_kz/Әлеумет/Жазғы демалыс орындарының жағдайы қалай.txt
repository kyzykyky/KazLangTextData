

Қазір жаз айы.
Көп адам осындай уақытта еңбек демалысына шығады
Бұл да жөн шығар
Өйткені бұл маусым бой жазып, еркін тынығуға әбден қолайлы.
Жақсы
Демалған дұрыс делік
Сонда қайда демалуға болады? Шет елдердегі керемет демалыс орындарында ма, әлде өз елімізде, өз жеріміздегі демалыс үйлерінде, санаторийлерде ме? Бұл жерде жұрттың қалауына кесе-көлденең тұру да жөн емес
Қайда демалам дейді – бұл әркімнің өз еркі
Алайда, осылай болғанымен реті келіп тұрғанда өз республикамызда – Қазақстанда да басқаныкінен еш кемдігі жоқ демалыс орындары жеткілікті екенін айта кеткенді парыз санап отырмыз
Ондай жерлермен көпшілік сырттай қанық та
Бурабай, Сарыағаш, Меркі… аттары тіл ұшына орала кеткенде бұл жерлердің елімізге белгілі демалыс аймақтары екенін жақсы сезінеміз.
Құдайға шүкір, біз табиғаты көркем, жанға жайлы әсем жерлерден кенде емеспіз
Жетісу жері, асқар Алтайымыз, Балқаш, Алакөл төңірегі, Баянауыл, Қарқаралы қандай ғажап! Қарасаң көз тояды, көңіл толады.
Қарағанды облысында Приозерск ата­ла­тын қала бар
Кезінде әскери қала атан­ды
Халқы аса көп емес
Осы қала Бал­қаш көлінің жағасында
Кешегі кеңес өкі­меті тұсында Мәскеудің кейбір шенді-шекпенділері жаз кезінде жеті сайын ұшақ­пен ұшып келіп, осы қалада демалады екен
Неге? Ресейде тәуір жерлер құрып қалды ма? Жоқ, жақсы жерлер бар
Алайда, Балқаш көлінің жөні бөлек
Су қандай, ауа, құм қандай… Жетпесіңе, келмесіңе қоймайды.
Алакөліміз қандай! Ауасы шәрбәт, суы бал
Емдік қасиеттері мол.
Өкінішке орай, әлгінде тілге тиек еткен көрікті, көркем жерлерді ұқсату, тиімді пайдалану жағы бізде жетісе бермейді
Алакөлді алайық
Осындағы қызмет көрсету мұнда келушілерді қанағаттандырмайды.
Көл жа­ға­сының өзі сұрықсыз, тартымсыз
Осы төңіректегі үйлердің сыртқы тұрпаттары сиық­сыздығынан көңіл қынжылтады
Та­­мақ­тандыру орындары санитарлық та­лап­тарға сай емес
Тынығушылар көңіл кө­терер мазмұн­ды мәдени шаралармен қамтылмаған.
Жалпы, бізде ішкі туризм мәз емес
Егер осы саланы өркениетті мемлекеттердегідей тиісті деңгейде дамыта алсақ қыруар пайда түсірген болар едік.
Біздегі демалыс орындарына баруға халық аса құлшыныс таныта бермейді
Неге? Бірінші, басты себеп, бағалары тым көтеріңкі
Шарықтап тұр
Қалтаң көтермейді
Күніне 20-30 мың теңге талап ететін демалыс орындары, шипажайлар бар
Бұларға адам жолай ма
Екінші себеп, қызмет көрсету саласы жетілмеген
Оны айтасыз, тіпті тынығушымен қарым-қатынаста қарапайым мәдениеттіліктің, ізеттіктің өзі жетіспей жатады
Тамақты да нәрсіз дайындай саламыз
Дәм ішетін ыдыс-аяқтың тартымдылығына, тазалығына да көңіл бөлмейтініміз бар.
Қазіргі уақыт жарнаманың алшысы оңы­нан түсіп тұрған шақ
Еліміз туристік компаниялардан кенже емес
Бірақ осы компания­лар өзіміздегі демалыс орындарын насихат­­тауға, жарнамалауға құлықсыз
Есесіне де­малу­шыларды шетелдерге сүйреуге ықы­ласты
Бұл да үлкен кемшілік
Біз өзіміздегі бардың қадірін біле алмай жүрміз
Бұл, әрине, өкінішті
Ендігі міндет – елдегі демалыс орындарын ел игілігіне айналдыра білу.
Нұркен Жандәулетұлы
