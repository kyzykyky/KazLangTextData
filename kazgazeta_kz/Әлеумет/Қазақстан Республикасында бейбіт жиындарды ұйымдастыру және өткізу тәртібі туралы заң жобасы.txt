«Қазақстан Республикасында бейбіт жиындарды ұйымдастыру және өткізу тәртібі» туралы заң жобасы талқыланып, қоғам наразылығын тудырған бірнеше баптар бойынша талдау, сараптаудан соң қабылданды
Сол талқы­лауға қатысқан Еуразиялық интеграция институтының директоры Ерлан Саировқа және «Маңғыстау облыстық Азаматтық Альянсы» заңды тұлғалар бірлестігінің төрайымы Жібек Аманбайқызына, «Қағандық» қоғамдық бірлестігінің төрағасы Еркеғали Жанғазыға хабарласып, пікірін білген едік. 
ДЕМОКРАТИЯНЫҢ ЭВОЛЮЦИЯЛЫҚ ДАМУ ҮЛГІСІ
Ерлан САИРОВ, 
Еуразиялық интеграция 
институтының директоры
Бейбіт жиындар жөніндегі заң жобасы – ҚР Президенті
Қасым-Жомарт Тоқаевтың «Ұлттық кеңестің» екінші отырысында ұсынған саяси реформалар пакетінің құрамдас бөлігі
Бұл заңды қоғаммен талқылау және Парламентте қабылдау процесі еліміздегі қоғам мен мемлекеттің, азаматтар мен Парламенттің арасындағы диалог болуы керек екенінің үлгісі тәрізді
Өйткені Ақпарат және қоғамдық даму министрлігі бұл заңды ұсынардың алдында әртүрлі қоғамдық топтармен жан-жақты талқылаудан өткізді
­Сонымен бірге Парламентке түскен кезде Мәжілістің спикері Нұрлан Нығматуллиннің өзі еліміздегі саясаттанушылар, әртүрлі саладағы сарапшылар, адам құқығын қорғаушылар мен халықаралық ұйымдардың қатысуымен үлкен дөңгелек үстел өткізген болатын
Міне, осы талқылаулардың аясында заң жан-жақты қаралды
Қазіргі заңның мәтіні халықаралық стандарттарға сәйкес келеді және біздің еліміздегі демократияның эволюциялық даму үлгісі бола алады.
Сонымен бірге азаматтардың бұл заңды қолдануға өте қолайлы құжат
Біріншіден, бұл заңда бейбіт жиналыстарды өткізу ­деген ұғым бар
Яғни мемлекеттік органдар немесе басқа да жеке адамдардың митинг жасауға кедергі келтіруге ешқандай қақысы жоқ
Екіншіден, журналистерге қатысты заңда көптеген кедергілер шешілген
Адамдар жеке пикеттерін қалада немесе елді мекеннің әрбір жерінде өткізуіне болады
Ең негізгісі, ірі қалаларда, мысалы, Нұр-Сұлтан қаласында митинг өткізуге үш орын болу керек
Оған қоса, бұл орындардың баршасы халық көп жүретін орталық алаңдарда болуға тиіс
Бұл бүгінгі таңда митинг ұйымдастырушылардың өз ойын халыққа немесе билікке жеткізу үшін ең қолайлы әдіс
Бұл заң, біріншіден, ел азаматтарының саяси мәдениетін өсіруге бағытталған
Екіншіден, азаматтардың өз ойын жеткізу құқығын жан-жақты жүзеге асыруға мүмкіндік беретін кешенді құжат деп айтуға болады.
ҚОҒАМНЫҢ КҮТЕРІ МОЛ
Жібек Аманбайқызы,
«Маңғыстау облыстық Азаматтық Альянсі» 
заңды тұлғалар бірлестігінің төрайымы
Еліміздегі «Қазақстан Республикасында бейбіт жиындарды ұйымдастыру және өткізу тәртібі» ­туралы заң жобасы карантин жағдайына қарамастан өте қызу талқыланды
Мемлекеттің әр азаматы әлеуметтік желі арқылы өзінің ­ой-пікірін, ұсынысын білдіруге мүмкіндігі мол болды.
Сәл әріден бастасақ, еліміздің тарихында әртүрлі мәселеге қатысты өткен митингтерде қарапайым тұрғындар зардап шегіп, соңы дау-дамаймен аяқталып жататын тұстары да жетерлік
Осы тұрғыдан келгенде, заңның қайта қаралуы уақтылы әрі маңызды екенін көрсетеді
Заң ­жобасына өзгеріс енгізер тұста билік өз тарапынан ел-жұрттың пікірін қаперге алғаны көрініп тұр.
Заң жобасында бірқатар өзекті мәселелер қаралды
Мәселен, бейбіт мақсатта митинг өткізу үшін жергілікті билік тарапынан арнайы орын белгіленуі қажет екені айтылды
Біз өз тарапымыздан ұсыныс-пікірлерімізді айттық
Жергілікті билік арнайы орынды бекіткен кезде қала, аудан орталығынан немесе орталық көшеден берілгені дұрыс деп ойлаймын.
Әрине, заңның олқы тұстары мен кемшіліктері тәжірибе барысында көрінеді
Кез келген заңда қатып қалған қағида болмауы керек, оған қажет кезінде толықтырулар, түзетулер енгізіліп отыруы заңдылық
Бастысы, митингке шығатын кез келген азаматтың ой-пікірін ашық айтуға оның құқы болуы тиіс
Демек, бұл заңнан да қоғамның күтері мол.
ТАЛҚЫЛАУ АШЫҚ БОЛДЫ
Еркеғали Жанғазы,
«Қағандық» қоғамдық 
бірлестігінің төрағасы
Елімізде бейбіт шерулер мен жиналыс­тарды өткізу тәртібі өте өзекті тақырып
Сол себепті «Қазақстан Республикасында бейбіт жиындарды ұйымдастыру және өткізу тәртібі» туралы заң қызу әрі ашық талқыланды
Нұрлан Нығматуллиннің өзі жүргізген онлайн конференцияда Павлодардың өкілі ретінде қатыстым
Екі жарым, үш сағатқа созылған ­жиында қатысушылардың барлығының ұсынысы тыңдалып, қабылданды
Мәселен, біз өз тарапымыздан өкілетті органдарға ­хабарлама берілген кезде жергілікті атқарушы биліктің әрекет ету мерзімін қысқартуды ұсындық
Парламент мүшелері бұл ­бастаманы қолдап, бейбіт митингілер, ереуілдер мен жиындарды ұйымдастыруды жүзеге асыру мерзімін үш күнге дейін қысқартты
Ал бейбіт түрде өтетін наразылық шерулеріне берілген өтініштерді атқарушы билік 10 күнге дейін қарайды.
Қорыта айтқанда, бұл заң қоғам пікірін ескере отырып жасалғанына баса назар аударылуға тиіс
Президент Қасым-Жомарт Тоқаев халықтың үнін тыңдайтын мемлекет құруымыз керек деп айтқан болатын
Осы заң жобасы талқыланған тұста мемлекет, Үкімет халықпен бірге жұмыс істеуге дайын екенін көрсетті.
