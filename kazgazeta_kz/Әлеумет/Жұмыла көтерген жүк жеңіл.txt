Арыс қаласында 24 маусым күні орын алған апат Қазақстан халқын бейжай қалдырмады
Президент пен Үкімет, министрліктерден бастап облыстар, ­аудан әкімдіктері, қоғамдық ұйымдар, жекелеген кәсіпкерлер, еріктілер мен жастар, өзге де белсенді азаматтар қаланы қалпына келтіруге, апаттан ­зардап шеккендерге гуманитарлық, әлеуметтік көмектер көрсетуге ­атсалысуда
Арыс қаласында күнбе-күн атқарылып жатқан іс-шаралар – осының дәлелі
Біз, Түркістан облысы әкімдігінің баспасөз қызметі ­жеде­ғабыл­ таратып отырған ақпараттарына сүйене отырып, қаладағы қолға алынған жұмыстардың тізбегін хронологиялық ретпен ұсынуды жөн көрдік. 
27.06
Түркістан облысында құрыл­ған штабтағы баспасөз мәслихатында ­облыс әкімі Өмірзақ Шөкеев Арыс қаласы 1 айда толық қалпына кел­тірілетінін мәлімдеді
Сонымен қатар арыстықтарға құрылыс-жөндеу жұмыстарына көмек беру үшін еліміздің барлық өңірінен 160 арнайы бригада келетінін жеткізді
Әрбір облысқа Арыс қаласындағы бөлінген секторлар бойынша жұмыстар берілмек.
Еңбек және халықты әлеуметтік қорғау министрі Бердібек Сапарбаев­ зардап шеккен­дердің жағдайымен ­танысты
Министр Арыс қаласы 17 секторға бөлінетінін, 17 облыс әкімдері бақылау жасайтынын мәлімдеді
Арыс қаласы аумағындағы төтенше жағдайдың салдарын жою мақсатында ҚР ІІМ-нің жеке құрамынан 1488 адам және 189 бірлік техника жұмылдырылды.
28.06
Таңғы сағат 8.00-де Арыс қаласы­ның тұрғындары қалаға кіргізіле бастады
4 күн бойы Шымкент қаласы мен облыстың өзге де аудандарындағы эвакуациялық орталықтарда күн кешкен тұрғындар ұйымдасқан түрде автобус ­колонналарымен туған жерлеріне оралды.
29.06
Арыстағы қалпына келтіру жұмыстарымен танысу үшін шаһарға Қазақстан Республикасының Премьер-Министрі Асқар Мамин келді
Премьер-Министрдің сапары барысында арыстық отбасындағы әрбір адамға, яғни 44 мыңнан астам тұрғынға 1 айдың ішінде Үкіметтен 100 мың теңгеден берілетіні, әскери қару-жарақ қоймасы 2 аптада көшіріле бастайтыны, қала 1 айда толық жөндеуден өткізілетіні мәлім болды.
29.06
Түркістан облысының әкімі Өмірзақ Шөкеевтің тапсырмасына сәйкес, Арыс қаласы шартты түрде 17 секторға бөлінген болатын
Әрбір секторға 17 аудан-қала әкімі бекітілді
бүгінгі күнге 5-ші секторға ­жауапты Төле би ауданынан 47 жауапты тұлға қалаға келген тұрғындарды жайғастырумен және аулаларды тазартумен айналысса, 13 медицина саласының қызмет­кер­лері арыстықтарға дәрігерлік көмек көрсетуде
Сонымен қатар қоғамдық тәртіпті сақтауға полициядан 30 қыз­меткер жұмылдырылған.
30.06
Елордаға Арыс қаласынан 200 бала жазғы демалысқа аттанды
Бұған дейін 130 оқушы Павлодар облысына ұшақпен жеткізілсе, Жамбыл облысы 100 баланы демалыс лагеріне алдырды
Жалпы 4000 оқушыны осы жазда басқа облыстарға демалысқа алып бару ­жоспарланып отыр.
Арыс қаласындағы жарылыстан зардап шеккен тұрғындарға бүгінгі күнге дейін қоймаға 270 тонна қажетті азық-түлік өнімдері, киім-кешек, гигиеналық заттар жиналса, соның 198 тоннасы тұрғындарға берілді.
Гуманитарлық көмектің 70 тоннасы бүгін таратылады.
1.07
Түркістан облысының әкімі Өмірзақ Шөкеев апталық аппараттық мәжілісті Арыс қаласының әкімдігінде өткізді
Жиынға өңірдегі құрылым басшыларынан бөлек, республиканың барлық облыстарының өкілдері қатысты
Күн тәртібінде Арыс қаласын қалпына келтіру мәселесі қаралып, атқарылатын жұмыстар пысықталды.
Арыс қаласын қалпына келтіру ­жұ­мыстарына алғашқылардың бірі ­болып Жамбыл, Атырау, Қарағанды ­облыстары кірісті
Жалпы қалада 7 708 үй тізімге алынды
Шамамен, бұл үйлердің 85%-на зақым келген
Қазір бүлінген ­баспаналарды актілеу, есептеу жұмыстары аяқталуға жақындады.
Ордабасы ауданы Бадам ауылдық окру­гінен бүгін Арыс қаласына кезекті көмек тиелген көліктер жолданды.
Арысқа келген гуманитарлық көмек 270 тоннаға жуықтады
Ол күн санап ұлғаю­да
Бүгінгі күнге дейін қоймаға 269 тонна қажетті азық-түлік өнімдері, киім-кешек, гигиеналық заттар ­жиналса, соның 198 тоннасы тұрғындарға берілген.
2.07
Арыс қаласының іргесіндегі қос ауылға да тиісінше көмек көрсету қарастырылды
Ақдала мен Дерменеге арнайы барған Түркістан облысының әкімі Өмірзақ Шөкеев жергілікті тұрғын­дармен ашық кездесіп, емін-еркін пікір алмасты.
Арыс қаласында арнайы бөлінген 17 сектор, яғни 17 штабтың жұмысы жандана түсті
Тұрғындарға азық-түлік, гуманитарлық көмек жеткізу жүйеленді
Түлкібас ауданы әкімінің орын­басары Е.Күзембаев Арыс каласындағы Алматы қаласы мен Түлкі­бас ауданына бекітілген 14 сек­торда орналасқан 500 үйдің әр 10 үйінен белгіленген азаматтардың басын қосып, жиын өткізді
Сонымен қатар бұл күні Түркістан облысы әкі­мінің кеңесшісі Ұ.Сәдібеков Арыс қаласында штаб жиынын өткізді.
3.03
Арыс қаласындағы тіршілік қалпына келді
Үйлеріне орныққан халық жұмыстарына кірісті
Наубай­хана­лар мен азық-түлік дүкендері қалыпты қызмет көрсете бастады.
Halyk Bank Арыс қаласының тұрғын­дары мен кәсіпкерлерінің қолданыстағы қарыздары бойынша 2019 жылғы 1 шілдеден бастап сыйақы есептеуді тоқтатты
Бұл қиын күндері клиенттерді қолдау мақсатында Банктің басшылығы 1 шілдеден бастап, Арыс қаласында берілген барлық қарыздар бойынша ­1 млрд
теңгеден артық соммаға сыйақы есептеу тоқтатылды.
