Соңғы уақытта елімізде керегемізді кеңейтеміз деп асыр салып той жасап, артынан шаңырағы шайқалып бір-бірін түсін­бей ажырасып жататын жастар жиілеп барады
Тіпті бұл келең­сіз­дікке күнделікті құбылыс ретінде қарап мән бермей келеміз
Бөгде елдің есіргендеріне еліктеп ата салтымыздан аттап, ажырасуды сәнге айналдырып алдық
Сонда «адал неке», «адал жар» деген қасиетті ұғымның мән-мағынасы жоғалып бара жатқаны ма?
Бағзы дәуірден бері жетімін жылатпаған, жесірін қаңғырт­паған халықтың ұрпағы едік қой
Өткенімізге үңілсек, ­қа­зақта ажырасу деген ұғым болған емес
Өйткені қайта кел­ген қыз ­жаман деп жалғыз орал­ған қызды ата-анасын ұятқа қал­дырды деп сөгетін
Сол ­за­ман­ның жастары да «қызым қайтып келді», «ұлым ажы­расты» деген сөзді естіртпеген
Отбасын құрар алдында ауыл­дың қазыналы қарттары: ­«Қо­сағыңмен қоса ағар», «Барған жеріңе тастай батып, судай сің» деп батасын беріп шығарып салған
Қыз жатжұрттық бол­ғандықтан барған үйдің оша­ғының түтінін түтетіп, отын сөндірмеуді ­басты мақсат тұтады
Баяғының келіндері төсек орнын түгендеп, төркінге кетуді оғаш санауының бірден бір себебі осы
Қанша қиыншылықты басынан өткерсе де біріне-бірі сүйеу болған.
Бүгінгінің жастары үйдің ішінде дау-дамайдың ұшы шықса, қиыншылықтан арыл­май-ақ қойдым деп титтей ­ки­кілжіңге төзбей ажырасып кетіп жатады
Бабаларымыз: «Үйлену оңай, үй болу қиын» деп текке айтпаса керек
Отбасын құрып үй болған соң ыдыс-аяқ сылдырламай тұрмайды
Бірақ осы күні әйелі ерін бағаламай, күйеуі жарын баласының анасы ретінде аяламайтындарды да көз көріп жүр
Бұл отау тіккен ерлі-зайыптылардың арасындағы сыйласымдылықтың жоқтығы.
Қазіргі кезде қасиетті некеге немқұрайды қарап жүргендер бар
Ең сорақысы жастар виртуальды некеге көшті
Шетелден келген бұл індет бізге де еніп келеді
Әлеуметтік желімен танысып, тез арада некеге отыру сәнге айналды
Ғаламтор арқылы қауышып бақытын тапқандар да бар
Бірақ басым көпшілігі көп ұзамай айырылысып жатады
Бір-бірін түсінбей жүрген қоғамда танымай үйлене салғандардың тағдыры алаңдатарлық мәселе
Оны ойлап жатқан жан жоқ
Ал бұрындары бесіктен үйлендіргендер бақытты ғұмыр кешіп жатты
Өйткені бабаларымыз екі нәрестені атастырғанда ата-анасының қандай адам екенін білген
«Әкеге қарап ұл өсер, шешеге қарап қыз өсер»
Ал бүгін ата-анасы тұрмақ ерлі-зайыптылар бірін-бірі жөнді танымай ажырасып жатыр.Ең сорақысы, бұзылған некенің салдарынан ата-ана мен бала арасындағы қарым-қатынас үзіліп, тіпті бір-бірін танымайтындай деңгейге жетуі мүмкін.
Өзгенің қаңсығын таңсық қылып, ұлттық салт-дәстүріміз­ді жоғалтып алмайық
Некелесу – сүннет, ажырасу – үлкен күнә
Дінімізде де ерлі-зайыпты­лар ажырасудан аулақ болуын сұрайды
Күнәға батып иманымызды әлсіретпейік.Қазақ­қа ажырасу жат қылық болуы тиіс
Ойланайық.
Айдар ҚАЛИЕВ
Алматы облысы
