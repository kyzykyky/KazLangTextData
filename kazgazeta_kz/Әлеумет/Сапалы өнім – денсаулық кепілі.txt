Алматы қаласының Өңірлік коммуникациялар қызметі алаңында тұтыну­шы­ға ұсынылатын өнімнің сапасы мен қауіпсіздігіне арналған баспасөз мәсли­хаты өтті.
Алматы қаласы бойынша былтыр бес миллион теңге көлемінде халық тұтынатын тауарлар сатып алынып, тексерілген
Оның ішінде сүт, ет, құс, балық өнімдері, кондитерлік, аспаз­дық өнімдер, сондай-ақ халық тұтынатын тауар жеткізушілерінің өнімдері қамтылған.
Баспасөз мәслихатында қаладағы азық-түліктердің сапасы сын көтер­мейтін­дігі жөнінде 49 арыз-ша­ғым түскендігі мәлім болды Мәселен, «Виктория», «Достық», «Түрген» дүкендері мен «Афон-про» қойма­сында өнімдер­дің сақталу мерзімі өтіп кеткен
Ал «Дональдс» фаст фудында, «Сары Арқа» базарында, «Адал» дүкені мен «АДК» гипермаркетінде, «Рузи нан» наубайханасында көгерген азық-түлік сатылса, «Ром кафе», «Меззалуна», «Дун­ганка», «Табуко», «Лаффа» дәм­хана­ларындағы тағам­ның сапасы сын көтер­мейтіндігі сөз болды
Сондай-ақ нан, сүт өнім­дері, суши, пицца, хотдог, донер және қоғамдық тамақтандыру орында­рының тағамдарына қатысты көп шағым түсетіндігі айтылды.
Жиын барысында журналис­тер өздерін толғандырып жүрген сұрақтарын қойып, сала басшылары тарапынан толыққанды жауап алып, ұсыныс-пікірлерімен бөлісті.
Басқосуда департаментте «жедел желі» телефоны жұмыс істейтіні, ол бойынша талаптарға сәйкес кел­мей­тін өнімдерді шығару немесе сату кездескен жағдайда кез келген тұ­тынушы хабарласа алатыны, сондай-ақ «жедел желі» телефоны бойынша алынған деректер сынама алу кезінде де қолданылатыны алға тартылып, алдағы жоспарлар тілге тиек етілді
Жылдың алғашқы жартысында сүт өнімдерін, ішімдік, құрамында ГМО бар тағамдарды және т.б
26 түрлі тағам сатып алынып, сараптама жасалмақ
Биыл қыркүйек айын­да Алматы қаласында азық-түлік өнімдерінің қауіпсіздігі мен сапа стандарттары мәселелерін қа­рас­­тыру мақсатында ­«Алиментариус кодексі» комиссиясының 41-ші оты­рысы өткізілетіні де хабар етілді
«Алиментариус кодексі» азық-түлік және ауылшаруашылығы ұйымы мен дүниежүзілік денсаулық сақтау ұйы­мының тұтынушылардың денсау­лығын қорғау мақсатында құрыл­ған­дығын айта кеткен жөн.
Бағдагүл Балаубаева
