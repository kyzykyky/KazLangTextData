Қазақтың ұлттық тағамдары дәмі жағынан әлем елдерінің асханаларынан кем түспейтіні белгілі
Құнарлығы, адам денсаулығына пайдасы өз алдына бөлек әңгіме
Бірақ біз өзіміздің ұлттық тағамдарымызды лайықты дәрежеде насихаттай алмай келеміз
Қазір, мәселен, қаладағы мейрамаханаларға барсаңыз, ұлттық тағамдардың аздаған ғана түрін кездестіретініңіз шындық. 
Сырт елден келген турис­тер біздің ұлттық ас мәзірімізге қандай баға бермек? Жалпы айтқанда, өзге ұлттардың асханасымен көпшілікті өзіне баурайтын мейрамханалар қазақтың ұлттық тағамдарын қаншалықты насихаттай алып жүр?
Ондай бағыттағы мейрамха­налардың ас мәзіріне көз жүгірткенде бірді-екілі ұлттық тағаммен ғана шектелетінін байқайсың
Елімізде өзге елдің асханасын жарыса дәріптеп жатқанда, өзіміздің ұлттық тағамымызды насихаттайтын дәмханалардың санаулы ғана болғанына іштей қынжыласың.
Қиықша, мыжыма, бөртпе, төңкерме, бүркеме, ақлақ, қорықтық, қимай, борша
Бұл тағамдарды естуіңіз бар ма? «Бізде осындайда ас түрлері бар ма?» деп таңырқап отырған боларсыз
Аталған тағамдар өзіміздің ұлттық тағамдарымыз
Насихатталуы мәз болмай тұрған шақта, оны қайдан білеміз деп көңіліңізді жұбатарсыз-ау
Жасыратыны жоқ, біз қазір басқа халықтардың асханасындағы ұлттық тағамдарды көбірек білеміз, соларды санамалап тұрып айтып бере аламыз
Мұның барлығы білмегендігімізден емес, ұмытқандығымыздан, бұл мәселеге жете көңіл бөлмегендігімізден болып отыр
Қазақтың ұлттық тағамдары дегенде бірден ойға оралатыны ет, бауырсақ, қымыз, шұбат
Қазақтың төлқұжатына айналған ұлттық сусынымыз қымызды осыдан бірнеше жыл бұрын бір шетелдік патенттеп алды деген де сөз шықты
«Бұл біздің ұлттық сусынымыз ғой» деп дүрліктік
Бұған кім кінәлі? Әрине, қымызымызға бей-жай қарап, қолда бар алтынымызды бағаламаған өзіміз кінәліміз
Бұл күнде италияндықтардың пиццасын, жапондардың сушиін, түріктердің донерін білмейтін адам кемде-кем
Осы аталған тағамдардан дәм татуға барған адамдар сол елде отырғандай әсерге бөленері анық.
Әлемдегі ұлттар өздерінің ұлттық тағамдарын төбелеріне көтеріп, мақтаныш етеді
Өз елдерінде ғана емес, өзге елдерде де ұлттық мейрамханаларын ашып, насихаттайды
Ал біз неге солай жасай алмаймыз? Бүгінде Елордамызда «ЭКСПО – 2017» халықаралық көрмесі өтуде
Қазақстанға шетелдік меймандар, туристер келуде
Сонда олар келген кезде қазақтың мейрамханасын іздейтіні сөзсіз.
Ұлттық бағыттағы асханала­рымыз­дың көбірек болуы, халыққа қызмет көрсетіп тұруы бұл біле білсек үлкен мәдениет, дәстүр, ұлтымыздың ерекшелігі
Демек, бұл мәселеге тиісті дәрежеде мән беруіміз керек.
Жасұлан Қалымов
Оңтүстік Қазақстан облысы
 
