Ресми мәліметтерге жүгінсек, жыл басынан бері халықтың тұтыну тауарларына деген сұранысы былтырғы жылмен салыстырғанда 40,9 пайызға төмендепті
Мұны сарапшылар наурызда басталған карантин шарасымен байланыстыруда
Бір қызығы, осы кезеңде тұтынушылардың азық-түлікке деген сұранысы 51,5 пайызға артып, 255,4 миллиард теңгені құраған. 
Сарапшылардың пікірінше, негізінен, әлеуметтік тағамға сұраныс көтерілген
Олардың ішінде сәбіз, пияз, сарымсақ, қызылша, қырыққабат секілді көкөністермен қатар, күріш, жарма, жүгері, бидай өнімдері, май, сүт, айран, ірімшік, қаймақ сияқты ағарғанды тұтыну көбейген
Жылқы, сиыр, қой еті қымбат болғандықтан, тұтыну төмендесе, арзандау құс еті көптеп сатылып, жылжымайтын мүлік пен машина саудасы азайған.
Оқшаулау шарасы кезінде халықтың балмұздаққа деген сұранысы да артқан
«Шин-Лайн» балмұздақ өндіруші отандық компанияның мәліметіне қарағанда сәуірде балмұздақ сату көлемі 14 пайызға артып, қаржылай өсімдері 39 пайызға көбейген
Негізгі өсім Нұр-Сұлтан, Алматы және Шымкент қалаларына тиесілі
Компания сарапшыларының пікірінше, бұған дейін балмұздақ сату көлемі ­маусым, шілде, тамыз айларында ғана көтеріліп келген екен
Ал биыл сәуірде-ақ балмұздақ көптеп сатыла бастаған
Мұны психологтар адамның стресс жағдайында көңіл күйінің өзгеруіне және жағымды эмоцияға деген қажеттіліктің артуына байланысты адамдар тәтті әрі салқын балмұздақты көптеп жегісі келген деп түсіндіреді
Компания өкілінің пікірінше, негізінен, отбасылық балмұздақ ассортиментіне сұраныс көбейген
450 грамнан 900 грамға дейінгі қаптамадағы балмұздақты халық көп сатып алған.
– Отбасылық балмұздақ Қазақстанның ірі қала тұрғында­рының үй ас мәзіріне айналып келе жатқанына қуаныштымыз
Біз әрдайым, тіпті дағдарыс жағдайында да жаңа шешім із­дейміз
Бір минут уақытты құр жібермей, дәмді, сапалы өнім алуға тырысамыз
Карантинде кәсіпорынымыз жұмыс істеді, 400-ден аса қызметкер кәсіпорында оқшауланды, кәсіп­орын аумағы ішінде өмір сүріп, еңбек етті
Осылайша, тұтынушы­ларымыздың жағымды көңіл күйіне себепкер бола алдық
Айта кетерлігі, отандық өндіріс Ресей және Қырғызстан нарығын да балмұздақпен қамтамасыз етеді, – дейді «Шин-Лайн» компаниялар тобының президенті Андрей Шин.
– «Шин-Лайн» Қазақстан нарығына келілік қаптамадағы балмұздақ, торт-балмұздақтар мен рулеттер шығарады
Қазір адамдар үйінде, ­отбасымен көп уақыт өткізеді
Демек, тұрғындардың өнім тұтыну әдеті де өзгеріп келеді
Сондықтан өндірушілер де өзгеріске әрдайым дайын болуы маңызды, – дейді балмұздақ саласындағы әлемнің жетекші сарапшыларының бірі Дмитрий Докин.
Нұрболат Абайұлы
