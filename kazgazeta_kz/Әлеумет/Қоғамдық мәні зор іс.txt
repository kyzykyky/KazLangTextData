Жуырда «Нұр Отан» партиясы Алматы қалалық филиалында «Қоғамның рухани жаңғыруы, Қазақстанның ұлттық коды мен мәдениетінің сақталуы» тақырыбы аясында дөңгелек үстел өтті
Қазақстан Республикасы Ұлттық ұланы «Оңтүстік» өңірлік қолбасшылығы әскери бөлімдері мен батальон командирлерінің тәрбие және әлеуметтік-құқықтық жұмыстар жөніндегі орынбасарларымен өткен оқу-әдістемелік жиынға қоғам қайраткерлері, саясаттанушылар мен ғалымдар, әскери қайраткерлер және т.б
қатысты. 
Дөңгелек үстел барысында баяндама жасаған Қазақстан Республикасы Ұлттық ұлан Бас қолбасшысының тәрбие және әлеуметтік-құқықтық жұмыстар жөніндегі орынбасары, генерал-майор Мұхаметқали Сатов Елбасы Н.Назарбаевтың «Болашақ­қа бағдар: рухани жаңғыру» ма­қаласы жөнінде айта келе, ұлт құн­дылықтарын қастерлеу, ұлттық мүддемізді нығайту, өскелең ұрпақты қазақстандық патриотизм рухында тәрбиелеудің маңызына тоқталды.
Ал Қазақстан Республикасы Ұлттық ұланы «Оңтүстік» өңірлік қолбасшылығы қолбасшысының тәрбие және әлеуметтік-құқықтық жұмыстар жөніндегі орынбасары, полковник Сабыржан Сүлейменов Елбасының «Болашаққа бағдар: рухани жаңғыру» мақаласындағы латын әліпбиіне көшу идеясын қолдай келе, бұл рухани жаңғырудың іргетасы екендігін айтып өтті.
– Қазақ елі қазір тарихи сәттің алдында тұр
Біз тәуелсіздік жылдары экономикамызды нығайтып, әлеуметтік жағдайымызды түзедік
Бұл, сөз жоқ, үлкен жетістік
Ендігі кезекте еліміздің алдында одан да зор міндеттер тұр
Елбасымыз айтқандай, ол – әлемдегі ең дамыған 30 елдің қатарына қосылу.
Ендігі бір мәселе – латын әліпбиіне көшу
Мұндағы мақсат – бүкіл түрік әлемімен бірігу
Латыншаға көшудің терең ло­гикасы бар
Бұл қазіргі заманғы технологиялық ортаның, комму­никацияның, ғылым және білім беру процесінің ерекшеліктеріне байланысты, – деді С.Есентайұлы.
Аталған жиында Алматы қа­лалық «Нұр Отан» партиясы филиалы төрағасының орынбасары ­Қайым-Мұнар Табеев, Алматы қаласы мәслихатының депутаты Нұрия Ниязова, Халықаралық білім беру корпорациясы жалпы гуманитарлық дайындық факультетінің деканы Аман Жұмаділ, Қазақстан халқы Ассамблеясының мүшесі, «Мемлекеттік тілге құрмет» қоғамының төрағасы Асылы Осман және т.б
сөз сөйлеп, өз ойларын ортаға салды.
Абылайхан ЖҰМАШЕВ
