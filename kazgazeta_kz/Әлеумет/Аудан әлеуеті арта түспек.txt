Алматы қаласында Наурызбай ауданының әкімі Қуанышбек Қамшыбаев ауданның әлеуметтік-экономикалық дамуы жөнінде баспасөз мәжілісін өткізді
157 мыңнан астам тұрғыны бар жаңа аудан құрамында 11 елді мекен мен 3 ықшамаудан бар
Аталмыш шарада жол-көлік инфрақұрылымының дамуы, жер телімдерін реттеу және тұрғындарды ауызсумен, электр желісімен қамтамасыз ету мәселелері сөз етілді.
Қ.Қамшыбаев өз сөзінде аудан көлемінде бірқатар әлеуметтік құрылыс нысандарын салу жоспарланып отырғанын айтты
Бүгінгі таңда аудан аумағында 7 мектеп, 2 мемлекеттік балабақша бар
Десек те, тұрғындар саны күннен-күнге өсіп келе жатқан аудан үшін бұл аздық ететіні сөзсіз
Сол себепті, биыл мектеп пен балабақша құрылысы қолға алынып, келер жылы 2 балабақша мен 2 емхана ашылатыны мәлім болды
Ал әлі күнге дейін көкейкестілігін жоғалтпаған жол-көлік инфрақұрылымы жайында Қ.Қамшыбаев: «Қазір аудандағы ең басты мәселе – жол-көлік инфрақұрылымын дамыту
Аудан аумағында 315 көше болса, солардың 114-іне грунт төселген
Осы орайда ұзақтығы 29 шақырымды қамтитын 40 көшенің жолдарын жөндеудеміз
Алдағы уақытта Жандосов көшесі қала меншігіне өткізілсе, бұл көшені кеңейту, жөндеу жұмыстарын жүргіземіз
Келесі жылдан бастап, Абай даңғылын ашу жоспарлануда
Әзірше бұл жұмыстарға қажетті қаржы көлемі есептелуде
Қаланың орталығына аудан тұрғындарының емін-еркін қатынауы қиындық туғызып отырғаны белгілі
Сондықтан жаңа автобустық бағыттарды іске қосу да жоспарымызда бар» деді.
Сонымен бірге аудан әкімі құтқару қызметімен бір­лесе отырып, арналарды қоқыстан тазарту жұмыстары қол­ға алынғанын, мәселен, Қарағайлы өзенінің 1200 метр­ге жуық ауданы тазартылғанын тілге тиек етті
Қазіргі таңда аудандағы 41 су ұңғымасының 7-еуі коммуналды меншікте
Қалалық бюджеттен су ұңғымаларын жөндеу, қалпына келтіру жұмыстарына 130 млн
теңге бөлініп, бүгінгі күні қарқынды жұмыстар жүргізілуде.
Баспасөз мәжілісінде ауызсудан кейін электр қуатымен қамтамасыз ету мәселесі сөз болды
Аудан басшысының айтуынша, ауданда 334 трансформаторлық қосалқы станция бар
Қиындығы сол, олардың 70 пайызға жуығы жекеменшік иелерінде
Сондықтан электр желілерінің қуатын жақсарту мақсатында аудан тарапынан электр желілерін жөндеу, қалпына келтіру жұмыстары қолға алынды.
Ақбота ИСЛӘМБЕК
