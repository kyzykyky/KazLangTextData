Отанды қорғау, қоғамның қауіпсіздігін қамтамасыз ету әрбір ер азаматтың борышы, парызы
Ұлтжандылық қазақ халқы­ның бойында бар қасиет екенін төтенше жағдай кезінде де ер азаматтарымыз тағы бір мәрте дәлелдеді
Сәуір айының екінші жұлдызында ел Президенті Қасым-Жомарт Кемелұлы Тоқаев «Әскери міндеттілерді арнайы жиынға шақыру» туралы Жарлық шығарған болатын. 
Жарлық шығысымен-ақ Қазақстанның әр аймағынан аз уақыт ішінде қоғамның қауіпсіздігін қамтамасыз етемін деген 2000-ға жуық ерікті, оның ішінде індет ошағы ең көп тіркелген Алматы қаласынан 250, ел астанасы Нұр-Сұлтан қаласынан 100-ден аса ерікті өтініш білдірген
Әскери комиссариаттан өткен, денсаулығында ақауы жоқ азаматтар әскери сапқа алынып, блок-посттарда тұруға, көше қозғалысын реттеуге, ­сонымен қатар вирус ошақтарын тазалауға жұмылдырылды
Әскери сапқа өз еркімен ­немесе арнайы шақыртумен келген азаматтардың қызметі 3 айға созылуы мүмкін екенін, бірақ нақты қанша уақытқа созылатынын жергілікті атқарушы ­орган анықтайды
Әскери ерік­тілерді антисептик, бетперде сынды қорғаныш құралдарымен қамтамасыз ететіні, заңға сәйкес арнайы әлеуметтік жеңілдік­терге ие болатыны, жұмысынан ­айырылып қалса жалақысы сақталатыны, жұмыссыз болған жағдайда ең төменгі айлық мөлшері төленетіні жөнінде Қорғаныс министрі Нұрлан Ермекбаев хабарлаған еді
Осы айтылған сөз қаншалықты орындалды? Төтенше жағдайдағы әскери қызметі қалай өтті? Осы сұрақтарға жауап табу мақсатында Орал қаласындағы блок-постта бір ай көлемінде қызметте болған, аты-жөнін толық айтудан бас тартқан Нұрбек есімді әскери еріктінің пікірін білген едік…
– Төтенше жағдай кезіндегі әскер сапына ерікті түрде бардыңыз ба әлде арнайы шақырту алдыңыз ба?
– 2017 жылы әскери борышымды өтеп келген болатынмын
Бірақ төтенше жағдай кезінде әскери міндетті ретінде әскери ­комиссариаттан шақырту келген соң бардым
Жалпы барлық әскери міндеттілер осылайша ­арнайы шақыртумен жиналды.
– Қанша уақыт, қай жерде қызметте болдыңыз?
– Бір айға жуық уақыт жұмыс істедім
Бастапқыда екі күн ­арнайы дайындықтан өткізді
­Содан кейін Орал қаласындағы блок-постта қызмет атқардым.
– Арнайы жатақханаларда орналастыңыздар ма? Қызмет кезінде вирустан сақтану шаралары қаншалықты сақталды, антисептик, бетперде сынды қорғаныш құралдары жеткілікті болды ма?
– Жоқ, жұмыс біткен уақытта үйге қайтып, үйден ­барып жүрдік
Әрине, сақтық шаралары сақталды
Күнделікті таңертең келген сәтте және үйге кетер кезімізде арнайы медициналық тексеруден өткізді
Күніне бір реттік үш бетпердемен, медициналық қолғаппен, антисептик құралдармен қамтамасыз етіп отырды
Сонымен қатар тиісті айлығымызды да төлеп берді.
Талаптан ИМАНБАЙ
