Өткен аптада Астана қаласының әкімі Иманғали Тасмағамбетов қала тұрғындарының алдында елорданың 2009 жылғы әлеуметтік-экономикалық қорытындылары және алдағы даму жоспары туралы есеп берді
Бас қаланың әлеуметтік-экономикалық даму барысын баяндаған қала басшысы ең алдымен сөзін Елбасының биылғы Жолдауынан бастады.Тасмағамбетов одан әрі статистикалық мәліметтерге жүгіне отырып, елордалық әрбір тұрғынның жылына орташа есеппен қанша рет қонаққа барып, қанша рет ресторан аралайтынын, қанша мәрте телевизор көретініне дейін жеке-жеке атап берді
Мысалы, әкімнің айтуынша, орташа есеппен алғанда әрбір астаналық 60 рет қонаққа барып, 15 рет кинотеатрға кіреді және 10 рет рестораннан кешкі тамағын ішеді, жылдың 60 күнін елордалықтар теледидардың алдында өткізіп, телефонмен сөйлесуге 460 сағаты кетеді екен
Сонымен қатар, 1 миллион теңгедей табыс табады, 65 келі нан өнімдерін тұтынып, 40 келі ет жейді
Әрбір астаналық жылына орташа есеппен 58 мың литр су шығындайды, 8 мың шақырым қоғамдық көлікпен, 30 шақырым лифтімен жүреді
«міне осы көрсеткіштерден-ақ, қаламыздың дамуы мен өсу динамикасын байқауға болады», дейді қала әкімі.
Қала әкімі тұрғындарды әлеу¬мет¬тік салаға бюджеттен бөлінген қаржы көлемінен және “Жол кар¬та¬сы” аясында жүзеге асырыл¬ған жобалардан да хабардар етті
«Жол картасы» қала тұрғындарының өмір сүру қабілетін айғақтайтын құжат ретінде оған артылған сенімді ақтады
Осыған орай Мемлекет басшысы оны 2010 жылы да жалғастыруды міндеттеп отыр
Ал биылғы жылы аталған бағдарлама аясында тағы 44 жобаны жүзеге асыру жоспарланған
Ол өз кезегінде тағы 3 мың қала тұрғынын жұмыспен қамтуға мүмкіндік бермек
Өткен жылы әлеуметтік саланы қолдауға бюджеттен жалпы көлемі 32 мил¬лиард теңге бөлінген
Ал “Жол кар¬тасы” бағдарламасына 10 мил¬лиард теңге қарастырылып, нәтижесінде 116 жоба дайын¬далып, оның 114-і былтыр жүзеге асырылған
Қалған екі жоба биылғы жылдың жоспарына кіргізілді.
Биылғы Жолдауда міндеттелген “Балапан” бағдарламасына, денсау¬лық сақтау саласына және қаланы абаттандыруға байланысты Елордада биылғы жылы біршама істің басы қайырылмақ
Иманғали Нұрғалиұлының айтуынша үстіміздегі жылы “Балапан” бағдарламасы аясында бұрын мемлекеттік мекемелерге беріліп кеткен 3 мың орындық 14 балабақ¬ша ғимараты қайтарылады
“Жаңа құрылыс” компаниясы салып бітіре¬тін 15 тұрғын үй кешенінің бірінші қабаттарында жалпы көлемі 16 мың шаршы метр болатын 3 мың орындық балалар бақшасын ашу жоспарда
Ал 2012 жылдың соңына қарай 24 балабақша пайдалануға берілмек
Денсаулық сақтау саласында 360 орындық көпбағдарлы стационарды тапсыру және 6 нысанның құрылысын жалғастыру жоспарланып отыр
Қаланы абаттандыру мақсатында 80 аула жөнделген
Сонымен бірге, биылғы жылы қалалық қалдықтарды кәдеге жаратуға айтарлықтай тиімді  тәулігіне 1680 тонна қоқыс өңдейтін қоқыс зауыты іске қосылмақ.
– Әрине, кемшіліктер де жоқ емес
Маған қала тұрғындарын толғандырып отырған мәселелер жақсы мәлім
Оларды дер кезінде шешуге тырысудамыз
Ендігі жерде алған қарқынымыздан таймау қаланың әкімі ретінде мен үшін де, қала шаруашылығының түрлі тізгінін ұстап отырған әріптестерім үшін де үлкен сын деп білемін
Атамыз қазақ «алтын» деген жер сыйы, «алғыс» деген ел сыйы деген
Барлығы өздеріңіздің қолдауларыңыздың, бірлесе атқарған еңбектің арқасы
Алда іс көп, жұмыс жетерлік
Қаламыздың қарымы мен алымы өздеріңізге жақсы белгілі
Елорда – Елбасының төл туындысы
Оның құлашты кең сілтеуге күші де, қауқары да бар, – деп сөзін қорытындылаған Иманғали Тасмағамбетов.
Бейбітгүл ӘБДІҒАППАРҚЫЗЫ
