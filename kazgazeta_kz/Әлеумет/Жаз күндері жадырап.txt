Жадыраған жаздың соңғы айын да бастан өткеріп жатырмыз
Бірақ жаз қызықтары әлі таусыла қойған жоқ
Оны айтасыз, күн қызуы да сол қалпында
Тамыздың алғашқы күндері жауынды-шашынды болғанына қарап салқын келіп қалды ма деп сезіктенгенбіз
Жоқ, олай болмады
Мамандардың болжауына қарағанда күннің ыстығы таяу күндерде қайтатынға ұқсамайды

Жаз деген де көңілге шаттық құяр жарқын мезгілдердің бірі
Әсіресе, балаларға қатты ұнайды
Өзен мен көл жағалап суға түсу, тау-жықпылдардың арасынан жеміс-жидек теру олар үшін рахат
Жазды ересектер де жақсы көреді
Жыл ішінде бір рет берілетін еңбек демалыстарын осы кезде алуға тырысады.
Жазға ашықтық, жарқындық тән
Олай болса жадыраңқы жаз секілді жүзіміз жарқын, көңіліміз шат болып жүргенге не жетсін.
Жаз қызығы таусылған жоқ
Қызық күндерді құр жіберіп алмаңыз.
