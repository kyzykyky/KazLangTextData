Қазіргі таңда қоғамда өзекті болып отырған діни экстремизм және өзге де  қауіп-қатерлердің алдын алуға бағытталған жұмыстарын жүргізуге әрдайым көңіл бөліп отыруымыз қажет екені сөзсіз. 
Бұл орайда Алматы қалалық Дін істері басқармасының «Жастар – Мәңгілік ел тірегі» әскери-пат­риоттық клубын құру арқылы діни экстремизмнің алдын алу» та­қы­рыбындағы әлеуметтік жоба шең­берінде «Талантты жастарды қолдау орталығы» Республикалық қоғамдық бірлестігінің бірігуімен оқушылар мен жастарды экстремизмнен сақтандыру және патриоттыққа тәрбиелеу мақсатында қолға алған шараларын тілге тиек етуді жөн көрдім.
Аталған орталық өкілдері жоғары оқу орнының студенттері мен мектеп оқушыларына мемлекеттік заңнамалық актілерді оқыту, ҚР Конституциясы, «Экстремизмге қарсы күрес» Заңы, «Діни бірлестіктер мен діни қызмет туралы» және өзге де заңдарды түсіндіру жұмыстары бойын­ша нәтижелі жұмыстар атқаруда
Атап айтқанда, «Үшұрпақтың кез­десуі» тақырыбындағы шара адамдар арасындағы ұлтжандылықты, бауырмалдықты қалыптастырып, жастардың үлкендерге құрметін арттырады.
Дін мәселесінде сауаттылық, білім деңгейінің жоғары болуы аса қажет екені белгілі
Міне, осылайша баршамыз бірігіп, қоғамдағы ынтымақтастықты қалыптастыруға бағытталған жұмыстармен айналыссақ, елімізге дін арқылы келіп тұрған қауіптің алдын алуға болады
Білім мен сауат бар жерде жастар радикальды діни ағымдар тарапынан келетін қауіп-қатерлерді дер кезінде анықтап, дәстүрлі және ұлттық құндылықтарымызды бағалай аламыз
Сонымен қатар әскери-тарихи мұражайларға экскурсия жасау негізінен оқушылар мен жастардың патриоттық сезімдерін биіктетуге, қазақ әскерлерінің беделін көтеруге, әскери-тарихи білімдерін жақсартуға ықпал жасайтыны анық.
Іс-шаралар барысында қатысушы­лардың барлығы өздерін мазалаған сауалдарға жауап алып, талқыланған тақырыптар бойынша пікір алмасты
Дәріскердің дайындығы, студенттермен байланыс жасауы уақытты тиімді пайдалануға, аз уақыт ішінде күрделі сұрақтарға түсінікті түрде жауап табуға мүмкіндік берді
Жас­тар алдағы уақытта да осы секілді іс-шара­ларды ұйымдастыруға ынталанып, пікіралмасулар барысында бір-біріне тілектерін жолдап, үлкен қызығушылық танытты
Демек, жастарды дұрыс жолға бағыттай білсек, олар өмірде адаспайтыны анық
Тек оған ықылас пен ниет керек
Бұл ықыласты «Талантты жас­тарды қолдау» орталығынан көріп, осы шағын жазбам арқылы жұмыстарына сәттілік тілегім келген еді.
Жастар – еліміздің болашағы
Сол болашақты баршамыз дұрыс бағытта түзуіміз қажет
Негізгі мақсат қазіргі таңда өзекті болып отырған діни экстремизм тақырыбын жас­тар, мемлекетіміздің жекелеген аймақтарында таралған түрлі ағымдар тудырған қауіп-қатерлер туралы хабардар болса, ақ-қарасын ажыратуды үйренсе, нұр үстіне нұр болар еді.
Еділ АНЫҚБАЙ,
ҚР Журналистер одағының 
мүшесі, әлеуметтік ғылым 
магистрі, журналист
