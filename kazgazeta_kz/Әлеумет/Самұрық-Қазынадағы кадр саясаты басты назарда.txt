Көпшілікке белгілі жайт, қызметкерлердің біліктілігі мен білім деңгейі, тез арада шешім қабылдап, жұмысты тиімді ұйымдастыра білуі – компания жұмысының алға басуына ерекше ықпал жасайды
Сол себепті, кадр саясатын оңтайлы ұйымдастырып, жоспарлау қызметтің сапасын арттырып, пайда өнімділігін жоғарлатары сөзсіз. 
Осы мәселелерді ескере отырып, Қордағы корпоративтік басқарудың маңызды элементі ретінде қызметкердің қанағаттанушылық өлшемдері бағалана­ды және ол еншілес әрі тәуелді ұйымдар қызметінің негізгі көрсеткіштері (ҚНК) тізбесінде сақталады
Қор қызметкердің ниеттестік өлшемдерін, оның бас­тама­шылығын және компания ісіне тарты­лушылығын қарастыра отырып, кадр жұмысын бағалауға арналған жаңа шектер ор­натуды жоспарлап отыр
Негізгі мақсатын – жақын перспективадағы тәуекелдерді бағалап, оның сапасын зерделеу
«Самұрық-Қазына» қоры Адам ресурстарын басқару департаментінің директоры Г.Райысова атап өткендей, «компаниялар тобындағы қызметкерлерді уәждеу бағдарламасын қайта қарау, зерттеулердің бірыңғай тетіктерін әзірлеу қажет
Уәждеу жүйелерін әзірлеу кезіндегі қателіктер, көбінесе қызметкерлерді ынталандыруға жұмсалған күш-жігер мен шығындар күтілетін нәтижелерге қол жеткізбеуге әкеледі.
Сондай-ақ қызметкерлерді ынталанды­ру­дың бір жолы өзін-өзі дамытуға мүмкін­дік туғыздыру
Нақтырақ айтсақ, Қорда компаниялары қызметкерлерін басымдық­пен техникалық мамандықтар бойынша оқыту және дамыту мәселелері қаралады
Мысалы, 2012 жылы еншілес ұйымдардың кадр резервіне енгізілген 40-тан астам қызметкерді ұзақ мерзімді оқуға жіберу (магистратура, тағлымдама, докторантура) жоспарланып отыр
Олардың мансаптық жоспарлары, диссертациялық зерттеулерінің тақырыптары анықталып та қойды, олар үшін таңдалған оқу орталықтары, мамандықтары және бюджеті бойынша деректер ұсынылды
Қордың өз қызметкерлерінің білімдерін көтеру жолында да нәтижелі жұмыстар жасап келе жатқаны белгілі
Мұндай іс-шаралар негізінен қызметкерлердің интеллектуалдық деңгейлерін өсіру, одан ары дамыту, білімдендіру мақсатымен жасалып отыр.
Бұл жағынан алғанда «Самұрық-Қазына» ұлттык әл-ауқат қордың өз мамандарын оқуға жіберіп, білім дең­гейлерінің және біліктілігінің артуына, сонымен қатар жұмысқа қажетті жаңа технологияларды игеруіне көңіл аударып отырғандары қуанарлық жағдай
Осыған Астана қаласындағы «Самұрық-Қазына» АҚ Корпоративтік университетінде сертификаттау бағдарламасынан өткен корпоративтік хатшылардың 1-ші тобы дәлел бола алады.Отандық ұжымдық хатшыларға әлемдік танымал білім ошақтарының мамандары дәрістер оқып, өз тәжірибелерімен бөлісті
Осындай халықаралық деңгейдегі кәсіби шеберлерді елімізде дайындау құптарлық қадам деп бағалауымызға болады.
Жалпы бұлұжымдық басқару жүйе­сіндегі маңызды қызмет болып табылады
Корпоративтік хатшы – компанияның Директорлар кеңесі тағайындайтын және Директорлар кеңесіне есеп беретін қызметкері, акционерлік қоғамның басқару органдарының өзара тиімді іс-қимылын қамтамасыз ететін корпоративтік басқару жүйесіндегі маңызды буын болып табылады.
«Самұрық-Қазына» АҚ компаниялары тобының корпоративтік хатшыларын сертификаттау олардың кәсіби құзыреттілік талаптарына сәйкестігін, арнайы білімдері мен дағдылары деңгейін, өз қызметін сапалы орындау үшін қажетті кәсіптік жұмыс тәжірибесін растау мақсатында жүзеге асырылады.
Әлемдік практика мен жаһандық қаржы дағдарысы компанияның тиімділігін арттырудың барынша пәрменді тәсілі корпоративтік басқаруды жақсарту болып табылатындығын көрсетті
Соңғы жылдары ірі корпорацияларда болған дау-дамайлар корпоративтік хатшылардың рөлін өзгерту, бүкіл әлем бойынша компаниялардағы Директорлар кеңестерінің жауапкершілігін арттыру үшін ынталандыруға айналды.Шетелдік компаниялардың тәжірибесін­де кадр саясатына өте маңызды көңіл бөлінетіні белгілі
Кадрларды, компания қызметкерлерінің жұмысқа деген ынтасын арттырып, қызығушылық тудыру жолына бірнеше бағытта істер атқарылады
Ол өз кезегінде пайдасын да береді.
Соңғы жылдары, «Самұрық»-Қазына» ұлттық әл-ауқат қорының құрамына кіретін еншілес компаниялардың корпоративтік басқару деңгейі жоғарылап, сапалы қызметтің деңгейі дамып келеді
Мұны халықаралық деңгейдегі сарапшылар да мойындап отыр
Ұлттық әл ауқат қоры алдағы уақытта да бұл бағытқа басымдық бермек.
