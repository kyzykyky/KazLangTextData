Шығыс Қазақстан облысының әкімі ­Даниял Ахметов Семей қаласында ­болып, атқарылып жатқан шаралармен егжей-тегжейлі танысты

Алдымен, Семей гарнизонына аялдап, келісім-шарт бойынша еңбек етіп жатқан 120 офицер мен әскери қызметшіге пәтер кілттерін табыс етті
Шығыс өңірлік қолбасшылығының қолбасшысы генерал-майор Нұрлан Қашағанов облыс әкіміне қызметкерлер атынан алғыс білдірді
Д.Ахметов, сонымен қатар жары қызмет бабында қайтыс болып, үш баласымен жалғыз қалған ана Бақытгүл Мұқашеваға пәтер кілтімен бірге арнайы сыйлықты тарту етті.
Қазіргі таңда қалада 5 мың орынға есептелген «Абай Арена» мәдени ойын-сауық спорт кешенін салу жұмыстары басталып кетті
Ол Қарағайлы шағын ­ауданында орналасады
Жыл соңына дейін «Азия», «Сәт Транс» ЖШС құрылыс мекемелері кешенмен қатар көп қабатты үйлер тұрғызуды жоспарлап отыр
Дегенмен, шағын ауданға ерекше сән беріп, алыстан көз тартатын ғажап ғимарат «Абай Арена» болмақ
«Жоба күрделі болғанымен оны іске асыру жолында тиісті құрылыс жұмыстарын жүргізуге әзірміз» дейді «Азия» ЖШС директоры С.Доскунжанова
Облыс басшысы, сондай-ақ салынып жатқан балабақша құрылысының жұмысына ризашылығын білдіріп, осы жерге 12 қабат тұрғын үй құрылысын салуды жос­парлау керектігін айтты.
Сапар аясында Д.Ахметов тұрғын­дарға көрсетілетін медициналық көмек мә­селелеріне де назар аударды
Бұл орайда ол Перинатарлық орталықтың жұмысымен танысты.
Перинатарлық орталықтың мамандары әрдайым өз біліктіліктерін шыңдауға көңіл бөліп келетінін айта кеткеніміз жөн
Мәселен, орталықтың 9 маманы перинатарлық аурулардың алдын алу және емдеудің инновациялық технологияларын меңгеру бойынша Англияда болып, 3 ай көлемінде біліктіліктерін арттырып келген
6 маманның тіл курс­тарында білім алуына жағдай жасалған
Орталық басшысы Архат Құдайбердіұлы бірнеше тілді меңгерген азамат.
Шаһарға келіп бірқатар әлеуметтік нысандарды аралап, өңірдің жай-күйімен танысқан аймақ басшысы Семей қаласының әкімі Ермак Салимовтың тұрғындар алдындағы есеп беру жиынына да қатысты
Қала әкімінің есебін тыңдаған Даниял Кенжетайұлы қаланың әлеуметтік дамыту көрсеткіштерінде ілгерілеушілік бар екенін айтып, Е.Салимовтың бір жыл бойы атқарған жұмыстарына оң баға берді.
Семей қаласы қазіргі таңда өркендеп, дамып келеді
Халықты әрдайым толғандырып келген жылумен қамта­масыз ету мәселесі шешілді
Қала жол­дары жөнделуде
Жаңадан мектеп, балабақшалар бой көтеруде
Қаладағы жаңа аудан – Қарағайлының да инфрақұрылымы дамытылуда.
Елбасы Н.Назарбаевтың Қазақстан халқы Ассамблеясының сессиясында «Мәңгілік ел» патриоттық актісін жүзеге асыруға, ел саясатын жұртшылыққа жеткізіп, түсіндіруге мемлекеттік ұйымдармен қатар Ассамблея мүшелері де атсалысу керектігін айтқан болатын
Осындай жұмыстардың арқасында көптеген нәтижелі жұмыстарға қол жеткізілді
Тұрғындардың өтініші мен сұрауы бойынша Бобровка, Комсомольский және т.б
елді мекендерде мектептер облыс әкімінің тікелей қадағалауының арқасында барынша қысқа мерзім ішінде пайдалануға берілді
Талай жылдар бойы шешілмей келген әлеуметтік мәселелер де өз шешімін табуда
Қаладағы әуежай ғимаратын қалпына келтіру жұмыстары да жасалуда
Бір сөзбен айтқанда, Семей қаласында серпіліс бар
Қолға алынған нәтижелі жұмыстар соның дәлелі
Барды бар деп айту парыз
Елбасының биылғы Жолдауы мен «Рухани жаңғыру» бағдарламасындағы игі шаруалар қаланың әлеуметтік және рухани-мәдени тұрғыдан түлеуіне өз септігін тигізе беретіні сөзсіз.
Орал Шәріпбаев, 
Халықаралық «Қазақ тілі»
 қоғамының вице-президенті, 
Қазақстан халқы 
Ассамблеясының мүшесі
