Балалар қылмысының алдын алу – қоғам болып назар аударатын мәселе екені анық
Бұл бағытта құқық қорғау органдары қызметкерлерінің тарапынан көптеген іс-шаралар атқарылып келе жатқаны мәлім
Бұл орайда ақпараттық-насихаттық жұмыстардың да мән-маңызы зор.
Осы орайда жасөспірімдер арасындағы әртүрлі қылмыстың алдын алуға бағытталған іс-шараларды жүзеге асыру аясында Алматы қаласы Түрксіб ауданының прокуроры Асхат Шәріпов жалпы білім беретін орта мектептердің 9-11 сынып оқушыларымен кездесу өткізді
180-ге жуық жасөспірімдер қатысқан жиында шынайы өмірден алынған видеоролик көрсетілді
Кездесуге арнайы дайындалған видеороликтің тағылымдық мәні зор
Онда ата-анасы болашағынан мол үміт күткен жалғыз ұлдың тағдыры бейнеленеді
Ұрлық жасаумен айналысудың соңы үлкен қылмыстарға дейін жетіп, опық жейді
Тағдыры талқан болып, абақтыдан бірақ шығады
Көңілге өкініш ұялататын мұндай көріністер көрермендерге ерекше әсер етті
Кездесу барысында қылмыстың алдын алу, теріс жолға түсуден сақтану ­жайында дәріс оқылды
Құқық бұзушылықтың алдын алу туралы сөз болды.
Прокурор Асхат Файзуллаұлы оқушылар тарапынан берілген сауалдарға жауап берді
Ол өз сөзінде жастарды ғаламтордағы қылмысқа итермелейтін сайттардан сақтануға, ондайдан мейілінше қашық болуға шақырды
Әр оқушы өз уақытын пайдалы әрі тиімді жұмсап, ата-анасының сенімін ақтаса, сапалы білім алып, сабағын жақсы оқыса, елінің нағыз патриоты болатынын атап өтті
Жасөспірімдердің арасындағы мұндай шаралардың маңызы да, тәлім-тәрбие берерлік тұстары ерекше екенін айта кеткеніміз жөн
Өйткені қазіргідей жаһандану заманында біз жас­тарымызды қылмыс жолына түсуден сақтандырып, бұл орайда ақпараттық, үгіт-насихат жұмыстарын жүргізіп отыруды ұмытпауымыз керек.
Жамал Сәрсенова
Алматы
