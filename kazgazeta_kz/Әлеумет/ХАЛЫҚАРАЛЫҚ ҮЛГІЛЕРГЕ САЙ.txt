Жақында Қазақстан ­Республика­сының Президенті Қ.Тоқаев «Қазақстан Республикасындағы бейбіт жиналыстарды ұйымдастыру және өткізу тәртібі туралы» жаңа Заңға қол қойған болатын.
Аталған заң Мемлекет басшысының 2019 жылғы 2 қыркүйектегі «Сындарлы қоғамдық диалог – Қазақстанның тұрақтылығы мен өркендеуінің негізі» атты Қазақстан халқына Жолдауын іске асыру мақсатында қабылданған жалпыұлттық іс-шаралар жоспарының 6-тармағының негізінде әзірленген
Осы тармаққа сәйкес, митингілерді ұйымдастыру және өткізу тәртібін рег­ламенттейтін заңнамаға, оның ішінде:
– митингілер өткізуге рұқсат алу рәсімдерін оңайлатуды;
– ұйымдастыру ыңғайлылығын, ­қа­тысушылар үшін қолжетімділігін, қоғамдық тәртіпті қамтамасыз ету мүм­кіндігін ескере отырып, елді мекендерде оларды өткізетін арнайы орындарды айқындауды;
– ұйымдастырушылар мен қатысушы­лардың митингілер өткізудің белгіленген тәртібін сақтауы, сондай-ақ жария акцияларды құқыққа қарсы әрекеттерге пайдалану әрекеттері үшін жауаптылығын күшейтуді қарастыратын өзгерістер мен толықтырулар енгізу туралы тапсырма берілген болатын.
Сонымен қатар Президентіміз Қ.Тоқаев өз Жолдауында: «Азаматтардың барлық сындарлы өтініш-тілектерін жедел әрі тиімді қарастыратын «Халық үніне құлақ асатын мемлекет» тұжырым­да­масын іске асыру – бәрімізге ортақ міндет
Билік пен қоғам арасында тұрақты диалог орнату арқылы ғана қазіргі геосаяси ахуалға бейімделген үйлесімді мемле­кет қалыптастыруға болады» ­деген болатын.
Осыған орай, азаматтық қоғамның белсенді өкілдерінің бірі ретінде, біз елімізде соңғы кездері өзекті мәселелердің біріне айналған бейбіт ­жиналыстарды ұйымдастыру және өткізу тәртібін ­заман талабына сәйкес келтіруге бағытталған заң жобасының талқылауына қатысып, «халық үніне құлақ асатын» мемлекет екенімізді сенімді түрде айта аламыз.
Бұл заң біздің қоғамымыз үшін уақытылы және өзекті болып табылады, сондай-ақ Қазақстан Республикасы азаматтарының конституциялық құқықтарын іске асырудағы демократия­лық қағидаттарының сақталуын қам­тамасыз етеді.
Сонымен қатар осы саланы бұрын ­реттеген заң 1995 жылы қабылданған болатын және ­заманауи талаптарға жауап бере алмағаны сөзсіз
Сондықтан жаңа заң Парламентте бірнеше талқылаудан өтті
Біз бәріміз оған куәміз
­Расымен де, Сенат Мәжіліске пысықтауға заңды қайтарған болатын
Осылайша, бұл заң ескі заңнаманың барлық кемшіліктері ескеріліп, мұқият талданып, тексеруден өтті.
Жаңа заңның жағымды жақтарының бірі, «бейбіт жиналыс», «митинг», «пикеттеу», ­«жиналыс», «шеру» тер­мин­дерінің бір-бірінен ажыратуға бағытталған анықтамаларын, бейбіт жиналыстардың негізгі қағидаттарын енгізу.
Жаңа заң көптеген еуропалық және ­батыс елдерінің (АҚШ, Австралия, ­Франция, Ұлыбритания, Сингапур, Жапония, ­Ресей, Швеция) тәжірибесімен салыстырғанда өте ­либералды
Өйткені олардың заңдары митингілерді өткізу мен ұйымдастыруға қатаң талаптарды қояды.
Осылайша, «Қазақстан Республи­ка­сындағы бейбіт жиналыстарды ұйымдастыру және өткізу тәртібі туралы» Қазақстан Республикасының жаңа Заңы халықаралық стандарттарға сәйкес келеді және еліміздегі оң саяси реформаларды бейнелейді.
Еркін Оңғарбаев,
заң ғылымының докторы,
профессор
