Қазақта «Ауру батпандап кіріп, мысқалдап шығады» деген сөз тіркесі бар
Дегенмен, әрбір адам өз денсаулығына немқұрайды қарамай, дұрыс өмір сүру салтын ұстанып, зиянды әдеттерден бойын аулақ ұстап, дәрігерге дер уақытында көрініп тұрса, көптеген дерттің алдын алар еді
Бірақ көп жағдайда өз денсаулығымызға мән бермегеннен зардап шегіп жататынымыз да жасырын емес.
Қазіргі таңда жүрек ауруына шал­дығу қаупі ер адамдар мен әйелдерде тең екені анықталып отыр
Инфаркт немесе инсульттың орын алу мүм­кіндігі адамның жынысынан гөрі, оның өмір сүру салтына, қауіп-қатер тобына кіру-кірмеуіне байланысты
Қауіп-қатер тобына темекі шегетін, артық дене салмағы бар, қан қысымы жоғары, қан құрамындағы холестерин деңгейін қадағаламайтын және дене шынықтырумен айналыспайтын адамдар кіреді
Көп адамдар жүрек-тамыр ауруларының алдын алуға, салауатты өмір салты қағидаларын ұстануға немқұрайды қарайды.
Жүрек-тамыр ауруларының, әсі­ресе, артериалды гипертонияның алдын алумен байланысты проблемаларды шешудің үдемелі әдістерінің бірі – халыққа қауіп-қатердің мінез-құлық факторларына қарсы тұруды, осы аурумен өмір сүру дағдыларын, өзінің күйін қадағалауды үйрету жүйесін ұйымдастыру болып табылады
Жүрек және тамыр аурулары еліміздегі ауруға шалдығушылық және өлім-жітімділік құрылымында жоғары орынға ие және осы ауру түрлері көптеген шұғыл ауруханаға жатқызу оқиғаларына себеп болып жатады.
Осылайша медициналық қызмет­керлер мен салауатты өмір салты қызметінің алдында әлемдегі жүрек-тамыр ауруларының індеті тудырған қауіп-қатер жайында халықты ақпа­рат­тандыру, тұрғындар­дың өз денсау­лығына деген жауапкершілігін арттыру, халықты қан қысымын анықтауға және қан айналымы жүйесі аурулары мен олардың асқынуының алдын алу, ерте анықтау шаралары туралы ақпарат алуға жұмылдыру міндеті тұр.
Жанат Алтаева,
Салауатты өмір салтын қалыптастыру орталығының үйлестіруші-дәрігері
АСТАНА
