«Qolda» шұғыл көмек жобасы аясында COVID-19 күресіп жатқан медицина қызметкерлеріне көмек көрсетілді
AqJúrek жобасы басталғалы төрт ай ішінде 19 клиника мен медициналық орталыққа көмек көрсетілген еді. 
AqJúrek бастамасының мақсаты – COVID-19 пандемиясы кезінде медицина қызметерлерін ыстық тамақпен, азық-түлікпен, жеке қорғаныс және гигиена құралдарымен қамтамасыз ету
Дағдарыс уақытында тамақ­ты жеткізу және сатып алу бойынша жұмыстарды ұйымдастыру, жеке қор­­ғаныс құралдарын өндіретін цех жұмысын ұйымдастыру арқылы жұмыс орындарын сақтауға және ашуға ықпал ету.
«Qolda» шұғыл көмек жобасы аясында Еуразия Орталық Азия Қоры және «Шеврон» компаниясымен серіктестікте 2306 түскі ас және 500 қорғаныс экраны жеткізілді
Ыстық тамақпен Изатима Жекенова атындағы қалалық клиникалық аурухана, Қазақстан санаторийі, ІІМ Госпиталі, Орталық қалалық клиникалық аурухана, №2 Балалар қалалық клиникалық аурухана қызметкерлері қамтылды
Қорғаныс экрандары Орталық қалалық клиникалық аурухана мен Шу қалалық клиникалық ауруханаға жеткізілді.
2020 жылы 23 наурыз бен 28 маусым аралығында «Тауасар» қоғамдық қоры Еуразия Орталық Азия Қоры және «Шеврон» компаниясымен серіктестікте ұйымдастырып жатқан «Qolda» шұғыл көмек жобасы аясында 2230000 теңге, Халықаралық фармацевтикалық компаниялар қауымдастығынан 2000000 теңге, Сорос-Қазақстан Қорынан 10455000 теңге, Kusto қорынан – 3582300 теңге, 458 жеке тұлғадан 7543333 теңге көле­мінде қаражат жиналды.
Қаржы коронавирус індетімен күресіп жатқан медицина қызметкер­леріне ыстық тамаққа (түскі және кешкі ас), азық-түлік, жеке қорғаныс және гигиена құралдарын алуға жұмсалды.
«AqJúrek акциясына көмек қолын созған жомарт жандардың және ұйымдардың арқасында жүздеген дәрігерлер, санитарлар, мейірбикелер, жедел жәрдем қызметкерлері және басқа да медицина саласындағы қыз­мет­керлер ыстық тамақ, ЖҚҚ ғана қамтылған жоқ, олар қазақстан­дық­тардың қамқорлығын, қолдауын сезінді» дейді «Тауасар қоры» ҚҚ атқа­рушы директоры, AqJúrek жобасының үйлестірушісі Ажар Жандосова.
AqJúrek қайырымдылық бастамасы инфекциялық және провизорлық клиникалардағы медицина қызмет­керлеріне көмек көрсетумен шек­телмеді
Жоба барысында карантин кезінде жұмыс орындарын сақтап қалуға және жаңа мүмкіндіктер беруге ықпал етті
Мәселен, AqJúrek бастамасы аясында клиникаларға берілген жеке қорғаныс құралдарын алматылық кәсіпкер, AqJurek тобының мүшесі Жандос Сейіт дайындады
Ол қолданыстағы стандарттарға сәйкес жеке қорғаныс құралдарын дайындаумен және тігумен айналысаты цех жұмысын іске қосты.
Естеріңізге сала кетейік, AqJúrek бастамасына Орталық Азияның Еуразия Қоры «Шеврон» компаниясымен бірге карантиннің халыққа тигізетін кері әсерін төмендету, қоғамдық және еріктілер ұйымдарын қолдау, БАҚ арқылы халықты ақпараттандыру мақсатында ұйымдастырып жатқан «Qolda» шұғыл көмек жобасы аясында қаржылай қолдау көрсетілген болатын.
С.Әбдіғаппар
