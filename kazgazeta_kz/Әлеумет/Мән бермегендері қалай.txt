Астана қаласы Мәдениет басқармасының ұйымдастыруымен мәдениет ошақтарында қызмет етіп жүрген өзге ұлт өкілдерінің арасында «Суретті сөзбен бейнелейік, қазақ тілін үйренейік» атты қалалық тіл байқауы өтті.
Өзге ұлттардың мемлекеттік тілді жетік меңгеруі үшін өнермен ұштастыра отырып, ұлтымыздың бейнелеу өнеріне қызығушылығын арттыру, салынған суретті көркем сөз арқылы бейнелеуге машықтандыру мақсатында өткен байқауға 6 үміткер қатысты
Олар алғашқы кезеңде өздерін, жұмыс істейтін жерлерін таныстырды
Ал, екінші кезеңнің шарты бойынша елге танымал суретшілердің шығармаларын таңдап, суретті образдардың мәнін зерттеп, қазақ тілінде бейнелі түрде көркем сөзбен жеткізу қажет болатын
Алайда, байқауға қатысушылардың тілдік жүйесі жақсы қалыптаспаған, ойларын ашық жеткізе алмай әбден қиналды
Бәрі демейміз, арасында әжептеуір төселіп қалғандары бар
Бірақ суретке қарап тұрып,  шығарманың мазмұнын аша алмады.
Осы жерде байқауға үміткерлердің дайындықсыз келгені бірден көзге ұрды
Тіпті мәдениет басқармасы тіл туралы байқауды аяқ астынан ұйымдастыра салған-ау деген ой түйіп қалдық
Байқау соңында ойымыз дәлелдене түскендей болды
Конкурсанттар өздерінің бір-ақ күннің ішінде дайындалғанын жайып салды
«Неге асығыс өткіздіңіздер?» деген сауалымызға, ұйымдастырушылар «Наурыз мерекесімен қабат болып қалды, уақыт тығыз болды» деп уәж айтқаннан арыға бармады
 Бұл себеп те емес, сылтау да емес
Сондықтан мәдениет басқармасы аталмыш байқауды бұдан кейін ауқымын кеңейтіп, аса мән беріп өткізер деген үміттеміз.
Бейбітгүл ИСАЕВА
