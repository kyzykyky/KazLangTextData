Біздің бірінші жартыжылдықтағы облыстың әлеуметтік-экономикалық дамуы бағытындағы іс-қимылымыз Елбасының «Қазақстан жолы – 2050»: бір мақсат, бір мүдде, бір болашақ» Жолдауының міндеттемелеріне, сонымен қатар мемлекеттік, салалық бағдарламаларға сәйкес құрылды.
Бүгінгі таңда біз бірінші жартыжылдықтағы облыстың әлеуметтік-экономикалық дамуының қорытындыларын және алдағы уақыттағы міндеттерімізді белгілеп үлгердік.
Осы жылы қол жеткізген негізгі нәтижелерді айтпас бұрын, алдымен, облыс тұрғындарын толғандыратын түйткілді мәселелердің шешілуі барысы туралы айтып өткім келеді.
Біз бірінші кезекте тіршілік қажеттілігін қамтамасыз ететін инфрақұрылымдарды дамыту, әсіресе ауылдық аумақтарды сумен қамтамасыз ету жұмыстарын атқардық.
ижесінде қалалық жерлердің 87 пайызы, ауылдық жерлердің 28 пайызы орталықтан­дырылған су жүйесімен қамтылды
Осы мақ­сатқа биыл республикалық бюджеттен 4 млрд
200 млн
теңге бөлінді
Бүгінде Бейнеу село­сындағы селоішілік су құбыры мен су тазарту нысанының, Жетібай стансасындағы, Мұнайшы мен Жетібай ауылдарындағы су құбыры жүйесінің, Сайын Шапағатов селосындағы селоішілік су құбыры мен резервуардың, Дәулет селолық округындағы ішкі су жүйелерінің құрылыстары жүргізілуде.
Бұдан басқа Ақтау қаласында сумен қамту және кәріз жүйелерін жаңғырту жұмыстары жалғасуда
Биылғы жылы 11 шағын ауданда су құбыры жүйелеріне қатысты жұмыстар аяқталады
«Тұрғын үй–коммуналдық шаруашылығын жаңғырту бағдарламасы» аясында биылғы жылы Ақтау қаласының екінші, үшінші және үшінші «а» шағын аудандарындағы 10 тұрғын үйде күрделі жөндеу жұмыстары жүргізіледі.
Облыстық әкімдік, «Каспий» әлеуметтік-кәсіпкерлік корпорациясы, Мұнайлы ауданы басшылығының бірлескен жұмысының нәтижесінде осы жылы «Каспий» су тұщыту зауыты Басқұдық, Маңғыстау, Қызылтөбе ауылдарын сумен қамтамасыз ете бастады
Зауыт тәулігіне 5 мың текше метр ауызсу дайындап шығаруда
Жақын арада өндірістің қуатын тәулігіне 8 мың текше метрге жеткізу жоспарда бар.
Екіншіден, балабақшамен қамту және жаңа оқу жылы қарсаңында үш ауысымдық мектептердің санын мейлінше азайтуға күш салудамыз
«Балапан» бағдарламасын іске асыру нәтижесінде 3 жас пен 6 жас аралығындағы сәбилерді мектепке дейінгі тәрбиемен қамту қарқыны өсіп келеді
Облыс бойынша осы жылдың басында біз мектепке дейінгі балалардың 81 пайызын қамтысақ, 2020 жылға қарай балабақшамен қамтуды 100 пайызға жеткізу жоспарда бар
Осы нәтижеге жету үшін биылдың өзінде 660 орындық 4 балабақшаның құрылысы аяқталып, пайдалануға берілді.
Орта білім беретін оқу орындарының тапшылығы мен орта мектептерді екі ауысымға көшіру мәселелері сатылап шешіліп келеді
Ағымдағы жылы бір мектептің құрылысы аяқталды
2014-2015 жылдары жойылатын апаттық жағдайдағы мектептердің орнына тағы екі мектептің (Бейнеу мен Түпқараған аудандарында) құрылысы басталды
Осылайша облыстағы үш ауысымдық мектептердің саны 2-ге дейін қысқарды
Бұл бағыттағы жұмыстарды Маңғыстау облысы белгіленген уақыттан екі жылға ерте аяқтап, Елбасының тапсырмасын мерзімінен бұрын орындайтын болады.
Биылғы жылы «Қолжетімді тұрғын үй – 2020» бағдарламасының барлық бағыттары бойын­ша 487 мың шаршы метр үйді пайдалануға беру жоспарланды
Қазіргі уақытта оның 280 мың шаршы метрі қолданысқа берілді
Атап айтқанда, Ақтау қаласында бірінші жарты­жылдықта әрқайсысы 40 пәтерден тұратын 5 жаңа үй салынып, пайдалануға берілді.
Сонымен қатар жылдан-жылға халық саны көбейіп келеді
Бүгінде облыста 595 мың адам тұрады, ал жыл сайынғы өсім 4 пайызды құрайды
Бұл көрсеткіш Астана қаласының өсімімен бірдей.
Инфляцияның алдын алу үшін, көтерме саудамен айналысатын кәсіпкер­лермен, ірі супермаркеттердің басшылығымен белгіленген бағаны сақтау туралы меморан­думдарға қол қойылды
Облыстың азық-түлік қауіп­сіздігі бағдарламасы бойынша көрші өңірлердің ауылшаруашылық өнімдерін өндірушілермен күріш, қант, ұн және т.б
өнімдерді делдалсыз жеткізуге келісімшарттар жасалды
Сондықтан бағаның күрт өсіп кетуіне жол берілген жоқ.
Күнделікті жұмысымызда біз өлкеге инвес­ти­­ция тартуға көп көңіл бөліп келеміз
Өткен жыл­­­мен салыстырғанда инвестиция көлемі ­23 пайызға өсіп, бірінші жартыжылдықта 215 млрд
теңгені құрады
Инвестиция көлемі жан басына шаққанда 1 500 АҚШ долларына жетіп, Маңғыстау облысы еліміз бойынша екінші орынға көтерілді
Облысқа тартылған инвестиция сомасы орташа республикалық көрсеткіштен 2 есеге көп.
Біз осы жетістікпен шектелмек емеспіз
Өңірлерге шетелдік инвестициялар тарту мен технологияларды жетілдіру жұмыстарын күшейту туралы Елбасының тапсырмасы бар
Біз инвестициялық жобаларды өлкеге әкелу үшін қолда бар барлық құралдарды пайдаланудамыз.
Елбасының қатысуымен өткен жалпыұлт­тық телекөпір кезінде Шетпе селосындағы индустриялық жоба, батыс аумағындағы жалғыз ірі цемент өндірісі – «Каспий Цемент» зауыты іске қосылды
Бұл жоба арқылы біз 400 жұмыс орнын ашуға мүмкіндік алдық.
«Ақтау теңіз порты» арнайы экономикалық аймағында инвестиция тарту мен жаңа өндірістер ашу жұмыстары жалғасуда
Арнайы экономикалық аймақ құрылғаннан бері оның аумағында 5 жоба жүзеге асырылды.
«Ақтау теңіз порты» арнайы экономикалық аймағында әзербайжандық инвестициялық салыммен «Азерсун» өндіріс және логистикалық орталығының» іргетасы қаланды
Орталық тағам өнімдері, оның ішінде жеміс-жидектер мен көкөністер сақтайтын үлкен қоймалар салады
Қоймалардан аталған тағам өнімдері облыстың сауда орындарына жеткізілетін болады
Осылайша бұл жоба екі ел арасындағы сауда-экономикалық қатынасты кеңейтуге, өңірдің көлік инфрақұрылымын дамытуға және Маңғыстаудың азық-түлік қауіпсіздігін қамтамасыз етуге мүмкіндік береді.
Маңғыстау облысы республикалық бюджеттің донорларының бірі бола отырып, жылдан-жылға мемлекет қазынасына түсім көлемін арттырып келеді
Жыл басынан бері Ұлттық қорды есепке алғанда бюджеттің барлық деңгейіне 491 млрд
теңге көлемінде салықтар мен төлемдер түсті.
Біз­дің назарымызда тұрған өткір мәселе­лердің бірі – жастардың кәсіби біліктілігін арттыру
Жастарды жұмыспен қамтамасыз ету үшін жаңа жұмыс орындарын ашқанымызбен, ондағы жаңа технологиялармен жұмыс істеуге жастарымыздың қарым-қабілеті жетпей жататыны аян
Сондықтан жастарымызды белгіленген қызметтерге сай мамандандыруға күш салып жатырмыз
Мәселен, колледждерде қосымша ағылшын тілі сабағын енгіздік
Өйткені Маңғыстауда инвестиция құйған елдердің өкілдерінің саны көп
Сонымен бірге жергілікті оқу орындары мен кәсіпорындар арасында ынтымақтастық орнаттық
Бұл тәжірибе өз жемісін беріп, кәсіпорын есебінен оқитын студенттердің саны төрт жарым есеге өсті
Сегіз колледжге 11 мамандық бойын­ша дуальді білім беру жүйесін енгізуді көздеп отырмыз
Жоғары оқу орындарындағы мамандықтар тізімі қайта қаралып, олардың ішіне өндіріс орындарының талаптарына жауап беретін мамандықтар енгізілуде
Мысалы, «байланыс технигі», «газ нысандарын қадағалушы», «құрал-жабдықтарды жөндеуші» және тағы басқа мамандықтар қазірдің өзінде тізімге кіріп үлгерді
Бұдан бөлек, Нұрсұлтан Назарбаев білім беру қорының, Маңғыстау облысы әкімдігінің, норвегиялық компаниялар концорсиумының тізе қосуымен құрылған Ақтау тренинг орталығында 20 дәнекерлеуші мен монтаж жасаушы арнайы оқудан өтті
Оларға халықаралық үлгіге сай сертификаттар табыс етілді
Олар енді шетелдік компанияларда еш қиындықсыз жұмыс істейтін болады.
Халықты жұмыспен қамту – біздің негізгі міндетіміз
Оның орындалу барысы қатаң бақылауға алынған
Есепті кезеңде еңбек нарығында 13 мың 200 жұмыс орны ашылды
Алынып жатқан шаралардың нәтижесінде халықтың өмір сүру сапасы да артты
Жалпы жұмыссыздық деңгейі 5,6 пайыздан 5,4 пайызға азайды.
Осыған қарамастан ауылдық жерлерде әлі де жұмысқа орналаспаған адамдар бар
Өлкенің дәстүрлі мұнай-газ өндіру ерекшелігі белгілі, дегенмен біз жаңа мүмкіндіктерді пайдалануымыз керек
Ол – ауыл-аймақтарда кәсіпкерлікті дамыту
Қазіргі уақытта елімізде бизнес жасауға барлық қолайлы жағдайлар жасалған
Сондықтан облыстың басшысы ретінде алдағы уақытта да азаматтарымыздың бизнестегі бастамаларын қолдауға және оларға көмектесуге дайынмын.
Сонымен, бірінші жартыжылдықта бұл салада қандай нәтижеге жеттік? Бүгінде кәсіпкерлік секторында 86 мың адам жұмыспен қамтылған
Бұл – облыстың экономикалық белсенді тұрғындарының 33 пайызы.
Енді «Бизнестің жол картасы – 2020» бағдарламасына тоқталайық
Бағдарлама аясында облыс бойынша жалпы құны 3 млрд
600 млн
болатын 24 жоба мақұлданды.
Жартыжылдықтың қорытындысы денсау­лық сақтау саласында халық денсаулы­ғының неғұрлым жақсарғанын көрсетті
Сәби өлімі тірі туылған мың сәбиге шаққанда 12,3-тен 9 жарымға дейін азайды
Бұл арада республика бойынша көрсеткіш 10,6 екенін айта кету керек
Ал ана өлімінің 100 мың жаңа туылған нәрестеге шаққандағы көрсеткіші 12,2-ден 11-ге азайды
Бұл да еліміз бойынша орташа көрсеткіштен төмен
Туберкулезбен, қан айналым жүйесінің ауруларымен ауыратындардың да қатары кеміді
Қазір облыста орташа өмір сүру ұзақтығы 68 жарым жастан 71 жарым жасқа ұзарды.
Өлкемізде дәрігерлік амбулатория, фельдшерлік-акушерлік пункттар мен емханалар нысандарын салу есебінен денсаулық сақтау ұйымдарының жүйесі артып келеді
Атап айтқанда, биыл облыстық аурухананың кардиологиялық блогы пайдалануға берілді.
Сонымен қатар Жаңаөзен қаласында ұзақ күттірген қалалық перзентхана ашылды
Қазірдің өзінде облысымызда 8 дәрігерлік амбулаторияның құрылысы салынып жатыр
Алынып жатқан шаралардың барлығы алдымен, медициналық қызметтің сапасын арттыруға бағытталып отыр.
Аймақ экологиясын жақсарту үшін «Қошқар-Ата» қалдық көлінің сұйық фазасы­ның дең­гейін тұрақтандыру жұмысы әлі жал­ғасуда
Бостанқұм, Түйесуқұм және Қызылқұм құмды массивтерінің өсімдік жабынын қайта қалпына келтіру шаралары жүргізілуде.
Маңғыстау ауданының Жыңғылды, Тұщықұдық, Шайыр, Қарақия ауданының Мұнайшы, Болашақ, Бейнеу ауданының Боранқұл және Түпқараған ауданының Қызылөзен ауылдарында қатты тұрмыстық қалдықтарды көму полигондары құрылысының техникалық-экономикалық негіздемелері әзірленуде.
Соңғы уақытта елімізде өңірлерді теңдей етіп дамытуға бағытталған бірқатар бағдарла­ма­лардың қабылданғаны белгілі
Ондай бағдар­ламалар біздің облыста да жүзеге асырылуда.
Жаңаөзен қаласын 2020 жылға дейінгі кешенді дамыту жоспарының және Моноқалаларды дамыту бағдарламасы аясында 2014 жылдың өзінде қалаға 11 млрд
200 млн
теңге қаржы бөлінді.
Бұл қаржының есебінен 4 мектепке дейінгі білім беру ұйымдары, 1 орта мектеп, 5 спорттық құрылым, 4 қоғамдық тәртіп және қауіпсіздік нысаны бой көтереді
Сонымен қатар инженерлік инфрақұрылым, жол құрылысы, сумен қамтамасыз ету, қаланы және жақын елді мекендерді абаттандыру жұмыстары, кәсіпкерлікті қолдау шаралары жүзеге асырылады.
Қазақстан Республикасының Өңірлік даму министрлігінің келісімімен Түпқараған ауданының Ақшұқыр, Бейнеу ауданының Ақжігіт және Боранқұл, Маңғыстау ауданының Сайөтес және Жыңғылды, Қарақия ауданы­ның Жетібай ауылдарын, сонымен бірге аудан орталықтарын дамытудың кешенді бағдар­ламасы және ауылдар мен кенттерді дамыту шара­ларының 2018 жылға дейінгі жоспары бекітілді.
Ағымдағы жылдың 10-шілдесінде облысқа жұмыс сапармен Қазақстан Республикасының Премьер-министрі К.Мәсімов келді
Жұмыс сапары кезінде Премьер-министрмен облыстың көлік жүйесі мен логистикасы, экологиясы (Қошқар ата рекультивациясы), су және электр энергиясымен қамтамасыз ету мәселелері талқыланды.
Бүгінгі күні жүзеге асырылып жатқан жобалардан басқа, «Ералы-Құрық», «Маңғышлақ-Баутин» темір жолдарының құрылысы, сондай-ақ ұзындығы 500 шақырым болатын «Бейнеу-Шалқар» тас жолын салу мүмкіндіктері қарастырылуда
Бейнеу мен Шалқардың арасын қосу арқылы Ақтау портына дейінгі жолды 600-700 шақырымға азайтуға болады.
Бұл мәселенің шешімі тек қана көлік саласының дамуына әсерін тигізіп қана қоймай, облыс тұрғындарының еліміздің оңтүстігіне қарай қарым-қатынасына жол ашады.
Облыстағы МАЭК кәсіпорны су шығару кешенін дамыту мен жаңғырту шараларының шегінде тұщытылған су дайындайтын ескірген қондырғыларды ауыстыру бойынша инвестициялық бағдарламаны іске асыруда
Бұдан басқа, теңіз суын тұщытумен «Каспий» су тұщыту зауыты айналысады
Зауыт толық қуаттылығына шығу үшін құрылғыларды жаңғыртуға техникалық-экономикалық негіздеме жасақталу үстінде.
Жаңаөзен қаласы, Бейнеу, Маңғыстау мен Қарақия аудандарының кейбір елді мекендерінің тұрғындары «Астрахань – Маңғыстау» су құбырымен келетін Еділ суын пайдаланатыны белгілі
«Астрахань – Маңғыстау» су құбырындағы су тапшылығын шешу үшін оны қайта құрылымдау және жобаны арзандатудағы тиімді нұсқаларды анықтау жұмыстарын жүргізбекпіз.
Облыстың электр жүйесін «МАЭК–Қазатомөнеркәсіп» кәсіпорнының үш электр стансасы өндіріп отырғаны белгілі
Құрылғының физикалық тұрғыдан тозуына байланысты 2025 жылға қарай кәсіпорынның электр энергиясын өндіру қуаты төмендегелі тұр
Ал өндірістік және әлеуметтік нысандардың көбеюіне, тұрғын үй қорының өсуіне байланысты электроэнергияны пайдаланудың жыл сайынғы өсімі орташа 4 пайызды құрап отыр.
Тозығы жеткен, тиімділігі төмен бұл құрылғының жұмыс қабілеттілігін қалыпты сақтау үшін жұмсалатын қаржының қомақты болуына қарамастан, МАЭК-тің қазіргі қуаты айтарлықтай көп емес.
Сондықтан 2017-2018 жылдары өңірде электр энергиясының тапшылығы басталуы мүмкін
Сол себепті біз бу-газ қондырғысы құрылысының қажеттілігі туралы мәселені жер-жерде әлденеше рет көтеріп жүрміз
Бұл мәселе «Энергия» қазақстандық отын-энергетика жүйелерін ғылыми-зерттеу және жобалау-іздестіру институтының дайындаған «Маңғыстау облысының 2025 жылға дейін электр жүйелерін дамытудың кешенді жоспарында» да көрсетілді.
Іске асырылатын шаралардың барлығы Елбасының «Қазақстан жолы – 2050: бір мақсат, бір мүдде, бір болашақ» атты Қазақстан халқына Жолдауында көрсетілген міндеттемелерге сәйкес жалғасатын болады.
Өз еліміздің дамуы мен халық тұрмысының сапасын көтеру – ортақ мүдде.
