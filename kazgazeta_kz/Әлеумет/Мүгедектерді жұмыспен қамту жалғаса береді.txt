«Ана тілі» газетінің тілшісі Ақбота Исләмбек  мүгедек жандар мәселесі жөнінде ой қозғап, «Мүгедек баласын баққан ана жалақы алуы керек» («Ана тілі» газеті, №13 (1219), 3-9 сәуір, 2014 жыл) деген тақырыпта мақала жазған еді
Бұдан кейін газет оқырманы Алма Бекпан осы мәселеге үн қосқан «Мүгедек баласын баққан ана әлеуметтік қызметкер саналуы тиіс» («Ана тілі» газеті, №22 (1227), 28 мамыр–4 маусым, 2014 жыл) деген мақаласы жарық көрді
Біз осы мақаланы негізге ала отырып, ҚР Денсаулық және әлеуметтік даму министрлігіне хат жолдаған болатынбыз
Осы хатқа орай ҚР Денсаулық және әлеуметтік даму министрлігінің жауапты хатшысы Аида Құрманғалиевадан жауап келді
Онда былай делінеді:
«…Жергілікті атқарушы органдар денсаулық жағдайы бойынша еңбек қызметімен айналысуға қарсы айғақтары жоқ мүгедектерді «Жұмыспен қамту 2020 жол картасы» бағдарламасының іс-шара­ларымен қамту бойынша жұмысты жалғастыруда.
Бұған қоса, мүмкіндіктері шектеулі адамдарды барынша жұмысқа орналастыру үшін ағымдағы жылы Оңтүстік Қазақстан облысының базасында «сайт әкімшісі», «аудармашы», «бухгалтер», «жур­налист», «дизайнер» кәсіптері бойынша мүге­дек­терді қашықтықтан жұмыспен қамтуды ұйым­дастыру жөніндегі пилоттық жоба іске асырылады;
– үш пайыздық квота шеңберінде мүгедектердің жұмыспен қамтылуын іске асыру тәсілдері қайта қаралады;
– іске асырылып жатқан салалық бағдарламалар шеңберінде жұмыспен қамтуға жәрдемдесудің белсенді шараларына мүгедектерді тарту бойынша жұмыс жалғасатын болады.
Сонымен қатар, 2013 жылы мүгедектер құрған қоғамдық ұйымдардың ұсыныстары бойынша Министрлік Қазақстан Республикасының Көлік және коммуникациясымен бірлесіп инватакси қызметін көрсету тәртібін қарастыратын Автомобиль көлігімен мүгедектерді тасымалдау жөнінде қызметтер көрсету қағидаларын әзірледі.
…Мүгедектердің негізгі тіршілік ету салала­рындағы объектілер мен қызметтерге қолжетімділік жағ­дайын бағалау Қазақстан Республикасында мүге­дек­тердің құқықтарын қамтамасыз ету және өмір сүру сапасын жақсарту жөніндегі 2012-2018 жыл­дарға арналған іс-шаралар жоспарының бірі­нші кезеңі (2012-2013 жылдар) шеңберінде көздел­ген және ол 2012 жылдан бастап жүргізіліп келеді.
Аталған міндетті іске асыру мақсатында Ми­нистрлік қолданыстағы қоғамдық инфрақұры­лым объектілері паспорттарының нысандарын қамтитын әлеуметтік инфрақұрылым объектілеріне түгендеу (паспорттау) жүргізу жөнінде әдістемелік ұсынымдар әзірлеп, өңірлерге жолдады.
Объектілердің қолжетімділік жағдайына жүргі­зілген бағалаудың тиімділігі үшін қолжетімді орта құру талаптарынан тұратын халықтың қауқары аз топтарына арналған мемлекеттік құрылыс нормалары мен ережелер жинағы әзірленді
Бұл жинақ барлық жергілікті атқарушы органдарға берілді.
2012 жылдан бастап еліміздің барлық өңір­лерінде:
– мүгедектердің істері жөніндегі кеңестер, мүгедектердің қоғамдық ұйымдары өкілдерінен сараптамалық топтар, паспорттау жүргізу үшін арнайы жұмыс топтары құрылды;
– әлеуметтік маңызды объектілерді паспорт­тау жүргізілуде, оның нәтижелері бойынша өңірлерде объектілер мен қызметтердің қолжетімділігіне жағ­дай жасауға қажетті қаражат көлемі айқындалатын болады.
Министрлік жүргізген талдау көрсеткендей, 54 528 әлеуметтік инфрақұрылым объектісінің ішінен жергілікті атқарушы органдар паспорттау жоспарына тек 37,2 пайызын (20 263 объекті) енгізген, жоспарланған объектілердің 92,6 пайы­зына (18 754 объекті) паспорттау жүргізілді, паспортталғандардың ішінен 82,4 пайызы (15 456 объекті) бейімдеуге жатады деп танылған
Қазақстан Республикасы Экономика және бюджеттік жоспарлау министрлігінің ұстанымы бойынша 18 жастан асқан, бала кезінен бірінші топ мүгедегіне күтім жасауды жүзеге асыратын отба­сыларға (адамға) ай сайынғы әлеуметтік жәр­демақыны төлеу мәселесі қосымша пысық­тауды және әлеуметтік саланы дамытудың негіз­гі ба­сым­дық­тары мен бюджеттің нақты мүм­кіндіктерін ескере отырып, кезең-кезеңмен қарау­ды талап етеді.
Қазіргі таңда жәрдемақы алушылардың санын өзектендіру үшін жергілікті атқарушы органдарға сұраныс жолданып, жәрдемақы енгізу жөніндегі жұмыс жалғастырылуда.
Сонымен бірге, мүгедектігіне және асыраушысынан айырылуына байланысты әлеуметтік жәрдемақылардың мөлшерін 2015 жылғы 1-шілдеден бастап 25%-ға арттыру көзделгенін атап өткен жөн.
Жеке оңалту бағдарламасына сәйкес есті­мейтіндігі бойынша мүгедектер үшін ымдау тілі маманының әлеуметтік қызметтерін көрсету жы­лына отыз сағаттан алпыс сағатқа ұлғайтуды заң жобасына енгізу мәселесі қарастырылып, мемлекеттік органдар мен үкіметтік емес ұйымдар­дың қатысуымен талқылануда».
