Ақмола облысында кейінгі уақытта маңызды нысандарға, елді мекендерге жаңадан атау беруде оң істер жүзеге асырылуда
Бұл өңірдің қарапайым тұрғыны ретінде бізді қуантады
Мәселен, өткен жылы облыстық ономастика комиссиясының бірқатар отырысында 272 көше мен ауылды қайта атау туралы мәселе қаралып, оң шешімін тапты.
Атбасар ауданындағы Новоалександровка селолық округі – Бастау ауылдық округі, Новоалександровка селосының атауы – Бастау ауылы, Целиноград ауданындағы Воздвиженка селолық округі – Нұресіл ауылдық округі, Воздвиженка селосының атауы – Нұресіл ауданы болып қайта аталды.
Біздің тілегіміз осы жұмыс тоқтап қалмаса дейміз
Одан әрі жалғасын тапқанын қалаймыз
Бұл бағытта көңіл бөлер тұстар көп.
Реті келгенде мына бір жайтты да айта кетсем деймін
Біздің қаладағы жолаушы таситын автобустарда аялдама атаулары үш тілде, қазақ, орыс, ағылшын тілдерінде хабарланады
Алғашқыда қала тұрғындары бұған таңданыс білдірген
Алғашқы екі тіл түсінікті еліміздің өзге қалаларында да бұл дәстүрге айналған
Ал ағылшын тілінің қалай қосылып кеткені түсініксіз
Біреулер ЭКСПО-ға байланысты дегенді айтады
Дегенмен де, осыны анықтаған жөн болар
Өйткені елордасы – Астананың өзінде аялдамалар екі тілде хабарланады ғой
Өзгелерден ерекшеленгеніміз қалай?
Жалпы жер-су атауларының, өзге де атаулардың өз тілімізде, яғни ұлттық тілде жазылуының маңызы зор
Осының өзі жас ұрпақтың бойына отансүйгіштік, патриоттық қасиеттерді сіңіруде елеулі ықпал етеді.
Рая МҰСАБЕКОВА
КӨКШЕТАУ
