Жаңа оқу жылының бас­талуына бір апта ғана қалды
Әр бала мектепке жаңа киіммен, жаңа оқу-құралдарымен барғысы келетіні сөзсіз
Ал оған барлық ата-ананың жағдайы келе ме? Әрине, әке-шеше қалтасындағы бар қаражатымен баласын қуантуға барын салады
Егер бір ғана бала болса, оның жарасы жеңіл
Ал бір отбасында бірнеше бала болса ше, онда мәселе басқаша, әжептәуір шығындалуға тура келеді

Әр маусымның қызығы мен шыжығы қатар жүреді
Мектепке дайындықтың өз әуре-сарсаңы бар
Мектепке қажеттіні ертерек алсаңыз ұтасыз
Ал жақындағанда баға басқаша болмақ
Мектепке киетін киім мен құрал-жабдықтардың бағасы күн санап өсе береді.
Балаларын мектепке дайындаған ата-аналардан сұрап білдік
Биылғы баға да өспесе, түскен емес
Оқушылар киімінің көбі Түркия, Ресей, Қытай және Бішкекте шығарылады
Бүгінде, әсіресе Бішкек саудасы қызып тұр.
Фариза Беделбек 4-сыныпта оқитын ұлын мектепке дайындау үшін Алматыдағы «Көк базарды» таңдаған
Мұндағы мектеп киімбағасы 12-15 мың теңге көлемінде
17-20 мың теңге аралығындағы сапасы жоғарылау киімдерді де таңдасаңыз болады.
«Бұл тек киімінің бағасы
Оған ақ жейде, аяқ киім, сумка, оқу-құралдарын қосыңыз
Екі жейдені 5 мыңнан 10 мың теңгеге дейін, туфли 9000 теңге, сөмке 7000 теңге және 10 000 теңгеге сабаққа қажетті құралдарды алдық
Спорттық киім мен аяқ киімі 17 мың теңге болды
Баламды қыркүйекке дайындау үшін 60 мың теңгеге жуық ақша жұмсадым
Бұл бастамасы
Менің ұлым отбасындағы жалғыз бала болғаны үшін жылда кітаптарды түгел ала алмайды
Кем-кетігін өзімізге алдырады» дейді Ф.Беделбек.
Ал үш баласы да мектеп қабырғасында оқитын Рая Ардақова 60 мың теңгені үнемдеп жеткізуге тырысқан
Бұл кісінің таңдаған базары да, талғамы да басқаша.
«Бізде таңдап жататын жағдай жоқ
Балаларды «Барахолкадан» киіндірдік
Былтырғы жарайтындарын биыл алмай, кем-кетігін ғана түгендедік
Мұнда мектеп киімін 7 мың мен 12 мыңның аралығында табуға болады
Ал ақ жейделер 3-5 мың, аяқ киімдер 4-8 мыңның аралығында
Жаңа оқу жылына барымен ­базар жасап отырмыз» дейді Рая.
Бұл Алматыдағы қара базарлардың бағасы
Ал «Мега» сынды сауда орталықтарын таңдайтын болсаңыз мектеп киімінің бағасы – 25 мың, жейде 4-8 мың, туфли 5-15 мың, сөмке 4-10 мың аралығында болады
Сәйкесінше, сапасының да, бағасының да айырмашылығы бар.
Баға бағасымен, тауардың сапасы да маңызды екені рас
Мамандар ең басты мәселе – оқушының денсаулығына күш түсірмейтін сөмкені таңдау болып отырғанын айтады.
– Мектеп сөмкесі баланың жасы мен бойына сәйкес болғаны абзал
Бастауыш сынып оқушыларының сөмкесінің салмағы 700 граммнан аспағаны жөн
Жоғары және орта буын оқушыларының сөмкесі 1 келіден аспауы керек
Негізінен сөмкелерде жарық шағылыстыратын жапсырмалары болуы керек, – деді Қоғамдық денсаулықты сақтау Департаментінің басшысы Айзат Молдақасымова.
Мамандардың айтуынша, баланың сөмкесін дұрыс таңдау болашақта бірқатар аурулардың алдын алады
Оның ішінде сколиоз, остеохондроз, көк еттің жыртылуы деген сияқты аурулар бар
Сөмкенің арқасы ортопедиялық әрі қатты болуы тиіс
Қатты каркас омыртқаға түсетін жүктемені біркелкі етеді
Сонда баланың арқасына қатты күш түспейді екен.
Сондай-ақ биыл оқулықтар мен дәптерлерге айрықша талаптар қойылады
Атап айтқанда қағаз сүзгі сияқты ар жағын көрсетпеуі тиіс
Кітаптардағы таңбалар қара түсті, анық болады
1 кітаптың салмағы 1-4 сыныптар үшін – 300 грамм, 6 сыныптар үшін – 400 грамм, 7-12 сынып оқушылары үшін – 500-600 грамм болуы керек екен
Осылай деп Қоғамдық денсаулықты сақтау Департаменті ескертті.
Сонымен қатар Алматыда жаңа оқу жылынан бастап, оқушылардың тамақтану жүйесінің жаңа стандарты енгізіледі
А.Молдақасымованың айтуына қарағанда, тұңғыш рет Қазақстан аумағында Алматыда оқушылардың дұрыс тамақтануының бірыңғай стандарты енгізіледі
Төрт апталық мәзір Қазақстан Тағамтану академиясымен, Ұлттық денсаулық орталығының мамандарының нұқсаулығымен жасалған.
– Енді қаланың мектептерінде тамақтану қызметін атқаратын кәсіпорындардың барлығы тағамды бір стандарт бойынша дайындайды
Бірыңғай стандарт бойынша 7-10 жастағы балалар сабақ мезгілінде – 840 ккал, 11-14 жастағы балалар – 951 ккал, 15-18 жастағы балалар 1020 ккал тағам тұтынатын болады, – дейді А.Молдақасымова.
Оқу жылы да келіп қалды
Сіздің балаңыз мектепке дайын ба?
Ақбота МҰСАБЕКҚЫЗЫ
