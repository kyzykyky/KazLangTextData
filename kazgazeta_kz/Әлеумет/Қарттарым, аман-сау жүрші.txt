Тәуелсіздіктің  26 жылдық мерейтойына орай еліміздің барлық аймақтарында мерекелік концерттер мен мәдени шаралар өтуде
Қарағайлы ықшамауданының жас өнерпаздары Алматы қаласындағы №3 Ардагерлер үйінде өнер көрсетті
Балалар осылайша қарттар мен мүгедек жандарға жан жылуын сыйлап, жабырқаған көңілдерін көтерді
«Ар намысым, қасіретім, мақтанышым – желтоқсан» деп аталатын мерекелік кеште ән айтылды, би биленді
Қарттарға, әсіресе бишілер тобының өнері тамаша көңіл-күй сыйлады
Ата-әжелердің езулеріне күлкі үйірілді
Көздеріндегі мұң бір сәтке болса да, сейілгендей еді
Олар жас өнерпаздар орындаған әр түрлі жанрдағы билерді қол соғып қошеметтеп отырды.
Ардагерлер үйі  қарттарға жан-жақты әлеуметтік, психологиялық, медициналық көмек  көрсетеді
Мұнда әр қарттың күтушісі, медбикесі, жатын орны, ыстық тамағы, сондай -ақ дене шынықтыру залы бар
Мекеме қызметкерлері қарттарға барынша демеу болып, қартайған шақтарында бастарына түскен қатал тағдырды бір сәтке болса да ұмыттырып, мейірімдерін аямайтындығы байқалып тұр
Дегенмен, мұның барлығы өз үйіндей, өз балаларының мейірімі мен күтіміндей болмайтыны айдан анық
Қарттардың жұпыны киімдері мен мұңға толы көздерінен осыны байқадық
Біздің орталықтың балаларын көргенде көңілдері жадырады, сол сәтте немере иісін сағынғандығын да аңғардық
Өнерпаз балалар «Аталар мен апаларды осында әкеліп, кешке үйге алып кетеді ме?» деп сұрағанда не деп жауап берерімізді білмедік…
Қазір қоғамдағы тастанды бала, тастанды қарт деген  ұғымдарға бойымыз үйрене бастағандай
Бірақ Ардагерлер үйіне кіргенде, жүрегіміз сыздап қоя берді
Тағдырдың қаталдығымен кәрілік шағын әлеуметтік мекемеде өткізуге мәжбүр болып отырған қаракөз қарттарымыздың халі аянышты екендігі ащы шындық
Оларды осы күйге тағдыр жеткізді ме, безбүйрек балалары ма?.
Мұндағы әр ақсақал мен апаның өз тауқыметі, өз тағдыры бар.
Халқымыздың «Атаңа не істесең, алдыңа сол келеді»  деген сөзі осындайда айтылса керек
Біздің жас өнерпаздар алдағы уақытта да қарттарға қуаныш сыйлау үшін Ардагерлер үйіне бармақ
Олар өз ата-әжелерін ешқашан да осындай күйге жеткізбеуге уәде берді.
Үміт Жұмаділова
