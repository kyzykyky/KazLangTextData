Жуырда қала әкімі Ахметжан Есімовтің қатысуымен алып шаһарымыздың тазалығы мен тыныштығы сөз етілген алқалы жиын өтті
Қала әкімінің орынбасарлары, аудан әкімдері, қалалық мәслихат депутаттары, құқық қорғау саласының жетекшілері мен пәтер иелері кооперативінің қызметкерлері қатысқан жиында тұрғын үй-коммуналдық шаруашылық мәселесі талқыланып, пәтер иелері кооперативтері мен учаскелік полицейлердің атқарған жұмыстарына баға берілді
Ахметжан Смағұлұлы бұл тұрғыда қатаң ескертулер жасап, қала тұрғындарының қауіпсіздігі, қоғамдық тәртіптің сақталуы учаскелік полиция инспекторлары мен ПИК-тердің атқарған жұмысына байланысты екенін атап өтті.
Жиын барысында сөз алған Ішкі істер департаментінің басшысы Серік Күдебаев қалада қылмысты жағдайларды болдырмау мәселесі қатаң бақылауда екенін, оның алдын алуда жұмыстар атқарылып жатқанын жеткізді
Мәселен, ауыр және өте ауыр қылмыс жасау 11 %-ға азайған
Адам өлімі 1,5%-ға, соның ішінде кісі тонау 2 есеге төмендегенін, адам денсаулығына зиян келтіру мен тонаушылық, т.с.с
қылмыс түрлері былтырғы жылға қарағанда азайғаны сөз етілді
Құқық саласы қызметкерлерінің қатысуымен жыл басынан бері қалада 169 732 пәтер мен жеке үйлерге тексеру жүргізілген екен
Нәтижесінде, пәтерлерін жалға беретін 2144 азаматтың жергілікті салық органдарына тіркелмегені, 2334 тұрғынның ешқандай тіркеусіз және құжатсыз тұрып жатқаны белгілі болды
Іздеуде жүрген 36 қылмыскер ұсталып, 12 із-түзсіз жоғалған азаматтардың тұрғылықты жері анықталды
С.Күдебаев өз кезегінде әрбір қала тұрғынын құқық қорғау саласы қызметкерлерімен бірге қоян-қолтық жұмыс істеуге шақырды
Жиын барысында қаладағы тәртіп бұзушылықтар осылайша кеңінен әңгіме болды
Қылмыстың үштен бірін қалаға сырттан келгендердің жасайтындығы айтылды
«Жалдамалы пәтерлер мен қонақүй, кафе, барлар, сауналар мен басқа да көңіл көтеру орындарында кәсіптерін жалғастырып жүрген тәртіп бұзушы азаматтарға 21 млн
теңге көлемінде айыппұл салынды
Санитарлық талапқа сай емес орындарда жүргізілетін жабайы сауда мен тұтынушылар құқығын қорғауға арналған түрлі шаралар жүргізіліп жатыр
Учаскелік полиция қызметкерлерінің біліктілігі мен білімін, тәжірибесін жетілдіру жұмыстары үнемі бақылауда
Осы орайда халықпен тығыз байланыс орнатсақ, біздің жұмысымыз әлдеқайда жеңілдейтіні сөзсіз
Қала тұрғындарының сенімділігі мен көмегі біздер үшін аса қажет
Ол үшін учаскелік полиция инспекторлары халықтың сенімділік деңгейін арттыруға күш салу керек
Қала қонақтары мен тұрғындары өздерінің қауіпсіз әрі таза қалада өмір сүретіндерін сезінуі керек» деді ІІД басшысы.
Сонымен бірге қала басшысы ПИК төраға­ларына энергияны үнемдеу барысын­дағы жұмысты күшейтуді тапсырды
Ком­муналдық қызметке ақы төлемеу немесе жартылай төлеу кәсіпорынның экономи­калық жағдайына кері әсер етеді
Соның салдарынан энергия тарататын ұйымдар шығынға ұшырап, инженерлік желілер мен қондырғылар дер кезінде жөнделмейді.
А.Есімов жиын жұмысын қорытынды­лай келіп, аудан әкімдері мен қызмет көрсету салалары басшыларына нақты тапсыр­малар берді
Мәселен, Тұрғын үй және тұрғын үй инспекциясы басқармасы аудан әкімдіктерімен бірігіп, Тұрғын үй-ком­муналдық шаруашылықты модернизация­лау жөніндегі бағдарлама ерекшеліктерін тұрғындарға түсіндіру жұмыстарын жоғары деңгейде жүргізулері тиіс
Кондоминиум нысандарын одан әрі тіркеу жұмысы айрықша бақылауға алынатын болады
Ол үшін келер жылы техникалық төлқұжаттарды дайындауға тиісті қаржы бөлінбек
Аула айналасын санитарлық талапқа сай тазалықта ұстамаған және абаттандырмаған ПИК жұмысы да бақылауда болады
Өз міндеттерін дұрыс атқармаған ПИК басшыларына әкімшілік санкция қолданылады
Мысалы, тек биылдың өзінде ғана 355 ПИК басшысы 3,9 млн
теңге айыппұл төледі.
Жиынды қорытындылай келе, қала әкімі сала басшылары мен аудан әкімдеріне бірқатар тапсырмалар жүктеді
Қала тұрғындары жиі байқайтын кемшіліктердің басым бөлігі коммуналдық шаруашылыққа қатысты екені сөзсіз
Осы орайда Ахметжан Есімов ПИК қызметкерлеріне көпқабатты үйлердің коммуналдық шығынды есептеу құралдарын, сондай-ақ қысқы жылу маусымына арналған жылу жүйелері мен құрылғыларды орнатуды жеделдетуді тапсырды
Жиын соңында жеті ауданның құқық саласы қызметкерлері Алматы қаласы әкімінің мақтау қағазымен марапатталып, 300 полиция қызметкеріне, оның ішінде 86 учаскелік инспекторға қомақты ақшалай сыйлық табыс етілді.
Ақбота ИСЛӘМБЕК
АЛМАТЫ
