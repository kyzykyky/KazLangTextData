Өмірден байқайтыным, жас келіндердің көпшілігі ата-енесімен бір шаңырақ астында тұрудан ­о бастан-ақ бас тартып жатады
Тегінде бұл қазақтың салтында жоқ дүние еді
Ал қазір бұл әр отбасындағы өзекті мәселенің біріне айналғалы да біршама уақыт болды.
Айналып келгенде барлығы да ене мектебінен өтуге жүрексінетін секілді
Ененің қатқыл қабағын көтере алмайтын «нәзік келінжандар» бұртиып, бір ауыз сөзді еселеп, әңгіме айтуға жақын
Бірге тұрса да, тіпті бір дастарқан басында ас іше алмайтын, бір-бірін көрсе, кірпідей жиырыла қалатын енелер мен келіндер де бар.Мұның себебі мен салдары тым көп.
Бұл арада айналып келіп, қыз баланың отбасында алған тәрбиесіне тірелуіміз де тегін емес
Оның білім алған, қызмет еткен ортасы да әсер ­еткенмен ұядағы тәрбие – бәрінің өзегі
Қыз балаға анасы жақын болғандықтан, перзентіне барынша ақыл-кеңесін аямағаны дұрыс
Ананың: «Бізді қалай жақсы көріп, сыйласаң отағасының да ата-анасын солай құрметте
Олар сендерге жаман болсын демейді
Білмегеніңді үйренесің
Енеңмен тату бол
Ол кісіні ең бірінше ене деп емес, ана деп сыйла» деген бір-ақ ауыз пікірі сөз түсінер қызға өмірлік азық болар еді
Өкінішке қарай, мұндай ақыл айтар адам да саусақпен санарлық.
Келіннің жақсы болмағы ең әуелі өз анасына байланысты болса, одан кейін барған жерінде ақыл-кеңесін айтып, өмірлік тәжірибесін үйретіп, бағыт-бағдар нұсқап отыратын енеге де қатысты
«Бұрын қазақ отбасыларында ене мен келін арасындағы қарым-қатынаста ешқандай да қиындық болған емес
Бүгінгілерге қарасаң, тіпті ене мен келінді бір-біріне жау етіп алған
Басқа елде солай болса да қазақта мұндай болмауы тиіс» деген сөз үлкендердің аузынан жиі естілетін болып алды
Ене мектебі өз алдына үлкен институт
Ол ғимараттың кірпіші сонау ықылым заманнан бері берік қаланған.
«Таяқтың екі ұшы бар» демекші, келін­нің басты ақылшысы мен тәр­биешісі саналатын ене ұлттық салт-дәстүрден ада жан болса, отбасындағы екі әйелдің арасында сыйластықтың орнай қоюы қиын-ақ
Ендеше, келіннің жақсы жар, жақсы ана болып қалыптасуы, ең алдымен, оның еріне деген сый-құрметіне, екіншіден, қайын ененің тәлім-тәрбиесіне байланысты деп ойлаймын.
Еңлік Кенебаева
Алматы облысы
