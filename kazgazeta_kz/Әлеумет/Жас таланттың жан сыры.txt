Ақтөбе облыстық зағиптар және нашар көретін азаматтардың арнаулы кітапханасында көз мүге­дек­тігіне қарамастан өз тағдырластарына үлгі болып жүрген шалқарлық жас ақын Аманжол Мұқан­бет­қазиевтің жүрекжарды жыр маржандарынан өрілген «Қазағыма ризамын» атты дыбыстандырылған үнтаспасының тұсаукесері болып өтті.
Жас ақын бұл үнтаспада ақындық өнерінің қай кезеңнен бастау алғанын, шыққан биігін, қоғамдағы орнын көрсетуге тырысқан
Күнделікті өмірде мән бермей, тіпті елемей өтетін тұстар да ақын назарынан тыс қалмапты.
Шараға арнайы қонақ ретінде ақын, ҚР Журналистер одағының мүшесі, «Жас айтыскер» мектебінің жетекшісі Нұрлыбек Қалауов және ақын, С.Жиенбаев атындағы облыстық жасөспірімдер кітапханасының директоры Гүлжайнар Қалдина шақырылды
Кеш басында сөз алған кеш қонақтары жас ақынға құттықтаулары мен ұсыныстарын білдірді.
Аманжолдың тың туындыларымен сусындаған қауым, оған қолдау білдірген жандар ақ тілектерін ­жаудырды
Сонымен қатар үнтаспа тұсаукесеріне арнайы келген облыстық халық шығармашылығы үйінің әншісі Қуанышгүл Серікбаева ән шырқап көрермен ықыласына бөленді
Шараны кітапхана директоры Гүлстан Хамзина қорытындылады
А.Мұқанбетқазиев кешке келген оқырмандар мен арнайы шақырылған қонақтарға үнтаспасын тарту етті.
Қарлығаш БАЛТАБАЕВА
Ақтөбе
