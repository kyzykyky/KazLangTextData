 Бүгінгі таңда,  Қазақстаннның азаматтық секторы мемлекеттің лайықты әріптесі болып отыр
Ел Президенті Н.Ә.Назарбаевтың қоғамды демократияландыру саясатының арқасында бұл тарапта біршама игілікті істер атқарылуда
Жылдан-жылға заңдық база жетілдіріліп, едәуір қаржы ресурстары бөлінуде, үкімет органдары мен үкіметтік емес секторлардың өзара іс-қимылдары нығаюда, яғни осы сектордың дамуына мемлекеттің жүйелі көзқарасы қалыптасып келеді

 
Қазақстанда 90-жылдардың бас кезінде 400-ге жуық үкіметтік емес ұйымдар жұмыс жасаса, қазіргі кезде 20 мыңнан астам қоғамдық бірлестіктер мен қорлар елді демократияландыру үдері­сіне белсенді ықпал етуде
Бұл үрдіс мемлекет тарапынан үлкен қолдау таауып, үкіметтік емес ұйымның толыққанды жұмыс жасауына жол ашты

Мәселен, Елбасымыздың қолдауымен, 2003 жылдан бастап, әлеуметтік маңызы бар жобаларға ашық конкурс жариялана бастады
Сонымен бірге, қаражат көлемі де жылдан жылға ұлғайып келеді
Бұл дегеніміз, қосымша қоғамдық ұйымдар да мемлекеттік ұйымдармен бір деңгейде мемлекеттік тапсырыс алып, өз азаматтық позициясын жоғары билікке жеткізе алады деген сөз.
Биылғы жылы, ҚР Мәдениет және ақпарат министрлігінің әлеуметтік маңызы бар жобалар бойынша өткізген ашық конкурстары үкіметтік емес ұйымдардың ауқымы кеңігенін көрсетіп берді десек артық айтқандық емес
Сондай-ақ бұл жобаларды жүзеге асыру тек Астана мен Алматы қалаларында ғана емес, облыс аймақтарын да қамти бастағанына дәлел болды

Бір айта кетерлігі, осы жобаның қоғам алдындағы ашық түрде өту талабына сәйкес, министрлік Ғаламтор желісінде арнайы сайт құрды
Сол сайттан мемлекеттік әлеуметтік тапсырыс және әрбір жоба туралы ақпарат алуға болады
Осы іс-әрекеттер арқылы мемлекет пен қоғам арасындағы қатынастарды одан әрі үйлестіру бағытында бірегей қадам жасалынды.
Осы жылғы мемлекеттік әлеуметтік тапсырыстың ең басты өзгешелігі ретінде бірінші рет конкурстық құжаттаманы мемлекеттік – қазақ тілінде ұсынуға пәрмен еткендігі десе де болады
Бұдан былай қазақ тілді қоғамдық ұйымдар орыс тілділермен тең дережеде лингвистикалық кедергілерсіз қайраткерлік ететін болады

Сонымен қатар жобалардың жеке блогі сыртқы саясат тақырыптарына арналған
Атап айтқанда Еуропадағы қауіпсіздік және ынтымақтастық  ұйымы, Ислам Конференциясы Ұйымында келешектегі төрағалық ету, Елбасының интеграциялық бастамалары, сондай-ақ  Қазақстан Республикасы Президентiнiң 2009-2011 жылдарға арналған «Еуропаға жол» мемлекеттiк бағдарламасын іске асыру мәселелері жан-жақты қамтылған
Біздің ойымызша, бұл жоба Қазақстан Республикасының Еуропаның жетекшi елдерiмен стратегиялық серiктестiк деңгейге шығуын халық арасында түсіндіру болып табылады және бұл бағдарлама елдiң iшкi дамуына, еуропалық бағыттағы ұлттық тарихи қалыптасқан байланыстарды нығайтуға жәрдем береді
Себебі еуропалық интеграция және институционалдық-құқықтық реформалар тәжiрибесiне сүйене отырып, Қазақстан технологиялық, энергетикалық, көлiк, сауда, гуманитарлық және инвестициялық ынтымақтастықты тереңдетудi көздейді.
Қазақстанның 2010 жылы Еуропадағы қауіпсіздік пен ынтымақтастық жөніндегі ұйымға төрағалық етуі барлық Тәуелсіз мемлекеттер достастығы елдерінде, оның ішінде Қазақстанның ішкі демократиялық үдерістерін тереңдетуде оң ықпалын тигізеді
Бұл үкіметтік бағдарлама Еуропа елдерінде Қазақстан туралы мәліметтерді кеңейтеді

Сондай-ақ министрліктің жастарға патриоттық тәрбие беру жобаларына айрықша көңіл бөліп, қолдауы – қуантарлық іс

Бүгінгі таңдағы үкіметтік емес ұйымдар биліктің әріптесі, мемлекеттік саясатты халыққа жеткізуші, қоғамның жанашыры болуға жол ашылды
Осыны түсінген мемлекеттік органдар үкіметтік емес ұйымдармен өзара іс-қимыл жүйесін жетілдіру шеңберінде «Мемлекеттік әлеуметтік тапсы­рыс туралы» Заңын қабылдады
Бұл мемлекеттің ашық конкурс негізіндегі ауқымды әлеуметтік бағдарламаларын орындауға тарту­дың тиімді жүйесі
Осының арқасында бұдан үкіметтік емес ұйымдар да, мемлекет те, қоғам да – бәрі де тек ұтып жатыр деген ойдамыз

 
С
Батырша-ұлы,
 «Дипломат Нәзір Төреқұл-ұлы» 
қоғамдық қорының төрағасы,
профессор 
