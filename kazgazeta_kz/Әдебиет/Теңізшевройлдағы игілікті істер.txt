Алматыдағы «Интерконтиненталь» қонақүйінде «Теңізшевройл» ЖШС-ның басшылары бұқаралық ақпарат құралдарының өкілдерімен кездесті
Шара барысында компанияның 2015 жылдың 3-тоқсандағы жұмыстарының қоры­тын­дылары мен бүгінгі таңда атқарылып жатқан жұмыстар жөнінде ақпарат берілді
 
Бұл басқосуда «Теңізшевройл» ЖШС-ның бас директоры Тэд Этчисон компанияның атқарып жатқан жұмыстары жөнінде кеңінен мәлімдеді
Ол 2015 жылдың тоғыз айында мұнай өндіру көлемі 20,3 миллион тоннаны (162 миллион баррель) құрағандығын атап өтті
ТШО сұйытылған газ сату көлемін 965 мың тоннадан асырып, құрғақ газ сату көлемін 5,1 миллиард текше метрге жеткенін тілге тиек етті
ТШО газды алауда жағу және оны кәдеге жарату бойынша Қазақстанда және ТМД-да үздік көрсеткіштерге ие болып келе жатқандығын айтты
Өз баяндамасында Т.Этчисон биылғы жылдың 3-тоқсанда «Теңізшевройл» компаниясының атқарған қызметтері жайлы есеп берді.
Биылғы жылдың алғашқы 9 айында «Теңізшевройл» қазақстандық тауарлар мен қызметтерді пайдалануға 1,8 миллиард АҚШ доллары шамасында қаржы жұмсапты
1993 жылдан бастап компания қазақстандық мекемелердің 19,7 миллиард АҚШ долларын құрайтын тауарлары мен қызметтерін пайдаланды
Қазіргі таңда ТШО-да жұмыс істейтін қазақстандық қызметкерлердің үлесі 1993 жылғы көрсеткішпен салыстырғанда 36 пайызға артты.
ТШО-дағы жергілікті ұлттық басшылардың, орта буын жетекшілерінің үлесі жалпы басшылық құрамның 74 пайыз­ды құрайды
Кадрларды оқыту және шыңдау жөніндегі тұрақты бағдарламаны жүзеге асыру нәтижесінде жауапты басшылық лауазымдарға тағайындалған жергілікті қызметкерлер қатары көбейе түсуде.
ТШО-ның бас директоры Тэд Этчисонге журналистер компанияда мемлекеттік тілдің ахуалы, экология, күкірт мәселесі туралы, cондай-ақ теңге бағамының девальвацияға ұшырауына байланысты компанияның қандай шара қолданғандығы жөнінде, ТШО-ның келер жылға жоспарлары, шағын және орта бизнесті қолдау бойынша «Теңізшевройлдың» қосып жатқан үлесі және т.б
сұрақтар қойды
Қаламгерлердің сұрақтарына нақты жауап берген Тэд Этчисон ТШО-да әлі де болса атқарылар игі істер мол екендігін атап өтті.
Нұрлан ҚҰМАР
