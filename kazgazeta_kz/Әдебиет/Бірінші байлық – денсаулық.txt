Елбасының «100 нақты қадам» Ұлт Жоспарында халықтың денсаулығын сақтау мәселесіне ерекше мән берілген
Бұл орайда өңірлердегі денсаулық сақтау саласындағы атқарылып жатқан игі істерді тілге тиек етсек дейміз. 
Мәселен, Оңтүстік Қазақстан облысының әлеуметтік-экономи­калық даму бағдарында денсаулық сақтау саласының алатын орны ерекше
Соның нәтижесінде соңғы жылдары облыс медицина­сында жүйелі жұмыстар атқарылып, оңтайлы шешімдер қабылдануда
Атап айтқанда, «Саламатты Қазақстан» мемлекеттік бағдарламасында 2015 жылға дейін халықтың өмір сүру ұзақтығын 70 жасқа жеткізу жоспарланған болса, бұл межені орындау нәтижесі жоғары деңгейді көрсетіп отыр
Мәселен, осыдан бес жыл бұрын өмір сүру ұзақтығы 69,5 болса, қазіргі таңда 71,79 жас (респуб­ликада бұл көрсеткіш – 71,6)
Бұған әрине, кешенді түрде жұмыс жүргізу арқылы қол жеткізілді.
Оңтүстік Қазақстан облысы туу көрсеткіші жоғары өңір болып саналатыны белгілі
Соңғы 5 жылда 70 мыңнан аса сәби осы өңірде дүниеге келді
Тек өткен жылдың өзінде облыста 78 мың бала дүние есігін ашты.
Елбасының тапсырмасына сәйкес, Шымкент қаласын әлеу­меттік-экономикалық даму жағы­нан алғанда, республикада үшінші қалаға жеткізу жоспар­ланған
Бұл тек қаланың инфра­құ­рылымын ғана емес, сонымен қатар жалпы адам өмірінің сапасын жақсартуды, әлеуметтік қызметтердің нәтиже­лілігін арттыруды көздейді
Сон­дық­тан Шымкент қаласындағы ірі медициналық ұйымдарды республикалық дең­гей­де көмек көрсететіндей дәре­жеге жеткізуге тиіспіз
Соның аясында атқарылып жатқан жүйелі жұмыс­тардың нәтижесінде облыстар арасында алғаш рет Оңтүстік Қазақстанда, Шымкент қалалық жедел жәрдем ауруханасында 54 бүйрек және 2 бауыр трансплантациясы жасалды.
ТМД елдерінің ішінде облысымызда алғаш рет скрининг-орталық ашылды
Қазақстанда тұңғыш рет қалқанша бездің обырын және жуан ішектің обырын ерте диагностикалауға мүмкіндік жасалды
Облыстық онкологиялық диспансерде радиологиялық корпус іске қосылды
Ал қазір облыстық онкологиялық диспансерде біздің дәрігерлер моңғолдық профессорлармен бірлесіп, бауыр ісігін емдеудің жаңа әдістерін меңгеруде.
Сонымен қатар облыстық клиникалық ауруханасында алғаш рет шынтақ буынын алмастыру отасы жасалды
Жылына 100-ге тарта осындай дертке шалдыққан науқас ота жасату үшін дәрігерлердің көмегін күтеді
Оны емдеудің радикалды жолы – жасанды шынтақ қою
Жасанды буын өте қымбат, технологиялық жағынан өте күрделі
Бүгінде, міне, облыс дәрігерлері мұны да сәтті меңгеріп отыр.
Облыстық кардиологиялық орталық республикада Астана мен Алматыдан кейін үшінші орында тұр
Қазақстан бойынша орталықта ғана жүрек ақауларын емдейтін қондырғы орнатылған
Биыл ОҚО Мәслихатының шешімімен жергілікті бюджеттен 140, 8 млн
теңгеге «Carto-3» үш өлшемді навигациялық жүйе сатып алынды
Бұл құрал науқастардың өмір сапасын жақсартуға айтарлықтай үлес қосуда, себебі осы арқылы жүректің кез келген жерін анық көруге мүмкіндік туды, тіпті толқындарды бақылауға да болады.
Балалар кардиохирургиясы да алғашқы рет облыста ашылды
Бұрын өңірде балалар жылдар бойы Ұлттық орталықта ота жасатуға кезек күтетін болса, бүгінде облыстық балалар ауруханасындағы кардиологиялық бөлімде балалардың туа біткен жүрек ақауларына ота жасалуда
Облыстық балалар ауруханасы неонатологиялық хирургияның аймақтық орталығы мәртебесіне ие
Мұнда Қызылорда, Жамбыл облыстарынан келген балалардың туа бітті ақауларына да ем-дом жасалады.
Медициналық орталықтың Ресей, Литва, Беларусь, Оңтүстік Корея елдерінің беделді клиникаларымен іскерлік байланыс орнатылған
Айта кету керек, осы жетістіктің бәрі Үкіметіміз бен облыс басшылығының қолдауының арқасында жүзеге асып отыр.
Қазіргі таңда облыс халқына 108 мемлекеттік медициналық ұйым және 2 серіктестік медициналық қызмет көрсетеді
Денсаулық сақ­тау саласында 310 нысан пайда­лануға берілді, әсіресе, алғашқы меди­циналық-санитарлық көмекке ерекше назар аударылып, 38 дәрігерлік амбулатория, 10 емхана, 35 фельдшерлік-акушерлік және медициналық пункттер салынды.
Денсаулық сақтау саласында 153 нысанға күрделі жөндеу жұмыстары жүргізілді
«100 мектеп, 100 аурухана» бағдарламасы аясында бес жылда жеті нысан салынды – 3 емхана, 4 аурухана
Соңғы жылдары облыстағы медицина ұйымдарының материалдық-техникалық жабдықталуы 25,5 пайыз­дан 65,4 пайызға артты
Басымды бағыттар ана мен бала, кардиология, онкология және фтизиатриялық қызметтерге берілді
«Жедел жәрдем» қызметіне 128 автокөлік сатып алынды, жаңа құралдармен және навигациялық жүйемен жабдықталды.
Жас мамандардың әлеуметтік жағдайына да көңіл бөлініп келеді
Бұл орайда тұрғын үймен қамтамасыз ету, кадрларды ауылда тұрақтандыруға және кадрлар жетіспеушілігін төмендетуге арналған игі істер атқарылуда
Соның арқасында маман тапшылығы екі есе азайды
Өңірімізде мамандардың біліктілігін көтеруде, шеберлігін шыңдауда үздіксіз жұмыстар жүр­гі­зілуде
Нәтижесінде жыл сайын оқы­тылатын мамандар саны 10 есеге өсті.
Мамандардың біліктілігін жетіл­діруде біздің облыста үш деңгейлі жүйе құрылған
Соның нәти­жесінде 86 пайыз маман Дүние­жү­зілік денсаулық сақтау ұйымының стандарттарына сай білім алды
Бір­неше жылдар бойы облысқа шетелдік мамандар келіп (Беларусь, Литва, Оңтүстік Корея, Израиль), тәжірибе алмасудың арқасында жергілікті кадрлар біліктілігін арттырды.
Ең басты мәселе – кадр білік­ті­лігін жоғары деңгейге жеткі­зуде халықаралық сарапшылар айт­қандай, жаңа технологияны үйрену керек, оны күнделікті клиникалық тәжірибеге енгізіп, қолдана білу керек
Міне, соның арқасында ұлттық деңгейде халықаралық стандарттарға қол жеткізіп келеді.
А.ОМАРОВА
Оңтүстік Қазақстан облысы
