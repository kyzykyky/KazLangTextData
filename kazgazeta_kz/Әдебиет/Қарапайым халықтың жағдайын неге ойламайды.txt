«Ана тілі» газетінің биылғы №41 санында (13-19 қазан, 2011 жыл) «Ақылы медицина ақылға қона ма?» деген мақала жарияланған еді
Осы мәселеге орай редакциямызға оқырман хаттары көптеп келіп түсуде
 Солардың бірін жұртшылық назарына ұсынып отырмыз.
Соңғы жылдары білім беру мен медицина саласы реформалардан көз ашпай тұр
Білім беру жүйесіндегі реформа – өз алдына бір мәселе, ал медицина саласындағы реформаның кейбірі халыққа ыңғайсыздық тудырып, қалталарын қағуда
Жыл басында «портал» деген пайда болды
 Бұрын ауруханаға жату үшін емханадан жолдама алып жата беретін едік
Енді порталға қояды
Ол дегеніңіз кәдімгі кезекке тұрғандай болады екенсің
Ауруханада орын босағанда ғана порталға  мәлімет түседі
Ал орынның дәл қашан боларын сол мекеменің адамдары ғана біледі
«Орын жоқ» деп тамыр-таныстарын басқаларды бірінші өткізіп, қарапайым халықты күттіріп қоя ма, белгісіз
Ал дерті меңдеген адам порталдағы кезегінің келуін айлап күтіп жүргенде о дүниеге аттанып кетуі ғажап емес.
Мұнымен қоймай, Денсаулық сақтау министрлігі тағы бір өзгерісті жасамақ ниетте
Ол да халыққа пайдасы емес, зиянын әкелейін деп тұр
Енді халық арасында көп сұранысқа ие жедел жәрдем де ақылы болмақшы
Бұл реформа қабылданса жедел жәрдем шақырғаныңыз үшін де ақы төлейтін боласыз
 Негізінде, ақылы жедел жәрдем қазірдің өзінде бар
Қалтасы қалыңдардың көбі қала шетінен биік қылып қоршап, зәулім үйлер салып алған
Жедел жәрдем қала аумағында ғана қызмет көрсететіндіктен, ол жерде тұратындар жедел жәрдем шақыру үшін ақысын төлейді
Ал енді осыны қала ішіне де енгізбекші.
Жедел жәрдемді көп шақыратындар кімдер? Олар – жасы келіп қартайған, өмірдің бейнетін көрген, жүрегі әлсіз, қан қысымы қайта-қайта көтеріле беретін зейнеткер қарттар, 1-2 топтағы мүгедек жандар
Олардың жәрдемақылары – сәйкесінше, 19 бен 16 мың теңге шамасында
Зейнеткерлер мен мүгедектер айына 2-3 рет жедел жәрдем шақыртады
Ақшасы жоқ болса қайтпек? Министрліктегілердің не ойлаған ойы бар? Айтып отырған уәждері мүлдем қисынға келмейді
Тіпті жедел жәрдемді ақылы етуге ешқандай негіз көріп тұрғаным жоқ
 Бірдеңе болса, шетелдік бір жүйені алып келуге даяр тұрады
Дамыған елдер мен дамушы елдердің экономикалық мүмкіндіктерін салыстыруға болмайды ғой
 Жоғарыда отырған шенеуніктер не нәрсені де өз еңбекақыларына, өз қалталарына қарай шешім шығармай, қарапайым халықты ойлағандары жөн.
Назрахмет Қали,
зейнеткер
