Елбасы Нұрсұлтан Назарбаевтың «Жылдар мен ойлар» атты кітабы латын қарпінде жарық көрді
Ұлттық академиялық кітапханада жаңадан ашылған латын әліпбиі залында латын қарпінде шыққан Елбасы кітабының тұсаукесері өтті.
Жинақтың жұртшылыққа жол тартуына бел­гілі ғалымдар Ғарифолла Есім, Әбдіжәлел Бәкір, Қаржаубай Сартқожаұлы және тағы басқа да мамандар атсалысты
Латын әліпбиі залында 1929-1940 жылдары жарық көрген латын графикасы негізіндегі қазақстандық кітаптар мен мерзімді басылымдардың көрмесі, тақырыптық жаңартылған нұсқалары қойылған
Келешекте орталықта латын қарпіндегі ұлттық әліпби оқытылады
Семинар-тренингтер, оқу курстары, лингвист ғалымдардың онлайн-кеңестері өтпек
Ұлттық академиялық кітапхананың директоры Үмітхан Мұңалбаеваның айтуынша, латын графикасында жазылған мәтіндер, құжаттар оқырмандарға көмектеседі
Жаңа әліпбиге қатысты сұрақтарға онлайн түрінде жауап алуға болады.
Елбасы Нұрсұлтан Назарбаев биыл 27 қазанда Қазақ тілі әліпбиін кириллицадан латын графикасына көшіру туралы Жарлыққа қол қойған болатын
Қазақ тілі әліпбиі 2025 жылға дейін латын графикасына кезең-кезеңімен көшеді
Жаңа әліпби бойынша кириллицадағы 42 әріптің орнына 32 таңба, 9 апос­троф пайдаланылады.
