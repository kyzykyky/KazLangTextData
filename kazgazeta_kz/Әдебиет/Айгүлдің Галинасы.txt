Қазақ мемлекеттік қыздар педагогикалық университетінде өткен ғасырдың жетпісінші жылдары аты дүркіреп шыққан «Айгүл» вокалды-аспаптық ансамблінің әншісі, ұлағатты ұстаз Галина Қарамолдаеваның 70 жылдық мерейтойына арналған кеш өтті.
Мерекелік іс-шараға Қыз­дар уни­верситетінің ғылыми-педа­гогикалық қызметкерлері мен Өнер және мәдениет факуль­тетімен қатар, М.Әуезов атындағы академиялық драма театры артистері және Т.Жүргенов атындағы Қазақ ұлттық өнер академия­сы студенттері-шәкірттері қатысып, өнерлерін ортаға салды.
Университет ұжымы бар саналы ғұмырын оқу-білімге арнаған, күш-жігерін жастарды өнерге баулу жолына жұмсаған ардақты ұстазды құттықтап, зор денсаулық, ұзақ ғұмыр тілеп, сый-сияпат жасады.
Галина Қарамолдаева дегенде, ең әуелі 1968 жылдың 8 наурызында тек қана қыздардан құралған «Айгүл» вокалды-аспаптық ансамблі­нің талшыбықтай бұралған әнші қызы көз алдымызға елестейді…
Өнегелі өмірін ұстаздық пен өнермен ұштастырған Галина Жұма­бекқызы Жамбыл облысы, Қордай ауданында дүние есігін ашқан
Әже қолында өскен қыз гармон тартып, халық әндерін тыңдап өскен
Бала арманмен Қызылорда педагогикалық училищесінде оқып жүргенде музыкаға әуестігі арта түседі
Сосын білімін киелі шаңырақ Қыздар университетінің Өнер және мәдениет факультетінде жалғастырады
Дәл осы оқу ордасы Г.Жұмабекқызының жұлдызын жарқырата түскені аян.
«Айгүл» вокалды-аспаптық ансам­блінің мүшесі Галина Қарамол­даева құраммен бірге «Гүлдерайым», «Тек қана қыздар», «Қамажай», «Қара­көзайым», «Алматының алмасы», «Бәрінен де сен сұлу» сынды әдемі әндерді шарықтата шырқады.Қыздардың есімдері республикаға ғана емес, шетелдерде де таныла бастады
Галина әуелетіп ән шырқаса ансамбль құрамындағы Ағайша Исағұлова баян тартып, екеуі жұп болып, «Қос қарлығаш» деген атпен жұртшылық жүрегінен орын алды.
Өнерімен қоса ұстаздық қырын тең алып жүрген Галина Жұма­бекқызы шәкірттер тәрбиелеуде де орны айрықша
Бүгінде көпші­лікке танымал Д.Хамзина, Т.Асар, Г.Өмірбаева, Ұ.Белғозиева, Ұ.Ай­нақұлова тәрізді көптеген әншілерді қолдап, өнерге жолдама берді десек, асыра айтқандық емес
Алдымен аккордеоннан беретін педагог, кейін вокалдан беретін педагог, кафедра меңгерушісі, факультет деканы қызметтерін абыроймен атқарған ол, университеттегі хореография, мәдени тынығу жұмысы мамандықтарының ашылуына да себепкер болды.
Г.Қарамолдаеваның театр­дағы жұмысы Т.Жүргенов атын­дағы Қазақ ұлттық өнер академиясы­мен тығыз байланысты
Өткен 2015 жылы Галина Жұма­бекқызының класы бойынша он төрт түлек, яғни музыкалық драма артистері бітіріп шығып, өнер нарығынан сұранысқа ие қызметтерін тапқаны көз қуантады.
Айдана ИБРАИМОВА
