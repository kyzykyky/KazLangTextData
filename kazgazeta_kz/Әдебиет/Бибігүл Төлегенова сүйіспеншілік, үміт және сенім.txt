«Атамұра» баспасынан жарық көрген Ирина Серкебаева­ның «Бибігүл Төлегенова: сүйіспеншілік, үміт және сенім» атты кітабы КСРО халық артисі, классикалық вокал өнерінің жарық жұлдызы Бибігүл Ахметқызы Төлегенованың естеліктері бойынша жа­зылған
Кітап басты кейіп­кердің атынан баяндалады
Әншінің өмірі, отбасы, өнер жолы, қызметі жайлы көмек қолын созып, жәрдем берген, жанына шуақ сепкен адамдар туралы әңгімелейді
Бибігүл Төлегенова – өте тартымды, пайымды, парасатты, жан-жақты, өмірге аса құштар жан
Күні бүгінге дейін концерттер беріп жүрген әнші, педагог, қоғам қайраткері, жаны жарқын, ақылы асқақ, көркіне көңілі сай, әр кезде алуан қырынан көріне білетін, жүзінен қашанда шуақ лебі есіп тұратын Бибігүл Ахметқызы біздің бәрімізге таңғажайып өмір өрнектерін ­жайып салады: ешқандай ауыртпа­шылыққа, мұқтаждық пен қиын­шылыққа қайысып көрмеген ол қай кезде де шат-шадыман, үлкен жүректі адам болуға, айна­лаң­дағылардың баршасын барынша жақсы көріп, жарқырап атқан әр таңды қуанышпен қарсы алып, өмірдегі өзіңе тиесілі міндетті мінсіз атқаруға, алдыңа қойған мақсат-мұратыңа айрықша сеніммен қарауға үйретеді.
