Әдебиеттанушы, филология ғылы­мы­ның докторы Гүлзия Пірәлі­нің Алматыдағы «Елтаным» баспасынан екі кітабы жарық көрді
Оның бірі «Мұхтар Әуезов Ленинградта» деп аталады.
Қазақтың ұлы жазушысы, ғалымы, академигі, көрнекті сурет­кері Мұхтар Әуезов 1923-1928 жылдар аралығында Ленинград университетінде білім алды
Даңқты Ресей қаламгерлерімен, қоғам қайраткерлерімен, ғалымдарымен, ақын-жазушыларымен араласып, рухани кеңістігін кеңейтті
Отбасын құрып, өмірлік серік тапты
Студент кезінде атақты «Қарагөз», «Хан Кене» пьесаларын, «Қараш-Қараш оқиғасы», «Қилы заман» және өзге де прозалық шығармалары мен «Әдебиет тарихы» атты оқулығын, ғылыми-зерттеу еңбектерін жазды
Студенттік шақ жазушы шығар­машылығы үшін ең бір жемісті кезең болды
Деректі ғылыми зерттеуде бұрындары жарияланбаған көптеген ресми құжаттар, естеліктер, қолжаз­балар, фотосуреттер берілген.
Екінші кітаптың аты – «Автограф».
Қазақтың ұлы суреткері, ойшыл, ғалым, академик Мұхтар Әуезовтің сүйікті ұл-қыздарына, жанында жүр­ген жанкүйер жолдастарына, за­ман­дас­тары мен әріптестеріне, қа­зақ­тың біртуар тарихи тұлға­ла­рына, қоғам қайраткерлеріне берген қолтаң­балары бұл еңбекте тұңғыш рет жүйеленіп, зерттеліп, жарияла­нып отыр
Жазу­шының жеке кітапхана қоры­нан алынып отырған қолтаңбалар тек суреткердің шығармашылығы үшін ғана емес, жалпы қазақ әдебиеті тарихы үшін де қажетті дүние
Ұлттық әдебиеттану ғылымында тұңғыш рет зерттеліп отырған еңбекте автографтың өзіндік стилі, тілі, тағдыры, тарихы бар ерекше жанр екендігі жан-жақты талданады
Монографиялық еңбек 3 бөлімнен тұрады.
Смайыл БАЗАРБАЙ
