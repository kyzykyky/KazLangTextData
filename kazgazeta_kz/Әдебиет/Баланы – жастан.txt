Данышпан бабамыз Әбу Насыр әл-Фараби «Адамға тәрбие бермей тұрып, білім мен ғылым үйретсең, ол жүрген ортасына апат әкеледі» деген
Сондықтан да оқытуды ойлағанда тәрбиені, ұлттық тәрбиені бірінші кезекке қоюымыз қажет. 
Мұхтар Әуезовтың «Ел болам де­сең бесігіңді түзе» деуі тегін емес
Меніңше, ең алдымен ата-ана­ның бала үшін жауапкершілігі бәрінен жоғары тұруы керек
«Ба­­ланың бас ұстазы – ата-анасы» деп жайдан-жай айтылмайды.
Ата-ана – бала тәр­биесіндегі айрықша тұлға
Сондықтан олардың баланың жан дүниесіне, мінез-құлқындағы ерекшелік­терге үңіле білгендері жөн
Кейбір ата-ана «Екеуміз де жұ­мыс­тамыз, үйге келсек үй шаруасынан қол тимейді
Бала­мен сөйлесуге уақытымыз жоқ» дегенді айтады
Баламен сөйлесу үшін арнайы уақыт бөлудің қажеті бар ма? Шаруаны істеп жүріп-ақ әңгімелесуге, ой бөлісуге болады емес пе?
Баланы ана құрсағынан ­бастап тәрбиелеу туралы ата-әже­ле­ріміздің айт­қандарын бүгінде психологтар мен дәрігерер де қуат­тайды
Қазақта «жерік ас» деген болған
Ол баланың болашағына ық­пал ететінін білген
Баланы кішкентай деп қарамай, тілі шыққаннан әрбір сөзіне мән беріп, онымен санасып отыр­ғанды ерсілік санамас едім.
Елдің ертеңгі иелері – бүгінгі мектеп оқушылары
Сол себепті олардың білімді, тәрбиелі болып өсуі маңызды
Жалпы бала тәрбиесі – тәрбие саласының ең өзектісі
Дана халқымыздың: «Ағаш түзу өсу үшін, оған көшет кезінде көмектесуге болады, ал үлкен ағаш болып өскенде оны түзете алмайсың» деуі бекерден-бекер емес
Жас шыбық иілгіш болса, бала да сондай, жақсыға да, жаманға да бейім тұрады
Нақыл сөзге айналып кеткен: «Әкеге қарап ұл өсер, шешеге қарап қыз өсер» немесе «Ұяда не көрсең, ұшқанда соны ілерсің» деген сөздер жайдан-жай айтылмаған
Әрбір ата-ана өз перзентінің саналы, ибалы, әдепті болып өскенін қалайды
Осы ретте әке мен шеше өз міндеттерін жақсы білулері тиіс
Сыйластық, түсіністік, жауапкершілік сезім­дері қалыптасқан отбасы – нағыз бақытты отбасы.
Әрбір ата-ана өз баласын адам­гершілігі мол, еңбекқор, мейірімді етіп тәрбиелеуге ел алдында жауапты
Ата-ананың бала тәрбиесіне немқұрайлы, атүсті қарауға хақысы жоқ
Егерде бала тәрбиесінде қателіктер жіберіліп, бұл маңызды іске жете мән берілмейтін болса, мұндай ата-аналар ертеңдері опық жеп, өкінішке ұрынып жатады
«Бала әлі жас, ешнәрсе білмейді, өсе келе түзеледі» деп қарау үлкен қателік
Бала тәрбиесін ешқандай да назардан тыс қалдыруға болмайды
Еліміздің Ата Заңында «Балаларына қамқорлық жасау және оларды тәрбиелеу – ата-ананың табиғи құқығы әрі парызы» делінген
Заңмен бекітілген осы қағиданы орындау – әрбір ата-ананың басты міндеті.
Мәли ЖАПАҚҰЛЫ,
Қазақстан Республикасы Білім беру ісінің үздігі
АЛМАТЫ
