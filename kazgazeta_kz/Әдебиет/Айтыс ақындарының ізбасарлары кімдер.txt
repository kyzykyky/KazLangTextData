Елбасының бастамасымен қолға алынған «Мәдени мұра» бағдарламасы халқымыздың ұлттық өнерін дамытуға үлкен септігін тигізуде
Бағдарлама негізінде еліміздің мәдени мұралары, тарихи жәдігерлер мен төл өнеріміздің асыл үлгілері жаңғыртылып, оларды кейінгі өскелең ұрпаққа таныстыруда ауқымды жұмыстар атқарылуда
Осы тұрғыдан алғанда қазақ халқының мәдени мұраларының бірі  – айтыс өнеріне де көңіл бөлінуде
Себебі айтыс өнерін халқымыз сөз өнерінің биік үлгісі деп бағалағаны мәлім
Айтыс өнері тәуелсіздік алған жылдардан бастап жақсы қарқынмен дамып, халық арасына кеңінен насихатталды
Бүгінгі таңда осы айтыс өнеріне байланысты бірқатар түйткілді мәселелер де жоқ емес
Солардың бірі – республикалық айтыстың мектеп оқушылары арасында сирек өткізілуі
Бұл мәселеге тиісті мән беретін кез келгендей
Өйткені 17 млн
халқы бар қазақ елінде айтысып жүрген ақындарымыз саусақпен санарлықтай аз
Кез келген адамнан бізде қанша айтыскер бар деп сұрасаң, Балғымбек, Бекарыс, Ринат, Жандарбек бастаған он-он бес ақынды ғана айтады
Абайдың тілімен айтсақ: «Самородный сары алтындар». 
Кейбір облыстар тіпті айтысқа жіберетін ақын таппай қиналады
Ал енді бір айтыстарға тәжірибесі аз, шалағай ақындар қосылып кетіп жатады
Менің ойымша, мұның бәрі мектеп жасындағы жас айтыскерлердің тәрбиесіне, шеберлігін шыңдауға жете мән бермеуімізден болып отыр
Жас айтыскерлер табиғатынан жан-жақты болатыны белгілі
Оларды айтыстың нақты ізіне түсірмесе, әнші-термеші, асаба болып кетеді де, қанына бойындағы дарынын дамыта алмай қалады
Солайша біз талай айтыскерді жоғалтудамыз
Әлемде айтысты өз деңгейінде сақтап қалған жалғыз қазақ халқы ғана десек, қателеспейтін шығармыз
Айтыскерлік деген ол адамға туа бітетін өнер екенін ескерсек, біз қабілеті бар әрбір жас айтыскеріміздің жетіліп, шебер ақын болуына жағдай жасауымыз керек
Ұлттық өнеріміз үшін ең маңызды қадам осы болмақ.
XXI ғасыр бұл ақпараттық техноло­гиялардың шарықтап дамыған ғасыры болса да, рухани құндылықтарымыздың дамуына келгенде жағымсыз жақтары да аз емес
Мұның себебі жастар арасында кітап оқу, кітапқа деген қызығушылық ұмыт болып бара жатқаны жасырын емес
Ал кітапты ешбір технологиялық жетістік алмастыра алмайтыны тағы белгілі
Кітап оқыған жастардың тіл байлығы да, ойы да кең болады
Мұны айтып отырғаным, жас айтыскерлердің деңгейі өсу үшін олардың өздері қатарлы жас көрермені де көп болуы керек
Ал айтысқа көрермен болу оңай емес, ол үшін аз да болса рухани байлық керек
Ал рухани байлық – әдеби кітаптар арқылы қалыптасатыны шындық.
Қазіргі таңда мектептегі оқу бағдарла­маларының қиындауына байланысты сабақтан тыс үйірмелер «Мәнерлеп оқу», «Жасөспірімдер театры», «Ақындар мектебі» және тағы басқа үйірмелер жоқтың қасы және де тіл, әдебиет бағдарламаларында тіл өнерін дамытатын көптеген сағаттар, әртүрлі авторлардың шығармалары қысқартылған, бұның өзі баланың тіл, сөйлеу байлығын шектейді
Сондықтан рухани мұрамыздың бірі – айтыс өнерімізге баса мән беріп, өз қазынамызды өзіміз дамытуды қолға алуымыз керек.
Осы оймен жақында Алматы қала­сында белгілі айтыскер ініміз Фархат Маратұлымен бірге жасөспірімдер айтысының өтуіне мұрындық болдым
Еліміздің түкпір-түкпірінен келген 20 ақын өз өнерлерін ортаға салды
Сол ақындармен әңгімелескенде байқағаным, айтыстың өтуі олар үшін үлкен той, мереке іспеттес
Себебі жасөспірімдер айтысы бүгінде өте сирек ұйымдастырылады.
Маған айтыс деген бәсекеге толы спорт өнерімен бірдей
Айтыс оны тамашалап отырған көрерменге шабыт сыйлап, өнердің биік үлгісін паш етеді
Көрермен ақын ойына толғанып, сөздің тылсым сырына бойлайды
Сол себепті де айтыс деген – бұл жастар үшін үлкен тәрбие мектебі ғой.
Айтысты дәріптеу арқылы ойы жүйрік, білімді, өз елін, жерін сүйетін азаматтар тәрбиелей алсақ, бұл да игі шаралардың біріне айналары сөзсіз
Соңғы кездері жастар арасында батыс мәдениетіне деген қызығушылық артып бара жатқанға ұқсайды
Шетел музыкасы мен кинолары, сән үлгілері, өзге де «құндылықтары» жастарымызды баурап алуда
Олай болмас үшін ұлттық қазынамызды жоғары бағалап, ұлт сапасы мен мәдениетін көтеруді ойлағанымыз жөн
Айтыспен тәрбиеленген ұрпақ тіл мен ділді де, тарих пен салт-сананы да меңгеріп шығады
Бұған мен кәміл сенемін және оқушылар айтысын дамытуды қолдауға шақырар едім.
Нұрлан Ешмағамбетов
