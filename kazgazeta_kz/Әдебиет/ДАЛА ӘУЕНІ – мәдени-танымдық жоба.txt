Белгілі этнограф ғалым Григорий Потанин «Маған бүкіл қазақ даласы ән салып тұрғандай көрінеді» деген еді
Осы бір ауыз сөз бүкіл қазақтың әнге деген махаббатын,  көшпелі елдің бой-тұмарына айналған музыканың маңызын сипаттап тұрғандай
Халқымыз сан ғасырдан бері ән құдіретіне сеніп, музыка арқылы тілдескен
Бұған «Ақсақ құлан», «Бозінген» күйлері мен халық өміріндегі кез келген оқиғаларды әнге қосулары айқын дәлел
«Ата-бабамыздан қалған осынау бай мұраны, рухани, мәдени қазынамызды келешек ұрпаққа қаймағын бұзбай жеткізу біздің асыл борышымыз» дейді «Дала әуені» бағдарламасының шығармашылық ұжымы. 
«Дала әуені» – бұл «Kazakh TV» арнасының ұлттық өнерімізді ұлықтауға бағытталған арнайы мәдени-танымдық жобасы
Бағдарламада әлемдік сахналарда өнер көрсетіп, төл мәдение­тімізді дүниежүзіне танытып жүрген, сонымен қатар ұлттық музыкамызды жаңа стильге, түрлі аспаптарға салып ойнайтын өнерпаздарымыз жайлы баяндалады.
«Қазақ музыкасы әлемдік мәдениетпен тығыз байланысты
Отандық өнер майталмандары ұлттық мәдениетімізбен бірге, ғаламдық мәдениетке де орасан зор үлес қосуда
Біздің Әміре Қашаубаев сынды ұлы тұлғаларымыз Париж қаласында өнер көрсеткенде, оның күміс көмей даусына таңғалмаған ел болмады
Бұл жөнінде әлі күнге дейін айтылады
Ал қазіргі таңда опера әншісі ­Майра Мұхамедқызының әуелеген әуезді үнін ­Париж және Вашингтон қалаларының сахналарынан естуге болады
Сонымен қатар Әлібек Дінішев, Марат Бисенғалиев, Айман Мұсақожаева, Жәния Әубәкірова, Нұржамал Үсенбаева, Роза Рымбаева және т.б
жезтаңдай әншілеріміз жер жаһанды мойындатты
Біз өз жобамызда осы әртістердің шығармашылық жетістіктері туралы айтамыз
Сондай-ақ төл мәдениетіміздің гүлденуіне септігін тигізіп, қазақ композиторларының туын­дыларына қызығушылық танытқан шетелдік азаматтар туралы да сөз қозғаймыз» дейді «Kazakh TV» арнасының Бас продюсері Айкүміс ­Сексенбаева.
Көрермен бағдарлама арқылы жыр-термелер­дің тарихымен етене танысып, жыраулардың ғажап толғауларынан рахат алады
Күй күмбірі адам жанын тазартса, дәстүрлі әнмен Алтайдан Атырауға дейінгі жазира даламыздың тербелген үнін естиді
Қазақтың музыкасы қашанда тыңдаушының алпыс екі тамырын идіретіндей қуатты болды
Ақан мен Біржан, Үкілі Ыбырай мен Жаяу Мұсаның әндері адамзаттың жүрек қылын шертіп, құлақ құрышын қандырған
Бүгінде сол сал серілердің асыл мұрасын сақтаған – Мәди Бәпиұлы, Әсет Найманбайұлы, Сара Тастанбекқызының өнерін жас буын өкілдері жалғап келеді
Жобада қазақ халқымен бірге әртүрлі халықтардың музыкалық аспаптарын таныту да жоспарда бар
Мысалы, гитара мен домбыраның, қобыз бен скрипканың, сырнай мен флейтаның ұқсастықтары мен айырмашылықтары туралы, сондай-ақ түрлі аспаптардың үндестігі «Дала әуені» хабарында сөз болады.
Бұл жөнінде телеарнаның бас продюсері А.Сексенбаева хабардар етті
Ол өз сөзінде «Қазақтың музыкалық аспаптары – мыңдаған жылдарды қамтитын ұлттық мәдениетіміз
Мысалы, тарихы тамырлы, үні қою аспап – қыл қобыз
Халқымыз ежелден қобызды қасиетті санап, қобызшыны ерекше қадірлеген
Мұндай көне аспаптар бізде ғана емес, барлық мемлекеттерде сақталған
Бүгінде өз мәдени мұрамызбен қатар, өзге халықтардың да жәдігерлеріне қызығушылық артты
Жобаның әр бөлімінде біз бір аспаптың тарихына тоқталып, орындаушылар жөнінде де айтамыз» деп атап өтті.
Аяжан Тілеуберген
