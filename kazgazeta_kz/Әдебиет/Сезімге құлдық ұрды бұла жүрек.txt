Жанұзақ Оразбай – Оңтүстік Қазақстан облысы, Төле би ауданы, 
Алғабас ауылының түлегі
Қазір Абай атындағы Қазақ ұлттық педагогикалық университеті филология факультетінің 1-курс студенті.

Құштар болып 
жүргенмін…
Жүрегім-ау,
Мұң жұтып, жалын ішті,
Сезімімнен болғасын арым үсті.
«Арым үсті» деймін-ау, жалған айтам,
Арым жыға қоймады сағынышты.
Бала сәуір,
Сенде бір күш бар мықты,
Мың сабылып өзіңді құстар күтті.
Қайта әкепті… Кетерде күзді қиып,
Қанатына байлап-ақ жіберіп ем,
Саған деген мендегі құштарлықты.
Құштар болып жүргенмін, құшқым келіп:
Құшқанымды түсімде үш түн көріп.
Үш күн болып «есалаң», аласұрдым,
Жанарларың кеткесін ұшқын төгіп.
Ұшқын төгіп кеткесін мен өртендім,
Сонда да сый етпедің сен еркем мұң.
«Әй, бір күні құшармын» деген үміт,
Есіктерін қағады кеп ертеңнің.
Теңіздей тебірендім, толқып ішім,
Үміт жығып күдіктің қорқынышын.
Көз алдымда көлбеңдер сол мүсінің,
Құлағымда жаңғырып сол күміс үн.
Сезімге құлдық ұрды бұла жүрек,
Махаббаттан іздемей шын әділет.
«Кездесуге жазсын» деп тілек етем,
Қажытса да Тәңірдің сынағы ерек.
Алдымнан шықшы 
күндей күліп
Махаббатқа қайтейін көп мұң шағып,
Күдігімді күйдірді өртің шалып.
Есімімде екі рет кездеседі,
Есіміңе өң берген төртінші әріп.
Сеніміңнің сезімге күшін дарыт,
Сезімімді өтінем түсінші анық.
Зарлатып, зарықтырып, зекімесін,
Есіміңде кездескен үшінші әріп.
Сенім кеп сезіміме бекінші анық,
Көңілден күдігіңді кетірші алып.
Отырған орныма да от түсірер,
Есіміңде кездескен екінші әріп.
Сезім деп кісіне кеп құлын шабыт,
Күдік-құнан, тұрала, сүрінші арып.
Разы етіп, рақатына бөлеп тұрар,
Есіміңді бастаған бірінші әріп.
Разымын қойғаныңа шын сүйдіріп,
Отыңа салсаң-дағы мың күйдіріп.
Зарлатып, зарықтырып, зар сыйлама,
Алдымнан шықшы тағы күндей күліп.
Бір күні
Бір күні
Мен саған сырымды ақтарам,
Көңілде көп жылдар сақтаған.
Жүректен жүрекке жетеді,
Жүректің есігін қаққан ән.
Бір күні
Мен саған сырымды ақтарам,
Жете алсам сол ізгі шаққа аман.
Жүректен жүрекке жетеді,
Жүректі қозғаған мақпал ән.
Бір күні
Мен саған сырымды ақтарам.
Сезімдік сырларды пәк те адал,
Сендегі жүрекке жазамын,
Өшіріп мендегі тақтадан.
Жанымды сезімнің тілді үні,
Күдіктің күл болды кіл мұңы.
Мен саған сырымды ақтарам,
Бір күні… бір күні.

Құштар болып 
жүргенмін…
Жүрегім-ау,
Мұң жұтып, жалын ішті,
Сезімімнен болғасын арым үсті.
«Арым үсті» деймін-ау, жалған айтам,
Арым жыға қоймады сағынышты.
Бала сәуір,
Сенде бір күш бар мықты,
Мың сабылып өзіңді құстар күтті.
Қайта әкепті… Кетерде күзді қиып,
Қанатына байлап-ақ жіберіп ем,
Саған деген мендегі құштарлықты.
Құштар болып жүргенмін, құшқым келіп:
Құшқанымды түсімде үш түн көріп.
Үш күн болып «есалаң», аласұрдым,
Жанарларың кеткесін ұшқын төгіп.
Ұшқын төгіп кеткесін мен өртендім,
Сонда да сый етпедің сен еркем мұң.
«Әй, бір күні құшармын» деген үміт,
Есіктерін қағады кеп ертеңнің.
Теңіздей тебірендім, толқып ішім,
Үміт жығып күдіктің қорқынышын.
Көз алдымда көлбеңдер сол мүсінің,
Құлағымда жаңғырып сол күміс үн.
Сезімге құлдық ұрды бұла жүрек,
Махаббаттан іздемей шын әділет.
«Кездесуге жазсын» деп тілек етем,
Қажытса да Тәңірдің сынағы ерек.
Алдымнан шықшы 
күндей күліп
Махаббатқа қайтейін көп мұң шағып,
Күдігімді күйдірді өртің шалып.
Есімімде екі рет кездеседі,
Есіміңе өң берген төртінші әріп.
Сеніміңнің сезімге күшін дарыт,
Сезімімді өтінем түсінші анық.
Зарлатып, зарықтырып, зекімесін,
Есіміңде кездескен үшінші әріп.
Сенім кеп сезіміме бекінші анық,
Көңілден күдігіңді кетірші алып.
Отырған орныма да от түсірер,
Есіміңде кездескен екінші әріп.
Сезім деп кісіне кеп құлын шабыт,
Күдік-құнан, тұрала, сүрінші арып.
Разы етіп, рақатына бөлеп тұрар,
Есіміңді бастаған бірінші әріп.
Разымын қойғаныңа шын сүйдіріп,
Отыңа салсаң-дағы мың күйдіріп.
Зарлатып, зарықтырып, зар сыйлама,
Алдымнан шықшы тағы күндей күліп.
Бір күні
Бір күні
Мен саған сырымды ақтарам,
Көңілде көп жылдар сақтаған.
Жүректен жүрекке жетеді,
Жүректің есігін қаққан ән.
Бір күні
Мен саған сырымды ақтарам,
Жете алсам сол ізгі шаққа аман.
Жүректен жүрекке жетеді,
Жүректі қозғаған мақпал ән.
Бір күні
Мен саған сырымды ақтарам.
Сезімдік сырларды пәк те адал,
Сендегі жүрекке жазамын,
Өшіріп мендегі тақтадан.
Жанымды сезімнің тілді үні,
Күдіктің күл болды кіл мұңы.
Мен саған сырымды ақтарам,
Бір күні… бір күні.
