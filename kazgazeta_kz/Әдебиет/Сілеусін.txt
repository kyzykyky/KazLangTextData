Сілеусін – (lynx lynx isabellinys Blyth, 1847) –сүтқоректілер класы жыртқыштар отрядының мысықтар тұқымдасына жататын жыртқыш аң
Оның Қазақстан аумағында 3 түр тармағы (еуропа, алтай және түркістан) кездеседі
Олардың таралу аумағы шағын алқапты қамтиды әрі саны да аз болғандықтан, Халықаралық Табиғат Қорғау Одағының және Қазақстанның қызыл кітабына (2010) тіркелген
Сілеусіннің еуропа түр тармағы — Орталық Қазақстанда, алтай түр тармағы — Оңтүстік Алтай тау сілемдерінде, ал түркістан түр тармағы еліміздің оңтүстік және оңтүстік-шығыс алқаптарындағы тау тізбектерін мекендейді.
Сілеусін таулы алқаптардың қылқан және жалпақ жапырақты орман өскен белдеулерінде таралған
Оның дене тұрқының ұзындығы 87-104 см., салмағы 13,2-23,2 кг
дейін жетеді
Дене тұлғасы мығым әрі жұмырланып келеді.
Басының пішіні жұмыр, құлақ қалқаны үшбұрышты әрі үшкір
Құлақ қалқанының ұшындағы шоқ қылшықты ұзын шашағы қара түсті болып айқын байқалады
Екі ұрт тұсындағы ұзын қылшықты түгі денесіндегі басқа түктерінен ерекшеленіп тұрады
Үстіңгі етті ернінде ірі қылшықты ұзын мұртшалары бар
Жон арқа тұсының түктері қызғылт-қоңырқай, ал құрсақ тұсындағы түктері ақшыл-бозғылт түсті
Сілеусіннің түгі қалың әрі үлпілдеп тұрады
Аяқтары біршама жуан әрі ұзын
Арқа тұсындағы түктерінде қарақошқыл көптеген ұсақ дақтары бар
Құйрығы жуан, оның ұзындығы 20-31 см жұмырланып ұшы шорт кескен бөренедей болып көрінеді
Табандары жалпақ жүрген кезде тырнақтарының ізі жерге түспейді
Тырнақтары мен тістері жақсы дамыған әрі өткір болып келеді.
Көзі өте қырағы, есту қабілеті де жақсы дамыған
Жүрген кезде ешбір дыбыс байқалмайды
Ол ағаш басына және жартастарға жылдам өрмелеп шыға алады
Қатты секірген кезде 3,5-4 метр қашықтықты қамтиды
Қорек іздеген кезде тәулігіне 10-15 шақырым жерге бара алады.
Сілеусін екі жаста жыныстық жетіледі
Ақпан айының соңында бір айға жуық ұйығады
Буаздық мерзімі 67-74 тәулікке созылып, жылына бір рет 2-3 күшік туады
Күшіктері алғашында соқыр, әлжуаз болады
Екі айдай тек ана сүтімен қоректеніп тез жетіледі де, одан соң өз бетінше қоректене алады
Күшіктеріне аталығы да, аналығы да бірдей қамқорлық жасайды, қорек ұстауға үйретеді.
Сілеусін көбіне ағаш тамырларының қуыстарына немесе таса жерлерге жасырынып жататын орын (жатақ) әзірлейді
Жатағының ішіне қураған шөп, қауырсын, жүн қалдықтарын төсеп ыңғайлап алады
Өте сақ жыртқыш аң
Сәл қауіп төнген кезде иіс сезу арқылы бірден байқайды.
Ерте кездерде сілеусін Солтүстік ­Аме­­рика және Еуразия құрлығының сол­түс­­тік өңірлеріндегі таулы орманды алқап­тарда кеңінен таралған
Терісі қымбат баға­лан­­ғандықтан көптеп ауланып, соңғы кезде барлық алқаптарда саны азайып кеткен.
ХІХ ғасырдың бас кезіне дейін сілеусін Қазақстанның орталық, шығыс және оңтүстік-шығыс аймақтарындағы таулы ормандарда көптеп кездесіп, үнемі ауланып отырғандығы туралы тарихи деректер сақталған
ХХ ғасырдың 40-жылдарына дейін сілеусін Сыр бойының Қаратау жоталарын да мекендеген.
Сілеусінге тікелей қатысты атаулар, сөз тіркестері де көптеп кездеседі
Мысалы, көрнекті қоғам қайраткері, тіл зерттеуші әрі этнограф ғалым ағамыз Жәрдем Салихұлы Кейкіннің (1925-2012) «Қазақ атаулары мен байламдар» атты кітабында (2000 ж) «ілбиін» – ұрғашы сілеусін, інсін – сілеусін күшігі» деген деректер келтірілген
«Сілеусін көз» деген сөз тіркесі көзі сілеусіннің көзіндей қырағы деген мағынаны білдіреді.
Тарихшы ғалым Жамбыл Артық­баевтың 2009 жылы Астанадағы «Фолиант» баспасынан жарық көрген аса құнды «Баянауыл» атты кітабында Павлодар обылысындағы Қызылтауда сілеусін болатынын айта келе, «Баянауыл мен Торайғыр тауларының жартастарының қуыс-қуысын сілеусіндер мекендейді
Мәшіндері өсіп жетілгенше, оларға бұл жерде қауіп жоқ» деп жазған
Бұл арада біз сілеусіндердің күшігін қазақ тілінде «мәшін» деп аталатындығын аңғарамыз.
Сілеусіннің терісі бағалы жыртқыш аң екендігі Мағжан Жұмабаевтың, Кенен Әзербаевтың, Қалихан Ысқақов­тың, Қабдеш Жұмаділовтың, т.б
шығар­маларынан да кездестіруге болады.
Сілеусін көбінесе қояндарды, еліктерді, құдырларды, түлкілерді, жас бұғы төлдерін, шіл, құр, т.б
жануарларды аулайды
Сілеусін көбіне өзіне қолайлы ағаш басына шығып, аңдып жатып, жақындап келгенде оқша атылып, секіріп ұстайды
Кейде қорегінің біраз бөлігін қор ретінде сақтайды
Кейде өлекселермен де қоректенеді.
Қазіргі кезде сілеусінді аулауға ­тыйым салынып, қатаң қорғауға алынған
Ол еліміз­дің Қаратау, Ақсу-Жабағылы, Ал­маты, Марқакөл және Батыс Алтай та­биғи қорықтарында және Сайрам-Өгем, Іле Алатауы, Жетісу Алатауы, «Көлсай көл­дері», Қатонқарағай, Баяндауыл, Қар­қаралы, Көкшетау, Бурабай ұлттық табиғи саябақтарында және таулы алқап­тар­дағы табиғи қорықшаларда қорғауға алынған.
Сілеусін хайуанаттар бақтарында қолдан көбейтіледі
Сілеусінді қорғау қажеттігі туралы жергілікті тұрғындар арасында үгіт-насихат жұмыстарын кеңінен жүргізу қажет.
Рысбай Сәтімбеков, 
Қазақ мемлекеттік қыздар 
педагогикалық университетінің 
Құрметті профессоры
