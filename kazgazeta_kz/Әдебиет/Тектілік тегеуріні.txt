М.О.Әуезов атындағы Әдебиет және өнер институтында жазу­шы, Халықаралық «Алаш» әдеби сый­лығының иегері, Алматы облысының және Жамбыл ауданы­ның «Құрметті азаматы» Жанат Ахмадидің «Тектілік тегеуріні» атты кітабының тұсауы кесілді. 
Жиынды әдебиет зерттеушісі Серікқазы Қорабай жүргізіп отырды
Шараны Қазақстан Жазушылар одағы басқармасы төрағасының бірінші орынбасары Ғалым Жайлыбай ашып, қаламгер шығармашылығына тоқ­талды
Сонымен бірге көрнекті са­тирик халықаралық «Алаш» сыйлы­ғының иегері Ғаббас Қабышұлы, жазушы Смағұл Елубай, экономика ғылымының докторы, профессор, академик, ҚР Мемлекеттік сыйлығының иегері Оразалы Сәбден, ақын, аудармашы Шөмішбай Сариев, «Қазақ әдебиеті» газеті бас редакторының орынбасары Еркін Жаппасұлы, журналист Саясат Бейісбай, «Түркі әлемі» газетінің және Түркі халықтары мәдени қорының атқарушы директоры Дариға Жүніс, кітап кейіпкері, медицина ғылымының докторы, академик Жасан Зекейұлы, ҚХР-дан арнайы келген сазгер Нұрсалғазы Қызыкенұлы қатысып, жаңа туынды хақында ой өрбітті.
Кітап редакторы, халықаралық «Жам­был» атындағы сыйлықтың иегері, Жазушылар одағының мүшесі Доқ­тырхан Тұрлыбек бұл роман көшпенді қазақ заманы, онан соңғы Қытай компартиясының кезеңі және негізгі кейіпкер Жасан Зекейұлы­ның шығу тегі, әрі оның Қазақ­станда «Жас-Ай» Шығыс Тибет медицина орталығын құрудағы еңбегі хақында екенін атап көрсетті.
Шара барысында ҚР Еңбек сіңірген артисі, «Құрмет» орденінің иегері, Қазақ радиосының «алтын дауысына» айналған Сауық Жақанова мен ҚР еңбек сіңірген мәдениет қайраткері Аманжан Еңсебайұлы кітаптан үзінділер оқыды.
ҚР Мәдениет қайраткері, әнші, сазгер Ержан Белғозиев әндерінен шашу шашты
Абай атындағы опера және балет театрының әншісі Тілеубек Қожанұлы әуелетіп ән шыр­қаса, айтыс ақыны Қазірет Бер­діхан арнау жырын орындады
Қарлығаш Нұрсалғазықызы да қоңыр домбыраны күмбірлетіп ән салды.
Ақбота ИСЛӘМБЕК
