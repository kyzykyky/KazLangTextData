Жақында Сағи Жиенбаев атындағы облыстық жасөспірімдер кітапханасында ақын-жазушы, сазгер, драматург Бәкір Тәжібаевтың туғанына 90 жыл толуына орай «Ән мен жырдың ақбұлағы» атты әдеби сазды кеші өтті.
Әдеби сазды кеш Б.Тәжібаевтың «Әдемі-ау», «Бозторғайым» атты әндерімен ашылды
«Тағдыр жолы» атты деректі фильм­нен үзінді көрсетіліп, көрермен қауым Б.Тәжібаевтың «Ақбұлақ» әнін тыңдады
«Қазақстан» телеарнасы дайындаған дерек­ті фильм ұсынылды
«Еркем менің, күн күл­діріп келетін» атты өлеңін кітапханашы Айман Елеуова мәнерлеп оқып, «Әлия» әнін Әйнел Есалинова нақышына келтіріп орындады
Кітапхана директоры Гүлжайнар Нәренқызы қазақтың қара домбырасымен «Гүлсің-ау» әнін оқырмандармен бірге шырқады.
Кеш барысында «Жыр жұлдызы жар­қырайды» атты кітап көрмесі ұйымдас­тырылды
Көрмеге ақынның кітапхана қорындағы кітаптары, баспасөз беттерінде жарияланған мақалалары қойылды.
Шара соңында кітапханашылар Б.Тәжібаевтың «Алматының алмасы», «Күн дидарлы Қазақстан» атты әндерін орындап, оқырмандарға жақсы көңіл күй сыйлады.
Тамылжыған әсем әндері мен сырға толы жыр-маржандарын халқына рухани азық етіп қалдырған біртуар дарын иесі, талантты ақын, сырбаз сазгер Бәкір Тәжібаевтың шығармалары дәуір үнімен үндесіп, талай ғасырға жететініне сеніміміз мол.
Азатгүл Қайнақаева, 
кітапхана қызметкері
Ақтөбе
