Әл-Фараби атындағы Қазақ ұлттық университетінің журналистика факуль­тетінде Тәуелсіздік күніне орай «Елдің интелектуалды әлеуеті» мемлекеттік бағдарламасы аясында «Қазақстандық білім қоғамы: даму жолындағы материалдық емес құндылықтарды зерттеу, сақтау және жариялау» атты халықаралық ғылыми-тәжірибелік конференция болып өтті
Секция мәжілісінде «Білім – Ғылым – Инновациялар» үштігі: постиндустриалдық әлемнен білім қоғамына қарай бетбұрыс; «Қазақстан 2015 жылдан кейін» даму бағдарламасын жүзеге асырудағы ақпарат­тық стратегия­ларды жобалау және ком­муникативтік үндеулер; Халықаралық мә­дениеттер тоғысы онжылдығы мақсатын орындауда академиялық ықпал ету және ғылыми инновациялық ынталандыру; Ұлы Жібек жолынан – Қазақ ренессансына: визуальдық, ақпараттық-сандық қорларды сақтау, көбейту және жариялау; Қазақ елінің материалдық емес құндылықтарын зерттеу, сақтау және жариялау мәселелері, бүгінгі және таяу болашағы секілді тақырыптар қаралды.
Конференцияға ҚР БҰҰ Ақпараттық Бюро басшысы В.Самек, ЮНЕСКО кластерлік бюросы Алматы қаласының коммуникация және ақпарат мәселелері жөніндегі маманы С.Карпов, Стамбул университеті коммуникация факультетінің деканы А.Окай, ВятГГУ психология ғылымдарының докторы Л.А Мосунова, Қожа Ахмет Ясауи университеті Ғылыми-зерттеу орталығының директоры М.Чемрек және т.б
қатысты.
