«Қостанай таңының» кітапханасы» сериясымен осы газеттің Директоры – Бас редакторы, Қазақстан Журналистер одағының мүшесі, Қазақстанның Құрметті журналисі Жанұзақ Аязбековтың «Кие мен ие» және «Ағайынның арасы…» кітабы «Центрум» баспасынан жарық көрді
Кейінгі жинақ – «Ағайынның арасы…» бұған дейін баспадан шыққан болатын
Автор бұл жолы басылымның «Бас редактор әлемі» легі бойынша жазған әдеби-публицистикалық туындыларын тағы бір мәрте толықтырып, екінші рет шығарып отыр.
Автор «Ағайынның арасы…» ең­бегінде бүгінгі қоғам тынысын, уақыт бедерін, дәуір көрінісін тап баса оты­рып, оқырманға ой салады
Әр ма­қаласында өзекті мәселені көтеріп, қытымыр қоғамдағы адамдар психологиясын аша түсіп, кейіпкерлерін сынайды
Бұл топтамаларды оқып отырғанда автордың пайым-парасатын, өмірге деген көзқарасын жете түсінесің.
Ал екінші кітап алғашқысынан мүлде бөлек сарында жазылған
Автордың елге танымал тұлғалармен сыр-сұхбаты, екеуара әңгімесінен тұрады
Кітапта топтастырылған әр әңгіме-сұхбат автордың мерзімді басылым беттерінде жарық көрген туындылары екендігін оқырман қауымға айта кеткен жөн
Әр сұхбатында автор өз кейіпкерімен еркін әңгімелесе отырып, оның барлық болмысын аша түсіп, қоғам, руханият тақырыбы, адам­дар өмірі, келбеті, болмыс-бітімі, адам бойындағы асыл қасиеттерді, мәң­гүрттеніп бара жатқан адами са­на­ның бүгінгі болмысын көрсеткісі келеді.
Нұрболат МЕШІТБАЕВ
Қостанай
