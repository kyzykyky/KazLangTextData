Атакент көрме кешенінде «Полиграфия және кітап шығару» атты халықаралық көрме ая­сында «Қазақ университеті» ­баспасынан жарық көрген «Қазақстан (Қазақ Елі) тарихы» атты 4 кітаптан тұратын оқулықтың тұсаукесері өтті.
Бұл оқулық-зерттеу еңбегі әл-Фараби атындағы Қазақ ұлттық университетінің профессоры Талас Омарбеков бастаған тарихшы-ғалымдарының ұжым­дық еңбегі
Аталған еңбек мемлекеттік «Ха­лық тарих толқынында» бағдарламасы аясында дайын­далып, ҚР БжҒМ-нің сараптамасынан өткен.
Тұсаукесер рәсімінде сөз алған профессор В.Кан бұл еңбек Қазақстан тарихы бойынша сапалы оқулыққа деген сұранысты толық қанағаттандыра алатындығын айтты.
Оқулықтың бас редакторы Т
Омарбеков бұл басылымның маңызы туралы «Күні бүгінге дейін тарихшы мамандар мемлекет құрушы қазақ халқының этногенезін тарихи сабақтастықта жүйелі түрде баяндайтын оқулықты дайындай алған жоқ
Жазылған еңбектерде ежелгі дәуірдегі этникалық құрылымдардың (мысалы, ғұндардың, сарматтардың, сақтардың, үйсіндердің және қаңлылардың) бүгінгі қазақ халқын қалыптастырудағы тарихи орны мен рөлі айқындалмаған» деді
Өткен ғасырлардағы тарихи этнонимдер кейінгі қазақ халқының этникалық құрылымында да кездесетініне қарамастан осы үдерістерден тарихи сабақтастықты іздестіру қолға алынбай отырғандығын тілге тиек етіп, ұсынылып отырған оқулықта осы кемшілікті жоюға байланысты зерттеулер мен ой-пікір, тұжырымдар басшылыққа алынып, қазақ халқының ежелгі этникалық тарихы кейінгі кезеңдермен байланыстырыла баяндалғанып атап өтті.
Меңдігүл НОҒАЙБАЕВА,
әл-Фараби атындағы ҚазҰУ
Тарих, археология және этнология факультетінің деканы
