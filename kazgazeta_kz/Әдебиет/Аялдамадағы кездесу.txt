Жүгіре басып келемін
Аялда­маға он метрдей қалды
Автобус сырғып келіп аялдамаға тоқтады
Аяз бетімді қарып барады
Ав­тобусқа секіріп мінгенше асықтым
Іші жып-жылы
Жолау­шылар үнсіз
Суықтан жылы жерге кіріп, сүйсінгендей маужырап отыр
Қалтамнан айнамды алып қа­ра­сам, аяз қарыған бетім алмадай қызыл, кірпігімнің үстіндегі қырау шық тамшылары сияқты.
Оқулыққа нық толы сөмкемді иығыма асынып алып, түсуге ың­ғай­ландым
Есік алдына үлкен қытай дорбасын сүйрей бір әжей жақындады:
– Қарағым, шығуыма көмек­тесші, – деп, бір ер кісіден өтінді
Ол естімегенсіп, автобус тоқтаған бойда әжейді бір шетке итере-митере табалдырықтан секіріп түсіп жөнімен кетті.
Тағдыр кәрілікке қарсы тұра алмайды
Бетін әжім басқан, жүзі солғын, киген киімі де жұпыны
Әлгі кісі түрінен қорықты ма екен, әлде қаңғыбас кемпір деп ойлады ма екен, неге шошынғандай тұра қашты екен? Мен қарт әжейдің сөмкесінен қаттырақ ұстап, сүйрете түстім
Неткен ауыр еді өзі! Әжей:
– Ей, айналайын, енді қолыңды бер, ­тайып құлап тырайып жатпайын, – деді.
– Әже, қайда барасыз? – деп сұрадым.
– Немерелеріме, балама, келініме тамақ апара жатырмын
Ешқайсысы жұмыс істемейді
Балалары өскен
Жетпейді ғой… – деп көңіліндегісін шұбырта жөнелді әжей.
– Жоқ, қай үйге, қай көшеге барасыз?-деп сұрадым.
– А? Е? – деп естімеді
Басындағы шәліні бір шетке ысырып:
– Ау, қарағым! – деді.
– Алыс па? Баратын жеріңіз алыс па? Жеткізіп ­салайын, – дедім мен.
Екеуіміз ақырындап келе жатырмыз
Бір тоқтап демалғанымызда:
– Атың кім, балам? – деп сұрады.
– Менің атым – Аида, – дедім.
– Жақсы қыз екенсің, бақытты бол қарағым! – деді.
Аяз шымырлатып, тістелеп барады
Сөмкесін қалай жеткізбек болды екен деп ойланып келемін
Балалары жұмыс істемесе, науқас шығар
Байғұс әжей солардың қамын жеп, аязды күні тамақ тасып келеді
Екеулеп, демала сүйреп, жеттік-ау, әйтеуір!
– Енді, қалқам, ең жоғарыға көтеріл де, оң жақтағы есікті қағып, біреуін шақыр, көтерсін өздері! – деді әжей
Мен жоғары көтеріліп, есікті қақтым
Жым-жырт
Қарт адам сонау жерден сөмкесін сүйреп келгенде, үйлерінде ешкімнің болмағанын қарашы, деп абыржыдым
Біраз үмітімді үзбей, есікті қағып тұрдым
Әжей тоңып қалатын болды-ау! Үстіне киген киімі де жұқа
Солай тұрғанымда, есікті тыжырынып еңгезердей бір кісі ашты.
– Что надо?! – деді
Мен:
– Там бабушка вас зовет, – дедім.
– Че за бабушка?
– Ваша бабушка
Она уже замерзла.
– Передай! Пусть зайдет!
– У нее сумка тяжелая
Вы ей помогите подняться, – дедім
Сол кезде арғы жақта қанша адам бар екені белгісіз, бірақ бір-біріне «Сен бар! Жоқ, сен бар!» деп, айғайласты да кетті.
Мен өз сөмкемнің ауырлығынан жел­кемнің ұйып қалғанын да сезер емеспін
Әлгі әжейді подъездге сөмкесімен бірге сүй­ретіп кіргізіп кеттім
Қол-аяғымның соншама қалтырағаны, неден екенін білмедім
Аяғымды тез басып үйге де жеттім
Саусақтарымның икемі жоқ
Қоңырауды әрең бастым
Есікті әжем ашты
Әлгі жағдайдан ішім өртеніп, ызаға булыққан күйі сөмкемді тастай салып, әжемді бас салып құшақтадым да, өкіріп тұрып жыламасым бар ма! Шерім тарқар емес
Әжем аң-таң:
–Қарағым-ау, не болды? Біреу рен­жітті ме? – деп сұрады.
– Жоқ, әже, сені сағындым! Мектептен үйге жеткенше қатты сағындым! – дедім де, әжім басқан бетінен, қолдарынан әбден сүйдім.
Біз отбасымызбен әжемнің көңіліне қаяу түсірмей, бәріміз тек қуанышымызды көрсеткіміз келіп жүреміз
Сол күннен бастап әжемді бұрынғыдан да қатты жақсы көретін болдым.
Аида Сыздықова
