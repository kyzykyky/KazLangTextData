
Сонау тоқсаныншы жылдардың соңында Елбасымыз Нұрсұлтан Назарбаевтың асқан көрегендікпен қабылдаған шешімінің арқасында дүниеге келген Астана бүгінде тәуелсіз еліміздің басты символына айналды
Еуразия төсінде бой көтерген жас та жасампаз қала – қазақ елінің келешекке деген ұмтылысының айқын көрінісі
Астана тарихы ұлт келбетінің кешегісі мен бүгінгісіне тікелей ықпал етеді
Еліміздің бас қаласына айналған 13 жылдың ішінде жаңа заманға сай дамып, өркендеген елорданың тамыры тарих қойнауының тереңінде жатыр.
Археологтардың зерттеулеріне сәйкес, Дешті Қыпшақ астанасы қазіргі елорда іргесінде, Бозоқ көлінің шығыс жағалауынан орын тепкен
Академик Кемел Ақышев оны бүгінгі Астананың түп-тамыры деп қарастырады
Х-ХІ ғасырларға жататын Бозоқ қаласы оңтүстік пен солтүстікті байланыстырған керуен жолдарының бойында орналасқан
Сауда, өнер мен мәдениеттің орталығына айналған шаһар ежелгі қазақ өркениетінен сыр шертеді
Оған осы маңда табылған археологиялық қазба жұмыстары айқын дәлел
ХVIII ғасырда Астана өңірі үш жүздің басын қосқан ордаға айналды
Жоңғар шапқыншылығы кезінде Түркістанды амалсыз қалдыруға мәжбүр болған қол бастаған батырлар мен сөз бастаған билер үшін кездесуге қолайлы жер осы еді
Кемел ойлы Әз Тәукенің ордасы да Күйгенжарда орналасты
Дала даналары Төле, Әйтеке және Қаз дауысты Қазыбек билермен ақылдасып, «Жеті жарғы» да осы топырақта дүниеге келді
«Хан Абылай да 48 жыл бойы Сарыарқаның төрінде отырып қуатты мемлекет құрды, яғни Астана еш тарихи негізсіз елорда болды» деп айтуға болмайды
«Тақыр жерге шөп те шықпайды» дегендей, Астананың Елорда болуына осындай тарихи негіздер бар екен.
1723 жылы «Ақтабан шұбырынды, Алқакөл сұламадан» кейін Алатаудың басынан келген көш Ақмола іргесіне табан тірейді
Кезінде мұнда үлкен көпір болған деседі
«Сол көпірді Самарқандта үлкен әдемі ғимараттар салған Жалаңтөс баһадүр салған» деген дерек бар
Қазір «Қараөткел» мұсылман зираты деп аталатын осы маңда үш жүздің хас батырлары мен көсемдері жерленген
Тарихы тереңнен бастау алатынына зират басындағы тастарға қашалып жазылған араб, парсы және шағатай тіліндегі жазбалар – айқын дәлелі
Тағы бір дерек, ХІХ ғасырда Ақмола жеріне үш мешіт тұрғызылған
Алғашқысы 1838 жылы осы елдің аға сұлтаны Қоңырқұлжаның бастамасымен қазіргі Ә.Бөкейханов пен Ағытай батыр көшелерінің қиылысында орналасқан көпқабатты үйдің орнында салынады
Кейін кеңестік аласапыран кезеңде сыра зауытына айналып, уақыт өте тіптен жойылып кеткен
1865 жылы Ыбырай Жайықбаевтың мешіті бой көтерген
Ал 1887 жылы қазақ-татарларының көпестері салған мешіттің бүгінде тек шарбағы ғана сақталып қалған
ХІХ ғасырдың соңына таман Ақмола саудагері мен кәсіпкерінің саны 200-ден асып жығылыпты
Қазіргі Кенесары даңғылының бойында тізбектеліп тұрған бірнеше ғимарат көненің көзіне айналған
Бүгінгі күні мемлекеттік мекемелер орналасқан ол ғимараттарда кезінде атақты Кубрин, Канцеров, Қосшығұловтар тұрған
Ал қазіргі Абай қонақүйінің орнында қазақтың маңдайалды көпесі Баймұхамбет Қосшығұлұлының кондитер фабрикасы болған
Ондағы құрылғыларды саудагер Парижден әкелген екен
Ақмоланың ақ бидайынан жасалған тәтті күлше өнімдері шетелге тасымалданыпты
Тіпті патша дастарқанына дейін жол тартқан
Қарамағында 100 қызметкері бар көпес өзге елдің саудагерлерімен жақсы қарым-қатынас орнатып, өңірдің экономикалық ахуалын күшейткен
Міне, Сарыарқаның сайын даласы осындай тұнған тарих
Қойнауы өркениет пен мәдениеттің сырын шертетін байлығымыз да жетіп-артылады.
Әлем таныған Астана
Құдай қаласа бір айдан кейін еліміз тәуелсіздігінің жиырма жылдығын тойлаймыз
Бұл қысқа мерзімді адам өмірімен есептегенде де, тарихи тұрғыдан алып қарағанда да көп уақыт емес
Бірақ Қазақстан осындай қысқа мерзімге қарамастан тәуелсіздіктің алғашқы жылдарындағы әлеуметтік-экономикалық және саяси қиыншылықтарды еңсере жүріп, әлем мойындаған елдер қатарына қосылды
Ата-бабаларымыздың ғасырлар бойы ар­мандаған ұлы мақсаты – әлем елдері­мен терезесі тең тәуелсіз мемлекет құру арманы жүзеге асты
Сарыарқа самалымен тербелген ерке Есілдің бойында Елбасы арманымен ғажап қала – Астанамыз өмірге келді
Бүгінгі күнде сан түрлі арман қиялдарды жүзеге асырып, сан қилы тағдырларды тоғыстырып жатқан керемет те көркем қаланың адам айтса нанғысыз, көздің жауын алар зәулім үйлері көз қарықтырады
Елорданың қазіргі көркі бойымызды тіктеп, жанымызды шымырлатып сұлулықтың жылы лебімен тербейді
Заман талабына үндесе көтерілген ғимараттар көрген жанды баурап алады
Көңіл күйін шарықтатады
Сұлу шаһардың сәулеті келіскен сол жағалауында салтанатты «Ақорда», Парламент ғимараты, Министрліктер үйі, «Байтерек», бас алаңдағы «Қазақ елі» монументі, сырт келбеті өзгеше «Бейбітшілік және келісім» сарайы, «Тәуелсіздік» сарайы, «Думан» ойын-сауық орталығы, «Хан шатыр» сауда ойын сауық орталығы, «Шабыт» шығармашылық сарайы, «Назарбаев Университет» сынды көркіне көз тоймас талай ғажайыптары, «Алау» коньки тебу стадионы, Республикалық велотрек, жиналмалы мұз айдыны бар заманауи «Барыс» спорт кешенi сияқты нысандар елорданың сәулеттік игiлiгiне айналды
Мәселен, Байтерекке шығып түнгі Астананың көрінісін тамашалағаныңызда қала оттары Есіл үстінде жарқ-жұрқ етіп, от шашып құбылып жатқанын көресіз
Байтерек –жер жаһанды кейіптейтін әлем ағашы, Астана көркі, адамды сүйсіндіретін ұлт мақтанышы
Онда тәуелсіз Қазақстанның қол жеткізген табыстары, тату-тәтті өмір сүріп жатқан тұрғындардың достық қарым-қатынасы, ынтымақ-бірлігі, елжандылық сезімдері ой арқауына айналған
Бейбітшілік және келісім сарайы – бұл толеранттық идеясының апофеозі іспеттес
Қазақстан халықтары бірлігіне арнап орнатылған монументтің де өзіндік маңызы зор
Бас алаңда тәуелсіздігіміздің символы – «Қазақ елі» монументі асқақтап тұр
Монументтің ауқымы 5,02 гектар жерді алып жатыр
Қазақстан өз тәуелсіздігін 1991 жылы алғандықтан, ескерткіштің мұнарасы осы жылға орайластылып, 91 метр болып белгіленді
1900 шаршы метр кеңістікке созылып, мәрмәр тас­тан жасалған
Ал тәуелсіздік тұғыры асқақ мұнараның ұшар басында заңғар аспан еркесі – Самұрыққұстың 2,500 тонна алтын жалатылған қоладан жасалған бейнесі орнатылған
Күн нұрына шағылысқан ақ мәрмәр ескерткіш, алып Самұрыққұс дарқан пейіл, жайсаң, қазақтың ақ көңілінің асқақ арманындай
Айта кеткен жөн, Астананы ауыстыру елорданың қарыштай дамуына түрткi болып, қысқа шалым уақыт шегiнде ұлан-ғайыр өзгерiстерге өрiс ашты
Қарт-тарих талай мемлекеттiң сәтiмен астана ауыстырғанына куә болды
Олардың әрқайсысының қалыптасу жолының өз өлшемi бар
Мәселен, Исламабадтың дамуындағы «био-шаг» деп аталатын көрсеткiш немесе сапалық өзгерiстердiң бiр айналымы – 50 жылға, Берлиндiкi – 30 жылға, Бразилиянiкi 25 жылға созылса, Астана үшiн бұл жол небәрi 13 жылдан аспады
Бұл – қаланың өркендеп, жетiлу қарқынының жоспарлы үденi басып озып, басқа өлшемдiк деңгейге көтерiлуiн бiлдiретiн, әлем тарихында сирек ұшырасатын көрiнiстердiң бiрi.
Мақсатты межелер
бағынды
Тәуелсіздігімізді жариялаған жиырма жылда еліміздің саяси өмірі жаңартылып, түбегейлі өзгерістер жасалды
Мемлекеттіліктің барлық институттары құрылып, экономикамыз нарықтық жолға түсті
Халықтың әл-ауқаты жаңа деңгейге көтерілді, әлеуметтік салада жаңа асулар бағындырылды
Осы кезеңде еңсесін тіктеген елорданың да әлеуметтік-экономикалық жағдайы толайым табыстарға толы болды
Бұл орайда мақсатты межелер бағынды, алқымды асулар алынды
Өткен жылы мемлекетіміз Еуропадағы Қауіпсіздік және Ынтымақтастық ұйымына төрағалық міндетін жемісті аяқтады
Сол кезде ОБСЕ саммитін абыроймен өткі­зіп, Астана декларациясын қабылдады
Бұл орайда, әсіресе елордамызға артылған сенім мен міндет салмақты болды
Мұнда келген шетел қонақтарының барлығы да Астанамыздың арайлы ажарына сүйсі­ніп кетті
Мұнан бөлек, асқаралы Астана төрінде 7-ші Қысқы Азиада ойындары өтті
Бұл биылғы ел Тәуелсіздігінің 20 жылдығына арналған ұлы мерейтойдың мерекелік көшін бастаған айтулы шара болды
Сайыс­та саңлақтарымыз жерге қаратқан жоқ
Жеңістің ең биік тұғырынан көрінді
Астана шежiресiндегi әрбiр аяқбасар жыл өткен жылдардың табысын еселеп қана қойған жоқ, күрделi қала механизмiнiң «экономикалық қозғалтқышының» айналымын жеделдете түстi
Бүгінде жалпы өңiрлiк өнiм 1 трлн
470 млрд
теңгеге жеттi, бұл 2009 жылғы көрсеткiштен 7%-ға артық
Экономиканың нақты саласы өнеркәсiп өнiмiнiң көлемiн 9%-ға өсiрiп, 111 млрд
теңгеге жеткiзуiмен алға басты
Ұқсатушы өнеркәсiптегi өндiрiс көлемi 18,4 %-ға өстi
Жүк та­сымалының жалпы мөлшерi 2010 жылы 13,9 %-ға ұлғайды
Бөлшек сауда айна­лымының көлемi 289 млрд
теңгенi құ­рап, 2009 жылмен салыстырғанда, 13%-ға артты
Негiзгi капиталға тартылған инвестициялар ауқымы 391 млрд теңгенi құрады
Барша қаржыландыру көздерiнiң есебiнен 1 млн
382 мың шаршы метр тұрғын үй iске қосылды
Макроэкономикалық саланың үдемелi қарқынмен дамуы экономиканың нақты салаларының көрсеткiштерi мен әлеуметтiк индикаторлардың жүйелi өсiп отыруына тiкелей әсерiн тигiздi
Мәселен, 2009 жылмен салыстырғанда, шағын және орта бизнес субъектiсi 5 мыңға көбейiп, ұзын саны 80 мыңға жеттi
2010 жылы өндiрiлген өнiм мөлшерi 957 млрд
теңгенi құрап, 2009 жылғымен салыстырғанда, 0,4 %-ға артты
Шағын және орта кәсiпкерлiкпен айналысатындар саны алдыңғы жылдарға қарағанда 2,5%-ға артып, 137 318 адамға жеттi
Бұл тұрғындардың әл-ауқатының жақсаруына шарапатын тигiздi
Өткен жылы жергiлiктi бюджет қаржысынан тұрғындардың әл-ахуалы төмен бөлiгiн қолдауға жұмсалған әлеуметтiк төлемақылардың жалпы сомасы 34%-ға өсiп, 54 мыңнан аса адам әлеуметтiк жәрдеммен қамтылды.
Осы айтқан «еселi» макроэконо­микалық көрсеткiштер, ең алдымен, тұрғындардың әл-ауқатын арттыруға арналған резервтi қалыптастыратын қала тұрмысының экономикалық өрлеуiнiң жүйелiлiгiн айғақтайтыны сөзсiз.
Астаналықтардың кең ауқымды «артықшылық беру коридоры» әдет­тегiдей сапалы жолдармен бiрге, жаяу жүргiншiлерге арналған жолдардағы арнайы жарықтар және жолдардағы айрықша белгiлер түрiндегi қосымша талаптардан да тұрады
Бүгiнде бұл Астана үшiн мiндеттi жағдай әрi белгiленген норма болып есептеледi
Мұндай жаңалықтарға тек қала тұрғындары ғана емес, елордаға келетiн туристер мен қонақтар да назар аударуда
Міне, бұл – Сарыарқаның төсіндегі ерке Есілдің бойынан іргесі қаланып жетілген, көркейіп, кемелденген біздің жас Астанамыздың бүгінгі бейнесі.
Бейбітгүл Әбдіғаппарқызы
АСТАНА
