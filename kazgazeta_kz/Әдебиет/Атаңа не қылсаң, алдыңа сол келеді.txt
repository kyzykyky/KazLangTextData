Осыдан көп жыл бұрын біз Қазалы стансасында тұрғанбыз
Бізбен көрші Наурызбай есімді қария тұратын
Оның ерке, шолжаң жалғыз баласы бар еді
Әйелі қайтыс болып, Наурызбай осы тентек баласымен қалды
Бірде аулада кітап оқып отырған кезімде көрші үйдің ауласынан «Құтқарыңдар, жарандар, мына залым мені өлтіретін болды…» деп қатты шыққан ащы дауысқа елеңдеп, қастарына жетіп бардым
Еңгезердей ұлы әкесін алқымынан алып, қылғындырып жатыр екен
Наурызбай қарсыласып жатыр
Бірақ баласына шамасы келер емес
Оны құтқармақ болған әрекетімнен түк те шықпады
Жігіттің қолына жармаса бергенімде, мені кері итеріп тастап, әкесін бір-екі рет тепті де кетіп қалды
Сол кезде байқадым, жас жігіт араққа сылқия тойып алған.
Көп ұзамай біз үйімізді сатып, Алматы жаққа көшіп кеттік
Apaғa көп жылдар салып, туған үйіме жолым түсті
Осыдан отыз жыл бұрынғы көріністің тағы да куәсі болдым
Сол баяғы әкесін ұратын жігіт сақал-мұрты ағарып шал болған
Оны енді өзінің баласы сабап, баяғы әкесінің іс-әрекетін айнытпай қайталап тұр
Оның көмек сұрап айқайлағанын естісем де сол оқиға есіме түсіп, оларды арашалауға тырыспадым
Қайта мен әкесіне жекіріп: «Енді сенің кезегің келді, кезінде әкеңе сен де дәл осылай жасаған едің ғой» дегенімде, ол үнсіз кемсеңдеп, көзінен аққан жасына ие бола алмай жылап жіберді.
Міне, аталарымыздың «атаңа не қылсаң, алдыңа сол келеді» дегені осы болар.
Айбол Битуғантегі 
 Алматы облысы
 Талғар қаласы
