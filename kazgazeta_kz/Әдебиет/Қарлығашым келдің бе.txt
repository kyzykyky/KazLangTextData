Табыл ҚҰЛИЯС
Аспан биік, асқақ ой, қиял одан да биікке шырқап, тап-таза тірлікті аңсау адалдыққа ұнаған.Ашкөздерді де көріп, «тірлігі немен аяқталар» деп шыдаған
Пенде көңілінде әртүрлі бұлтақ бар.Бәріне де ұшқалақ оймен қараған
Пай, көппен тілдесетін, қалың жұртпен жүзесетін кіршіксіз көңілдің несін сұрайсың?! Жаратқанның құдіретті күшінің шарапаты адал ойлыға қанат бітіріп еркін ұшатын құстай қалықтатады
Күйкі тірлік, алдамшы өмірді түсінеді.Сонда өзін қатыгездіктің бұғауынан біржола босағандай жан-дүниең жарық сәулемен жылынады екен
Пенденің ымырасы бұзылып, мұң-шерлі заманда Орск түрмесінің тап-тар бөлмесінде ұлы ақын Тарас Шевченко отырса (қазақтар оны Таразы деген), сол бөлме бұрышына қарлығаш ұя салып балапанын өсірсе, соны көзі көргендер аңыз етсе қалай түсінер едің?! Киелі құс адалдықты мекендейді дерсің! Ендеше, түндей түнерген, қаруын кезеніп жан алуға ақшиып безерген қаніпездерге соңғы тілегін айтқан Ахмет Байтұрсынов: «Үйімді ойрандадыңдар, жазғандарым жойылып, қағаз, қалам жыртылып, шашылды… Байқауымша, ұғынатын түрлерің жоқ, қаруға жүгінген ақылға жүгінбейді
Ар-намысты ойлау ниеті білінбейді.Енді өзіме қандай жаза бұйырсаңдар да көтерем, кеспек болсаңдар басым дайын
Ал бейкүнә құс қарлығаштардың жазығы жоқ
Адамзаттың ақ ниетінің, еркіндіктің киесі – ол құстар
Ұясын бұзып өлтірмеңдер… Тиіспеңдер»   дегенін екінің бірі біле бермес
Ойсыз оспадарлар құлағына іле бермес
Шәлкес сотқарлар түсіне көрмес
Адамзатқа жақсылық тілеген ақкөңіл, адал ниет бәрібір кірлемейді
Аз да болса жер тұрғанша тұрады
«Нені бүкпелеп айтқысы келді» деп түсінбей отырған шығарсыздар
Сәл сабыр етіңіз
Қазақ әдебиеті мен өнеріне өлшеусіз еңбек сіңіргендердің бірі – Илья Жақановтың үйіне кіреберісте, осылайша, өзіммен-өзім күбірлеп ойға қалуымның сыры бар
Сыртқы есік ашық, баспалдақпен аттай бергенде көз алдыңа жоғалтқаныңды тапқандай қуантатын қарлығаштың ұясы тұр
Жаның толқиды
«Жүз жасқа тақағанда, Жиембет жыраудың жаны үзілген бойда шаңырағынан ұшып кеткен ақ сұңқар құсының киесін мына қарлығаштар біле ме екен» деп толқисың
Пай, құс шаңырағын тапқан екен.Қилы заманнан бергі зіл көтерем қайғы-қасіретке мойымай, тар кезеңде талықсыса да ұлылардың өшпес ойын жеткізетіндердің бірегейі Жақановтың босағасының бұрышына ұясын салған киесін біреу түсінер, кейбірі түсінбес
Сөйтіп, жақсылық сәулесі төгіліп тұратындай оймен бісміллә деп Ильяның табалдырығын аттайсың
Аман-саулық сұрасу қашаннан түзу
Бөтен бүкпелі, мың қатпарлы қисық ой жоқ
Илья – орта бойлы, жұмсақ күлкісі бар кісі
Езу тартқанда бетінің әжімдері тереңдей түседі
Ол «талай жылдардың құпия және құдіретті сырларын халқыма жеткізсем» деген арманын байқатады
«Көз – терезе, бет – кітап, әжім – өмір ізі, көпті көргендік белгісі – соны түсіне білсең – жетеді» деген ойды ұғындырады
Ылғалсыз көңілін айқындап, аша түседі
Қарлығаш ұя салған шаңырақта жын-шайтан болмайтынын түсініп, мұндай отбасы мыңдардың, миллиондардың бірінде де кездесе қоймайтынын біреу білер, біреу білмес
Өйткені адам өз қолымен өзіне қастандық жасағалы қаншама жылдар өтіп жатыр
«Табиғаттың бермесін тартып аламыз» деген ұран небір жақсылықтардың түбіне жетті.Дүрілдегендер қабағынан қар жауып, кірпігінен мұз жауып байтақ далада атпен жүргенде алды-артыңды кес-кестеп ұшып жақсылықтың тілекшісі ақтамақ қарлығаштардың да тұқымын құртты
Рух жүдеді.Аяқты аттағаныңмен, тірі екеніңді сезінгеніңмен түнек ойларға тұншықтық.
– Бұдан елу-алпыс жыл бұрын өзеннің жары дейсің бе, жатаған үйлер дейсің бе – әйтеуір қарлығаштар алаңсыз мекен етіп ұясында жүретін еді.Бұл күнде сол құстардың үні құлағымнан кетпейді.Шырт ұйқыда жатқанда қарлығаштарымның дыбысын естіп, жаңа әуен, жаңа сазды қағаз бетіне түсірем
Жан дүнием сілкінеді, – дейді әр сөзін баппен жеткізетін Илья, – Алматыдағы бағымда түрлі құстар мекен ететін еді.Бір күні Петр деген көршім «көкөністі құстар шұқып тастайды, атып тасталық» десін
Денем суып кетті де бетіне қарап:
– Құстың да ырыздығы бар, тірі жаны бар, оны қалай өлтіресің?
– Арам құс емес пе?
– Арамдық та тірлік еткісі келеді
Зұлымдық жазасын өзі тартсын
Содан құстар аман жүрді…
Жазушы-композитордың ойына сонда жер беті қып-қызыл қанды сіңіргені келмеді деймісің.Аяқта басқан сайын табан астында қара көз сұлу қыз жатқандай еді-ау… «Қайдасың азаттық» деп қансырап ер жігіттер үн салғандай ма еді? «Теңсіздікпен тентіреп опасыздардың қолынан ажал таптым» деп қариялар зар иледі ме? «Бейкүнә сәби едім» деп шырылдап жас бүлдіршіндер өліп жатпады ма? «Соншалық ауыр ойыңды ұрпаққа жеткізетін ұшқан құс, жүгірген аңдағы өмір бар ғой» деп араша түскендей болмай ма? Ильяның сезімі ешқашан да жаңылмайды.Айтпақшы, Құлагердің алдынан талай қарлығаштар еркелей өткен де шығар
Илья Ақан тағдырын, Құлагер хақын­дағы талай шындықтың бетін ашты
Саясаттың салқынымен бұрмаланған тұстарын қайтадан анығына әкелді
Бір сөзді бір сөз қуғыншы болып, қарлығаштан шығады.
Айтпақшы, облыста И.Тасмағамбетов әкім болып тұрғанда бір топ әдебиет, өнер адамына пәтер бе­ріп, қаржылай көмек көрсетіп жақсылығын жарқырат­ты
Сол тұста осы пәтерге көшіп жүгін кіргізіп жатқан­да қос қарлығаш есіктің кірмесіндегі электр шамы­ның үстіне ұя сала бастайды және ұясының бұзылмауын «ақылмен» ойластырған сықылды
Өйткені ұя қораптан екі-үш елі биік тұр
Егер электр шамы күйіп кетсе, қорап қозғалады, қорапқа тақалып тұрса, ұя бұзылады
Ғаламаты сол, ұя құрылысындағы сазбалшықтың иі қанған, мықты болуы үшін әрбір қаланған түйіршік арасында шөптің қиқымы бар.Нағыз шеберлік! Таза сазбалшықты ертеректе білгір геолог Қ.Жолмағамбетовтер он екі шақырымға дейін бұрғы салғанда көріп едік
Ұя таза болса, балапандары аман өседі
Қазақтың арша бесігі сықылды
«Мұндай білгірлікті кімнен үйрендің» дер едің… Қарлығашта тіл жоқ, шиқылдай береді, тарының түйіріндей көзі жылтылдап.
Жаратқанның құдіреті
Адал азаматтың шаңы­рағына қонған кие.
– Кейде сыртқы темір есік жабылып қалып, ұясына кіруге кешіккенде қос қарлығаш терезе алдында шиқылдап ұшып жүреді
Қарлығаш қызым жалма-жан есікті ашып кіргізіп алады, – деді Илья дастарқандағы кесеге құюлы шайын аузына апара беріп
– Кейде үйде ешкім болмаса, есік алдына өзім шығып, қарлығаштың келуін күтіп алам.Ұясына қонақтайтын уақытын да білемін
Үй киесі, ел киесі, жақсылықтардың тілекшісі осы бір титімдей құсқа қарап, өмірдегі көрген қиындығыңды, бастан өткерген небір сәтсіздікті естен шығарасың.Одан соң өзіңді-өзің жігерлендіріп, құлшына түсесің.Талантыңды ширатасың
«Еділ Жайық» атты әнім осындай үлкен жігерленуден туған шығар.
Талайды көріп-біліп, әлсіздің, кедейдің сырын түсінгенде, «қазақтың әр шаңырағында кие жоқ» деп айта алмайсың.Киені сақтай алмайтынға өкінесің.Сол әдебиет, өнер киелігін халқымызға тасқа басып таратудағы қиындықты ескеріп, көмектескеніне  «Фолиант» баспасының басшысы Нұрлан Исабековке дастарқан басында ақ алғысын айтқан Илья:
– Бар байлығым – көзімнің нұры, жанымның шындық сыры, халқымыздың ұлы тұлғаларының ғасырлардан озатын алғыр ойы, өлеңі, сазы, күй толғауында олардың мұң-шері шығармаларымның негізі еді
Соны жарыққа шығарды інім, – деп толқыды.Оның кітабында Дала даналарының алтынның сынығындай тот баспайтын,  кеңес саясаты тұсында айтылмаған құпиялары жатыр…
– Басы, аяғы ұмытыла бастаған ел аузында кешегі күнге дейін жеткен ән жетерлік қой, – деп «Торы ат басы» өлеңінің бір шумағын  айтып едім:
Көрінген сонадайдан торы ат басы,
Жаманды жаратқанша жаратпашы.
Айқасып қалқатаймен жатқан түні,
Ауылыңды жау шапса да оятпашы, – дегенімде Илья жігерленді.
– Мына қара төбе ауданындағы өңірде… – дедім оның құлшынысына қуанып
Хош айтысып есіктен шығарда қарлығаштың ұясына қимай қарайсың.
Ертең-ақ  мамыр айында біздің Илья Жақанов «қарлығашым, келдің бе, жетпіс бесінші көктемімді білдің бе» дейтіндей ойға қаласың
Ертеректе ауылымызда төрт-бес жүз үйдің бәрінде емес, Шәміл Қазыбековтің кіреберіс есігінің бұрышына ұя салған қарлығаштар Шәмілдің алды-артында ұшып жүріп жұмысына дейін шығарып салатыны есімізге түсіп, «мамырдың  ашық аспанында қос қарлығаш та Ильяның Атырау көшесінде аман-сау кетіп бара жатқанына тілекші болып, жанында ұшып жүрер…»
Қазақтың киелі ақтамақ қарлығаштарына амандық тілейміз.
Жаратқан иеміздің о да теңдесі жоқ жақсылығы шығар.
