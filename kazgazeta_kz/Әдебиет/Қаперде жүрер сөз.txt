Қали  Сәрсенбай есімі зиялы қауымға жақсы таныс
Белгілі қаламгер
«Алматы ақшамы» газетінің Бас редакторы
Атақ-дәрежесі де бір басына жетерлік
Қазақстан Республикасының еңбек сіңірген  қайраткері, ҚР  Президенті сыйлығының лауреаты, «Құрмет» орденінің  иегері, Халықаралық ТҮРКСОЙ ұйымының БАҚ саласындағы сыйлығының лауреаты, Қазақстан Жазушылар одағының мүшесі
Адал еңбектің лайықты бағаланғаны да жақсы. 
Қолымызда Қалекеңнің «ARNA» баспасынан таяуда ғана шыққан «Шал мен шындық» атты кітабы
Алты жүз беттен тұратын қалың кітап.
Бір бетін ашып қалдық
«Партиялар алдымен Абайды оқысын» деген тақырып көзімізге оттай басылды.
Назар аударарлық тақырып
«Абайдың партияға қандай қатысы болды екен?» дейміз ғой баяғы.
Оқып шыққан кейін көзіміз жетті
Абайдың біздің елдегі партияларға жүз пайыз қатысы бар екен.
«Абай бәрін айтып қойған
Басқасын айтпай-ақ қояйық
Елу елдің қатарына кіреміз деген ұлы ұлттық идеяны да Абай андатып кеткен екен» деген Қали Абайдың «Жиырма төртінші сөзіндегі» мына жолдары келтіреді
«…Өстіп жер жүзіндегі жұрттың қоры болып, бірімізді біріміз аңдып өтеміз бе? Жоқ, қазақ ортасында да ұрлық, өтірік, өсек, қастық қылып, өнерді, малды түзден, бөтен жақтан түзу жолмен іздеп, өрістерлік күн бола ма екен?…».
Расында да, Абай алдағыны болжаған
Қайтіп ел, қайтіп жұрт болудың жолдарын нұсқаған
«Озық елу елдің, озық отыз елдің қатарында бол» деп нақты көрсетпесе де: «Күн батырып, таң атырғанға мәз болма
Етек-жеңіңді жи
Үлгілі елдердің қатарына қосыл» дегенді осы сөзі арқылы аңғартып тұр емес пе?! Бұл сөзді бүгін де басшылыққа алып, іс жүзінде орындай білсек біраз жерге барарымыз анық.
«Абайдың қырық бес қара сөзі – қазақ ұлтының бағдарламасы
Егер осы қырық бес сөзді қазіргі партиялар білген болса, олардың бағдарламасы ақиқаттан аса бір алыс болмасы анық еді» деп бір түйіп тас­тайды автор.
Бұған да қос қолымызды көтеріп қосыламыз
Өкініштісі, Абай­дың ақыл-кеңесін әлі күнге құлағы­мызға ілмей жүрміз ғой
Абайдың айтқанымен жүрсек біздің қазақ бас­қаша болар еді
Бір-бірімізді аң­­дымас едік
Көтеріліп бара жат­қанның аяғынан шалмас едік
Өсекке, қаңқу сөзге үйір болмас едік…
Дұрыс қазақ боламыз десек, Абай­дан көз жазып қалмауымыз керек
Абайды оқып, ұлының айтқанын көңілге тоқу арқылы ұлт тұтастығына беттей аламыз
Әрине, біздің бұл сөзімізге қарап арамызда бірлік, ынтымақ, түсіністік жоқ екен деп ойлап қалмау керек
Бүгінгі күні жетістікке, табысқа қол жеткізіп жатсақ мұның бәрі ауызбірлігіміздің арқасы
Біздің айтпағымыз – ымырашылдығымыз, қолтықтан демеуіміз, жан сәулесін себелеуіміз әлдеқайда күшейе, нығая түсер еді дегендік.
Қалекең тағы да былай дейді: «Қазаққа киім көк, тамақ тоқ болса, болды ма? Егер сенің тілің тулақ болып, салт-дәстүрің келмеске кетіп, ұлттық болмыс-бітіміңнен айырылып, балаларың «шапибай-ау» демей, «хапибай-ау» деп өзге халықтың кейпіне еніп кетсе, ертеңгі күні қазақтың байығаны, талтаңдап жүргені кімге керек?».
Ұлтына, халқына жаны ашитын азаматтардың айтып жүргені де осы сөз ғой
Неге тілді айтудан жалықпай жүрміз
Тілдің қандай маңызы барын кешегі Алаш ардақтылары көзге шұқығандай айтып кеткен
«Тіл – ұлттың жаны, тілдің өлгені – ұлттың өлгені» дейді олар
Осы сөзге де құлақ аспай келеміз
Тілдің жағдайы мүшкіл болса мұның, қазақы тілмен айтсақ өліп-талып жеткен ел тәуелсіздігіне де кесір-кесапаты зор екенін айтудай-ақ айтудамыз
Осыны қазекеңнің бірі ескерсе, бірі мазақ еткендей болады
«Үмітсіз – шайтан
Бәрі жөнделер, ұлт санасы шайдай ашылар» деп үміт етумен келе жатырмыз әлі.
«Абай – халық, халық – Абай
Абайды оқымаған адамның партия болып ел басқаратынына да күдігім көп» деп сөзін қорытады қаламгер
Біздің де ойымыз осы
Абайды оқымай, адам атын жамылып бірдеңе етіп тіршілік етуге болар, ал жұрт өнеге алар, үлгі тұтар қазақ азаматы бола алады деп айта алмаспыз.
Жоғарыда тілге тиек еткендей алты жүз беттен тұратын «Шал мен шындықтағы» екі-үш бетті ғана қамтитын шағын ой-толғанысты әңгімемізге арқау етіп отырмыз
Мұндай ой тербетер дүниелер кітапта жетерлік
Бір ғана «Сөз сәулесі» бөліміндегі үзік-үзік ойлардың берер тағылымы қандай десеңіз-ші! Бұл жүректі тебірентетін, салиқалы да салмақты сөз.
Қали – ойлы қаламгер
Ол төңі­регіне ойлы көзбен қарайды
Оған әсер етпейтін нәрсе жоқ
Ал алған әсері, толғанысы айналып келгенде оқырманын жан тазалығына, сұлулыққа, өмірдің құдіретін тануға жетелейді
Бойында мұндай ізгі қасиеттер жинақталған жанның өзінің ұлтына, Отанына, жалпы адамдарға деген сүйіспеншілігі ерекше болатыны әбден түсінікті.
Қалекең қай еңбегінде болса да ұлт тұлғаларын елге өнеге етіп, олардың өмірінен, іс-әрекетінен сабақ алуға үндеп келеді
Ірілермен кездесіп, жүздесіп, әңгімелерін, сыр-сұхбаттарын ой елегінен өткізе жүріп өзі де туған халқына ойлы, толымды сөз айтар деңгейге жетіп отыр
Олай болса ұлтының уайымын жеп, мұңын мұңдауды, қолдан келгенше елге қызмет етуді мұрат тұтқан азаматтың жүрекжарды сөзі қаперіңізде жүрсін, ағайын.
Нұрперзент ДОМБАЙ
