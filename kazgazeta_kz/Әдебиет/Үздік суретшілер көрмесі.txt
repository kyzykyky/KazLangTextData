Ыстанбұлдағы «Максем – Республикалық көркемөнер галереясының» тарихи ғимаратында Қазақстанның Түркиядағы елшілігі мен «Has Sanat» өнер галереясының ұйымдастыруымен қазақстандық үздік суретшілердің «Заманауи қазақ өнері» атты көрмесінің салтанатты ашылуы өтті.
Көрменің ашылу салтанатына Төтенше және Өкілетті Елші Жансейіт Түймебаев, Ыстанбұл провинциясы губернаторының орынбасары Ысмайыл Гүлтекин, Ыстанбұл қаласы мэриясының Ха­лықаралық департаментінің басшысы Селәметтин Эрмиш, қалалық әкімшілік Мәдениет департаментінің басшысы Абдрахман Шен, сондай-ақ түрік іскерлер, академикалық және қоғамдык топ өкілдері, белгілі мәдениет қайраткерлері, Ыстанбұлда білім алып жатқан қазақ жастары мен шетелдік студенттер, қазақ диаспорасының өкілдері қатысты
Сурет өнерін қадірлеушілерінің назарына әртүрлі жанрлар мен бағыттарды қамтыған суретшілердің жұмыстары ұсынылды
Ыстамбұл губернаторының орынбасары И.Гүлтекин екі елді жа­қын­дастыратын Қазақстан мен Түркия арасындағы мәдени-гуманитарлық байланыстырының дамуының маңыздылығын атады
«Has Sanat» өнер галереясының директоры Жанат Еңсебаева көрменің 2006 жылы Мәскеуде бастау алған халықаралық «Алтын ғасыр» жобасының жал­ғасы екендігін айтты
Көрменің мақсаты – шетел мемлекеттерінің тұрғындарына Қазақстанның өнері мен мәдениетімен таныстыру болды
Бүгінге дейін галерея 150-ден астам ірі көрме ұйымдастырды.
Р.ӨСКЕНБАЕВ
