Алматыдағы «Рух БГ» баспасынан жазушы Бейбіт Қойшыбаевтың «Өзім туралы» деп аталатын кітабы жарық көрді
Мұнда автор өзінің қаламгерлік тыныс-тіршілігінің қыр-сырынан сыр шертеді
Жеке басының тәжірибесінен өрбіте отырып, көркем шығармашылық табиғатын тануға септесетін жайттарды тілге тиек етеді.
Өмірбаяндық кітап екі бөлім­нен тұрады
Алғашқы бөлімде автор өзінің әдебиетке келу жолы мен жа­­зу­шылықтың кілтін қалай тап­қаны,біртіндеп қалыптасқан көзқарасы жайында әңгімелесе, екіншісінде – шығарма­шылығының басты мақ­саты хақында ой толғайды
Кітаптан оқырман жазушының шы­ғармашылық концепциясымен танысады, сондай-ақ тынбай ізденудің арқасында қалыптастырған өзіндік жұмысшы философиясын туындыларын жазуға қайтіп қолданғанын, жалпы көркем туынды жайындағы ойларын оқып біледі
Қаламгер әңгімелеп отырған шығармашылық тәжірибенің әдебиет зерттеушілеріне,  әдебиетті сүйетін қалың көпшілікке пайдалы мағлұматтар берері күмәнсіз.
