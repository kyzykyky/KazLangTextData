Соңғы кездері ауданымызда жақсы үрдіс қалыптасты
Ол жауқазын жырлары көпшіліктен жақсы баға алып, түрлі басылымдарға шығып жүрген жас ақындарды қолдау, яғни олардың шығармашылық кешін ұйымдастырып, қатарластарына үлгі ету
Жақында ғана Мақаш ауылдық округінде Морской ауылдық мәдениет үйінің ұйымдастыруымен жас дарын, Ә.Сәрсенбаев атындағы орта мектептің 11-сынып оқушысы Еркеназ Қалижанның «Тәңірімнің тартуы» атты шығармашылық кеші өтті
Ақиық ақын Жұмекен туған топырақта қауыз жарған, болашағынан үлкен үміт күттіретін дарын иесінің шарасына халық көп жиналды
Бұл дұрыс та! Шыны керек, ауданымыздағы өлеңге бейім кейінгі буын жастар арасында ақындығы жағынан Еркеназдың алдына түсетін жан жоқ
Оның шығармашылығына танымал жазушыларымыздың бірі ­Рахымжан Отарбаев жақсы баға беріп, облыстық газетте бір топ өлеңдері жарияланғанда пікір жазған.
Еркеназ – Құрманғазы ауданындағы Әбу Сәрсенбаев атындағы орта мектептің 11-сыныбында оқиды
Оқу озаты
Аудандық, облыстық шығармашылық байқауларда топ жарып, 2013 жылы «Тіл – халық жаны» атты республикалық фестивальде бірінші орынды иеленді
Сол жылдың соңында облыстық «Мәңгілік Ел ұландары» сыйлығының «Жас қанат» аталымын жеңіп алды.
Көрініс тамашаланғаннан соң Еркеназ сөз алып, ризашылығын білдіріп, бір-екі өлеңін оқып шықты
Қазақстан Жазушылар одағының мүшесі Өмірзақ Қажымғалиев оның атасымен замандас, көзін көрген сырлас болғанын жеткізді
Сонымен қатар облыстан келген қонақтарды таныстырып, жерлестерін жас демей елеп келгені үшін оларға ризашылығын білдірді
Жас қызға ақындық қасиет атасынан дарығанын, Қалижан Әбілқайыровтың кезінде түрлі айтыстарға қатысып, жүлделі орындар алғанын тілге тиек етті
Аудан әкімі Амангелді Барақатов та жүрекжарды тілегін жеткізіп, кеш иесіне сый-сияпатын тапсырды
Ақ тілектер легін одан әрі Қазақстан Журналистер одағының мүшесі Е.Жанизин, аудандық Оқушылар үйінің директоры Г.Кенжеғалиева, аудандық жастар ресурстық орталығының басшысы Б.Вахитов, Ә.Сәрсенбаев орта мектебі директорының оқу ісінің меңгерушісі Б.Ғұмаров, сынып жетекшісі Ә.Райыпова, бастауыш сыныптағы жетекшісі, 4-сынып оқып жүргенде-ақ Еркеназдың бойындағы дарынын байқап, шығармашылық дәптер ашқызған алғашқы ұстазы М.Қажетова және т.б
адамдар жалғастырды.
Облыс орталығынан арнайы ат басын бұрған Қазақстан Жазушылар одағы Атырау филиалының төрағасы Қ.Жылқышиев пен облыстық «Атырау» газетінің тілшісі, ақын Г.Ниетқалиева да жас ақынға ақ жол тіледі
Шараны Қ.Жақсылық, А.Әбілхайырова сынды өнерлі жастар әсем әндермен көркемдеді
«Мақаш» ӨК төрағасы Ж.Әбілқайыров ауылдастары атынан қонақтарға риза екенін айтса, округ әкімі К.Төкенов Еркеназға өз сыйлығын ұсынды.
Қанат Ғұмаров
Атырау облысы
Құрманғазы ауданы
Ганюшкин селосы
