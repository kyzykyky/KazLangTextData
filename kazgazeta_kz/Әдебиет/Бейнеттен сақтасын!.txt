Бүгінгі қоғамда теледи­дардың алар орны ерекше
Түсінген адамға оның өзі – рухани құралдардың бірі
Сол себепті ондағы көрсетілімдерге, айтылған сөзге немкетті қарауға болмайды
Алайда көбіне осы талаптың ескеріле бермейтіні өкіндіреді.
«Хабар» телеарнасында зей­нетақыға қатысты жүргізі­летін арнайы хабар бар
Теле­жүр­гізушінің аржағында «БЖЗҚ» деген жазу тұрады
Соған қа­рағанда хабардың демеушісі зей­нетақы қоры болу керек, сірә.
Хабар «Берекет кілті – бейнет» деп аталады.
Біздің сөз еткелі отыр­ға­нымыз осы атау, онда да «бейнет» сөзі
Өзгелерге қайдам, осы сөз өзінің тиесілі орнында тұрмағандай көрінеді
Негізі бұл – құлаққа түрпідей тиетін сөз
Ал енді ауық-ауық алдыңда бадырайып көріне бергесін: «Апыр-май, бұдан басқа сөздің табылмағаны ма?» деп іштей налисың да.
Қалам ұстағанымызға пә­­лен­бай жыл болғаннан кейін әлгі сөздің түп-төркіні жақсы белгілі
«Қазақ тілінің тү­сін­дір­ме сөздігінде» (Алматы, 2008 ж.) «бейнеттің» мағынасын дұ­рыс берген
Яғни ол «азап», «мех­нат» деген ұғымдарды білдіреді.
Бала кезімізде кешегі соғыс жылдарында ауылда қалып, тіршілік жасаған апаларымыздан естуші едік: «Күндіз егістікте масақ тердік
Түнде майдандағы жауынгерлерге арнап шұлық, қолғап, басқа да қолымыздан келетін заттарды тоқитынбыз
Ашқұрсақ болдық
Киімге де жарымадық
Бейнетті көп көрдік, қарағым
Сендерге ол бейнетті, азапты бермесін» деп отыратын
Расында да, сөз жоқ, бұл – бейнет
Ал бүгін ше? Қазір бейнет кешетін заман ба? Құдайға шүкір, елдің жағдайы жақсы
Тұрмысымыз жылдан-жылға түзеліп келеді
Оны айтасыз, өз алдымызға дербес елміз
Бейбіт аспан астында өмір сүрудеміз
Бәрі өзімізге байланысты
Еңбек, талап болса алынбайтын асу, жеңбейтін қиындық жоқ.
«Бейнет» – ауыр сөз
Одан да неге «Берекет кілті – еңбек» демеске
Немесе «Берекет кілті – адал төгілген маңдай терде» десек…
Берекетке негіз болатын жайлар көп
Ынтымақ, дос­тық, түсіністік, талаптану, із­дену, мақсат қоя білу, бір-бі­рі­мізге қол ұшын беру, отбасы жарасымдылығы… осының бәрі берекетке, жақсылыққа жеткізеді.
Қазақ бейнетті көп көрген халық
Азапты өмір енді қайтып келмегей.
Өркениетті мемлекеттер секілді қой үстіне бозторғай жұмыртқалаған заман орнатсақ деп, қарекет етіп жатқан елміз
Осы жолда Алла бізді бейнеттен сақтасын!

Нұрперзент ДОМБАЙ

Нұрперзент ДОМБАЙ
