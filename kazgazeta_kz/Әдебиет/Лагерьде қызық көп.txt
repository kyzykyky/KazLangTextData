«Жарқын жаз – 2014: Кітаппен қарсы аламыз!» бағдарламасы аясында М.Әуезов атындағы №128 жалпы білім беретін мектепте Алматыдағы №4 кітапхана қызметкерлері мен мектеп ұстаздарының ұйымдастыруымен «Балбөбек»  жазғы демалыс лагерінің ашылу салтанаты өтті. 
Аталған шарада кітапхана қыз­меткер­лері «Кітап саяхаты: Өзің оқы, өзгеге ұсын!» буккросингін ұйымдас­тырып, мектеп лагеріне балаларға арналған 100 данадан астам әдеби-танымдық балалар кітабын, «Ұлан», «Дружные ребята» газеттерін, балаларға арналған журналдарды сыйға тартты.
Кітапхана қызметкерлері Сәулеш Қанапина пен Рашида Мухпулова балаларды жаңа кітаптармен таныстырды
Олар «Балаларға арналған – бал шығармалар» атты кітаптарға шолу жасап, кітапханада өтетін «Ашық есік күнінің» аясында ұйым­дас­тырылатын әр түрлі ойындарға, әдеби-танымдық сайыстарға белсене қатысуға шақырды
Әр топтың оқушылары өз өнер­лерін көрсетті
Салтанатты кештің соңында оқу ісінің меңгерушісі Сайра Досполова сөз алып, оқушылардың лагерьде жақсы демалып, кітапханамен тығыз шығармашылық байланыста болуына тілек білдірді.
Рашида Эльмуратқызы,
кітапхана қызметкері
АЛМАТЫ
