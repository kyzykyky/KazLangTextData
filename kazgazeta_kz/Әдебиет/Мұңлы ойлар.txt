Қазақтың белгілі жазушысы Софы Сматаевтың «Алманар» бас­пасынан «Мұңлы ойлар» деген кі­табы жарық көрді.
Кітап «Бірінші дәптер» және «Екінші дәптер» деген екі бөлімнен тұрады.
Жазушының өзі айтатындай, «талай жасқа жеткен», «шаш­­ты ағартқан», «кеудені ең­кейткен», «иінді ауырлатқан» сөз зерге­рі­нің өмірден көргені де, түй­гені де мол
Кітапты оқып отырып, бүгінгі ұрпақ бойға сіңірер, өміріне темірқазық етіп алар ұтқыр ойлардың көп екендігін аңғаруға болады
Кәдімгі нақыл сөздер деп айтсақ та қателеспес едік
Мысал келтірелік
«Ақиқаттың астарынан кір іздеу ­– ашық күнгі аспаныңнан бұлт іздеудей өлермендік», «Ізгілік іздеп, сүйіспеншілікке сүйенген жан­ның ажалы алыстай береді», «Өзі қорқақ адам өзгені қорқытуға құмар», «Ақылдының тамсануы азайған ­сайын, ақымақтың ән салуы көбейетіні несі екен», «Ана тілінде әсерлене ақтарылған басшы дана­лықтың бұлағынан сусындағанын дәлелдейді» … осылай жалғаса береді.
Жазушылық тірлік қайбір оңай болатын еді
Бұл жөнінде автор былайша ой түйеді
«Жазушылық тір­лік – қиын тірлік
Ғұмыр бойы жазға­ның – өзіңді-өзің қайталау болып көрінетіндей сезінесің де, жаныңды қинаған азабыңды арқалаумен өтесің
Әрі сол кітаптарың – шы­ғар­машылығыңның ең бір ғажайып түйіндісін тудыратын дайындық баспалдақтары секілденетіні тағы бар
Ізденуің, талпынуың, шарқ ұруың көбейген сайын қобалжуың да, қоңылтақсуың да үдей түседі
Шедевр болатын дүниеңнің жазылар кезі, тұсаукесер тұсы алыс­тай береді
Ал сен болсаң қоңыр күзіңнен қыраулы қысыңа ауысар мезетіңнің құрсауына қамалған сайын әр кітабыңды көзіңмен бір-бір сипап, көңіліңнен шыға қоймағанын түйсіне, терең күр­сінесің
Қаламгерлік ғұмы­рың­ның жалғандығы мен шындығы да осында
Осы өксікке бергісіз күр­сіністе».
Қаламгер сөз арасында:
Ұлтым жайлы
Тілім барда,
Бас кескенше жырлаймын.
Әнмен түрем
Үнім барда
Бет пердесін мұңлы айдың, ­– дейді.
Мақсат – ниеттің іске асуына тілектеспіз.

Смайыл Базарбай
