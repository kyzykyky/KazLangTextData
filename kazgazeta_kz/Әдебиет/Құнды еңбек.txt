Кезінде А.Байтұрсынұлы «Біздің заман – жазу заманы: жазумен сөйлесу ауызбен сөйлесуден артық дәрежеге жеткен заман» деп көрсеткен жазудың құны мен қызметі бүгінгі күнде одан әрі артпаса кеміген жоқ
Қазіргі күнде жазу мәдениетінің мейлінше жетіліп, жазу нормаларының барынша кодификациялануы (қалыптануы) заман талабына сай сауатты жазумен қоса,  емле ережелерінің уәжділігін білетін, түсінетін тілде пайда болған кез келген жаңа атауларды да сол білім негізінде дұрыс, сауатты жазатын ұрпақты, болашақ білікті мамандарды қалайды.
Осы айтылғандар жас ұрпақты тәрбиелеуші ұстаздарға, әдіскерлерге, ғалымдарға болашақ мамандардың ­сауатты жазуын қамтамасыз ететін емле нормаларының уәжділігін дәл, ұтымды әрі жеңіл жеткізетін түрлі құралдармен қамтамасыз етуді қоса жүктейді
Және де орфографиялық ережелер қаншалықты толық дегенімізбен ол тілдің әрбір нақты құбылыстарын түгелдей дерлік қамти алмайды, ол ережелерге жалпылық қасиет тән
Сондықтан да бұл ережелердің жекелеген бөліктерін, тармақтары кеңірек түсіндіретін көмекші құралдардың, сөздіктердің маңызы зор.
Осы орайда С.Демирел атындағы университеттің профессоры, филология ғылымының докторы Құралай Күдеринованың «Бірге ме, бөлек пе?» атты оқушылар мен студенттерге арналып жазылған оқу-әдістемелік құралы теориялық білім берумен қатар тиісті практикалық машық-дағдыларды қа­лыптастыруға көмектесетін аса қажетті еңбек дер едік
Құралай ­Күде­рино­ва жазу мәселесіне қатысты мол із­­деніс танытып келе жатқан ғалым­да­ры­мыз­дың бірі, ол «Қазақ тілі орфогра­фиялық сөздіктерінің» (2000, 2005, 2007, 2013жж.) құрастырушысы және жауапты шығарушыларының бірі, сондай-ақ «Бірге, бөлек жазылатын сөздердің орфографиясы» (2005ж.), «Қазақ жазуының теориялық негіздері» (2010ж.), «Түркі тілдерінің әліпбиі мен емле тарихы» (2016ж.) атты ғылыми моно­графиялар мен «Қазақ жазуының тарихы мен теориясы» (2013ж.) атты оқу құралының авторы, сондай-ақ қазіргі кезде жазу мәселелеріне қатысты зерттеу жұмыстарын С.Демирел атындағы университеттің «Қолдан­ба­лы лингвистика» зертханасында жалғастырып келеді
Сондықтан да «Бірге ме, бөлек пе?» атты оқу-әдістеме­лік құралын жазуда автор талай зерттеу­лерді өткізіп, солардың ішіндегі ең маңыз­ды түйіндерін екшелеп оқушы назарына ұсынған.
Бірге немесе бөлек жазуға қатысты еңбекте: «Бөлек жазылу сөздің жеке-дара мағынасы бар, сөйлемнің дербес мүшесі бола алады дегенді білдіреді…Бірге жазылу деген сөздер сыңарымен бірігіп қана бүтін болады, бөлініп жазылса, сөз мағынасы өзгеріп кетеді дегенді білдіреді» деп берілген анықтама бірге және бөлек жазудың ережесі сияқты
Алайда ережені білгенмен нақты жазуда, жеме-жемге келгенде үлкен де, кіші де аз-кем «әбігерге» түсетінін дәл байқаған автор қазақ тілінің орфографиялық ережесі мен сөздігіне сай бірге және бөлек жазылатын сөздердің емлесін сатылап меңгертуге бағытталған мектеп оқушылары мен талапкерлердің, студенттердің өз бетінше оқып-түсінуіне болатындай ұғынықты тілмен, тиімді әдістемемен, қызықты мазмұнмен берген.
Оқу-әдістемелік құралдың мазмұны жоғарыда айтқанымыздай қазақ тілінің орфографиялық ережесі мен сөздігіне сәйкес біріккен сөз бен бөлек жазылатын сөздердің емлесін сатылап меңгертуге арналған және автор сөздердің бірге, бөлек таңбалануының уәжін ұтымды танымдық, ақпараттық негізде өте жақсы бере білген
Мәселен, автор -ғыш, -гіш, -қыш, -кіш жұрнағының тіркесті түгелімен заттандырып, бүтін бір сөз жасай алатындығын оқушы иланатындай дәлелмен өте жақсы тарата білген, яғни күл салатын ыдыс, ет тартатын мәшине дегендердің еттартқыш, күлсалғыш болу себебін түсіндіреді
Осы тіркестердегі ыдыс, мәшине, аппарат, т.б
сөздердің өте жалпы мағыналы сөздер екенін айта келіп, автор жалпы мағынадағы соңғы сыңар керексіз болып қалғандығын ұтымды жеткізе білген
Және осы жұрнақпен келген сөздердің тізбесін ұсынады.
Еңбекте автор -лap жaлғayымeн кeлгeн сөздердің жазылуына байланыс­ты «-лap жaлғayымeн кeлгeн, бipaқ cөздiктe жoқ, күрделі cөзді жазу кepeк бoлca, oйлaнбaй бipгe жaзyыңа бoлaды
Бipaқ oның да «бipaғы» бар
Mыcaлы, тecттапcыpyшылap мен oлимпиядaғa бapyшылapдың coңғыcын бөлeк ­жa­зacың, өйткeнi aлдыңғы cыңapда сөзді бipiк­тipyгe кeдepгi бoлaтын -ғa жaлғayы бар» деп баланың түсінуіне жеңіл, оңтайлы ережені ұтымды беріп, ­мысалдармен дәлелдеп, ­тапсырмалармен бекітіп отырады.
Әр тақырыптың соңында оқушының өзін-өзі тексеруге арналған сұрақтар мен шығармашылық тапсырмалар берілген, ол білім алушының өзіндік ізденістерін жалғастыруына, жазу дағдысын қалып­тастыруға көмектеседі
Оқу-әдістемелік құралының түрлі-түсті бояулар мен суреттер арқылы безіндіруінің әрі эститикалық, әрі қызметтік рөлі қоса байқалады.
Сөз соңында Құралай Күдеринова­ның «Бірге ме, бөлек пе?» атты оқушы­лар мен талапкерлерге және студент­терге арналған оқу-әдістемелік құралын бүгінгі ғылым талабы мен өмір сұраны­сына қатар жауап беретін аса құнды еңбек деп санаймыз.
Қ.Мұхамади,
С.Демирел атындағы университеттің профессоры, филология ғылымының кандидаты
