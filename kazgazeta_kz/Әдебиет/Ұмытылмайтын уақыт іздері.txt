Астана қаласындағы «Алтын кітап» баспасынан ардагер журналист Дайыр Досаевтың «Уақыт іздері» атты жаңа кітабы жарық көрді
Бұл жинаққа автордың қазақ хандары мен батырлары туралы, сондай-ақ танымал қаламгерлер мен өнер иелері жайлы мақалалары мен естеліктері, очерктері мен әңгімелері еніп отыр.
Осы еңбектен белгілі батыр Сырым Датұлы, оның өнегелі өмірі мен шешендік сөздері және артында қалған ұрпақтары туралы оқуға болады.

Сондай-ақ ХІХ ғасырда Ақтөбе, Қос­танай, Қызылорда, Ресейдің Челябі об­лыстарының біраз жерін басқарған, қазақ жеріне білімнің нұрын шашқан, өздері де білімді болған Ахмет, Мұхамбет және Махмұт Жантөриндер туралы тың деректерді де осы кітаптан кездестіреміз
Айталық, Ахмет Жантөрин қазақ жастарының білім алуына ерекше үлес қосыпты, Қостанай, Ырғыз, Ақтөбе, Қызылорда өңірлерінде мектептердің ашылуына ықпал еткен
Ахметтің көмегімен Ыбырай Алтынсарин Орынбор училищесіне, ағайынды Әлмағамбет пен Тілеумағамбет Сейдалиндер, Хамза Көпжасаров Неплюев кадет корпусына оқуға орналасқандығы жазылған
Ал Ахметтің немересі Сәлімгерей Сейтханұлы Жантөрин Ресейдің І Мем­лекеттік Думасының мүшесі болған
Әлихан Бөкейханұлы екеуі қазақ халқының мүддесі үшін біраз істер атқарған
Мақалада Жантөриндердің Жәңгір ханның жиені екендігі қазір белгілі болып отырғаны атап өтілген.
Зерттеу еңбегінің соңында журналист Д.Досаев: «Біздің негізгі айтпақ ойымыз, патшалық Ресей кезінде де, қылышынан қан тамған Кеңес үкіметі тұсында да, қазағым, елім, жерім деп, қызмет-мансапқа қарамай, шыбын жанын шүберекке түйіп өткен азаматтар жетерлік
Ендеше, осындай тұлғаларды зерттеп, еңбектерін халқымызға таныстырып, ер есімін елі ұмытпайтындай дәрежеге жеткізсек, бұл тәуелсіздігіміздің жарқын көріністерінің айшықты іздерінің бірі болары хақ» деп аяқтайды.
Автор «Арыстан жүректі сурет­кер» атты мақаласында халқы­мыз­дың атақты жазушысы, Мемле­кеттік сыйлықтың иегері Ілияс Есенбер­лин­нің 1979 жылы Батыс Қазақстан облысына барған сапары жайлы сыр шертеді.
«Аласапыран кездің шынайы суреті» атты мақаласында жазушы Қалмұхан Исабаевтың Батыс Қазақстан облысында болып, болашақ кітабын жазуға деректер жинағаны туралы жазған
Қаламгер Кеңес өкіметінің алғашқы жылдары адал қызмет атқарған қоғам қайраткері Серікқали Жақыпов пен әнші, ақын, палуан, әділетсіздікке қарсы күреспен аты шыққан Ерғали Аязбаев жөнінде материал­дар жинап қайтады
Соның нәтижесінде 1971 жылы Қ.Исабаевтың «Соңғы ерлік» атты кітабы жарыққа шыққан.
Композитор Әсет Бейсеуов Жетісу өңірінде туып-өскенмен, 1974 жылдан бастап он жыл бойы Батыс Қазақстан облысының Жаңақала ауданына жиі барып тұрыпты
Оның себебі анасы сол жердің тумасы екен
Көптеген әндері сол сапарларында шыққанын екінің бірі біле бермеуі мүмкін
«Сәуле» тракторшы қыздар бригадасының табысты еңбегіне разы болған композитор «Аққу-қыздар» атты ән шығарады
Жаңақала ауданы адамдарының ақкөңілділігі, еңбекқорлығы және ән-күйді қастерлей білетіндігі Әсетке шабыт беріп, жаңа әндер жазуға ынталандыра түседі
Композитордың «Жайықтағы жеңешем», «Мағрипа», «Жайық қызы», «Марфуға», «Дос жүрегі», «Жігерім» деп аталатын әндерінің бәрі де ауданның топырағында дүниеге келді және осы жердің перзенттеріне арналды.
Орыстың ұлы жазушысы, халықаралық Нобель сыйлығының иегері Михаил Шолохов көзі тірісінде Ақжайық өңіріне жиі келіп тұрған
Жайық өзенінің, кейде Жалтыркөл, Шалқар көлдерінің жағалауында балық, аң аулап, айлар бойы демалатын болған
Жиырма төрт жыл бойы ұдайы келген екен
Қаламгер бірқатар кітап­тарын осы Жайық өңірінде жаз­ғаны анық
Автор Д.Досаев әйгілі қалам­гер Шолохов және оның қазақ хал­қын құрметтегені, өңірдегі белгілі аза­мат­тармен достық қарым-қаты­нас­та болғаны жайлы жан-жақты жазған.
Дайыр Досаев 1941 жылы Батыс Қазақстан облысының Жаңақала ауданында дүниеге келген
1965 жылы Шымкент педагогикалық институтын бітірген
Еңбек жолын ұстаздықтан бастаған
Содан кейін аудандық газетте, ал 1974-1998 жылдар аралығында Батыс Қазақстан облыстық «Орал өңірі» газетінде тілші, бөлім меңгерушісі, жауапты хатшы қызметтерін атқарды
1998 жылы Батыс Қазақстан облыстық әкімшілігінде қызмет істеді
«Айналайын ауылдың адамдары», «Жайықтың жайсаң жандары» кітаптары жарық көрді
Қазақстан Журналистер одағының мүшесі Д.Досаев қазір зейнеткерлік демалыста, Астана қаласында тұрады.
Айбатыр СЕЙТАҚ
АСТАНА

Сондай-ақ ХІХ ғасырда Ақтөбе, Қос­танай, Қызылорда, Ресейдің Челябі об­лыстарының біраз жерін басқарған, қазақ жеріне білімнің нұрын шашқан, өздері де білімді болған Ахмет, Мұхамбет және Махмұт Жантөриндер туралы тың деректерді де осы кітаптан кездестіреміз
Айталық, Ахмет Жантөрин қазақ жастарының білім алуына ерекше үлес қосыпты, Қостанай, Ырғыз, Ақтөбе, Қызылорда өңірлерінде мектептердің ашылуына ықпал еткен
Ахметтің көмегімен Ыбырай Алтынсарин Орынбор училищесіне, ағайынды Әлмағамбет пен Тілеумағамбет Сейдалиндер, Хамза Көпжасаров Неплюев кадет корпусына оқуға орналасқандығы жазылған
Ал Ахметтің немересі Сәлімгерей Сейтханұлы Жантөрин Ресейдің І Мем­лекеттік Думасының мүшесі болған
Әлихан Бөкейханұлы екеуі қазақ халқының мүддесі үшін біраз істер атқарған
Мақалада Жантөриндердің Жәңгір ханның жиені екендігі қазір белгілі болып отырғаны атап өтілген.
Зерттеу еңбегінің соңында журналист Д.Досаев: «Біздің негізгі айтпақ ойымыз, патшалық Ресей кезінде де, қылышынан қан тамған Кеңес үкіметі тұсында да, қазағым, елім, жерім деп, қызмет-мансапқа қарамай, шыбын жанын шүберекке түйіп өткен азаматтар жетерлік
Ендеше, осындай тұлғаларды зерттеп, еңбектерін халқымызға таныстырып, ер есімін елі ұмытпайтындай дәрежеге жеткізсек, бұл тәуелсіздігіміздің жарқын көріністерінің айшықты іздерінің бірі болары хақ» деп аяқтайды.
Автор «Арыстан жүректі сурет­кер» атты мақаласында халқы­мыз­дың атақты жазушысы, Мемле­кеттік сыйлықтың иегері Ілияс Есенбер­лин­нің 1979 жылы Батыс Қазақстан облысына барған сапары жайлы сыр шертеді.
«Аласапыран кездің шынайы суреті» атты мақаласында жазушы Қалмұхан Исабаевтың Батыс Қазақстан облысында болып, болашақ кітабын жазуға деректер жинағаны туралы жазған
Қаламгер Кеңес өкіметінің алғашқы жылдары адал қызмет атқарған қоғам қайраткері Серікқали Жақыпов пен әнші, ақын, палуан, әділетсіздікке қарсы күреспен аты шыққан Ерғали Аязбаев жөнінде материал­дар жинап қайтады
Соның нәтижесінде 1971 жылы Қ.Исабаевтың «Соңғы ерлік» атты кітабы жарыққа шыққан.
Композитор Әсет Бейсеуов Жетісу өңірінде туып-өскенмен, 1974 жылдан бастап он жыл бойы Батыс Қазақстан облысының Жаңақала ауданына жиі барып тұрыпты
Оның себебі анасы сол жердің тумасы екен
Көптеген әндері сол сапарларында шыққанын екінің бірі біле бермеуі мүмкін
«Сәуле» тракторшы қыздар бригадасының табысты еңбегіне разы болған композитор «Аққу-қыздар» атты ән шығарады
Жаңақала ауданы адамдарының ақкөңілділігі, еңбекқорлығы және ән-күйді қастерлей білетіндігі Әсетке шабыт беріп, жаңа әндер жазуға ынталандыра түседі
Композитордың «Жайықтағы жеңешем», «Мағрипа», «Жайық қызы», «Марфуға», «Дос жүрегі», «Жігерім» деп аталатын әндерінің бәрі де ауданның топырағында дүниеге келді және осы жердің перзенттеріне арналды.
Орыстың ұлы жазушысы, халықаралық Нобель сыйлығының иегері Михаил Шолохов көзі тірісінде Ақжайық өңіріне жиі келіп тұрған
Жайық өзенінің, кейде Жалтыркөл, Шалқар көлдерінің жағалауында балық, аң аулап, айлар бойы демалатын болған
Жиырма төрт жыл бойы ұдайы келген екен
Қаламгер бірқатар кітап­тарын осы Жайық өңірінде жаз­ғаны анық
Автор Д.Досаев әйгілі қалам­гер Шолохов және оның қазақ хал­қын құрметтегені, өңірдегі белгілі аза­мат­тармен достық қарым-қаты­нас­та болғаны жайлы жан-жақты жазған.
Дайыр Досаев 1941 жылы Батыс Қазақстан облысының Жаңақала ауданында дүниеге келген
1965 жылы Шымкент педагогикалық институтын бітірген
Еңбек жолын ұстаздықтан бастаған
Содан кейін аудандық газетте, ал 1974-1998 жылдар аралығында Батыс Қазақстан облыстық «Орал өңірі» газетінде тілші, бөлім меңгерушісі, жауапты хатшы қызметтерін атқарды
1998 жылы Батыс Қазақстан облыстық әкімшілігінде қызмет істеді
«Айналайын ауылдың адамдары», «Жайықтың жайсаң жандары» кітаптары жарық көрді
Қазақстан Журналистер одағының мүшесі Д.Досаев қазір зейнеткерлік демалыста, Астана қаласында тұрады.
Айбатыр СЕЙТАҚ
АСТАНА
