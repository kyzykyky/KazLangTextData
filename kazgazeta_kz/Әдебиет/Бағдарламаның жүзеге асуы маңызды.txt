Алматы облысының әкімі Аңсар Мұсаханов Жетісу өңіріне жұмыс сапарымен келген «Қазақстан Тұрғын үй құрылыс Корпорациясы» акционерлік қоғамының төрағасы Руслан Құсайыновпен кездесіп, «Қолжетімді баспана –2020» бағдарламасын жүзеге асыру жөніндегі ынтамақтастық меморандумына қол қойды.
Өз кезегінде аймақ басшысы «Өздеріңізге мәлім, Елбасы Нұрсұлтан Әбішұлы Назарбаевтың тапсырмасымен елімізде «Қолжетімді баспана – 2020» бағдарламасы табысты жүзеге асырылуда
Облыс бойынша өткен жылы 866,6 мың шаршы метр тұрғын үй пайдалануға беріліп, жылдық жоспар 118,7 пайызға орындалды
Ал үстіміздегі жылы 873,6 мың шаршы метр баспана пайдалануға берілмек
Бүгінгі ынтымақтастық меморандум аясында 2014-2015 жылы 14,5 мың шаршы метр тұрғын үй іске қосылмақ» дей келе, қабылданған меморандум сапалы әрі жайлы тұрғын үймен қамтамасыз етуге мүмкіндік беретіндігіне сенім білдірді.
Кездесу барысында «Қазақстан Тұрғын үй құрылыс Корпорациясы» акционерлік қоғамының төрағасы Руслан Кенебайұлы акционерлік қоғам­ның атқарып жатқан жұмыстарына тоқта­лып өтті
Оның айтуынша, 2014 жылдың бірінші жар­тыжылдығында «Қазақстан Тұрғын үй құрылыс Корпорациясы» акционерлік қоғамы еліміздің 4 аймағында 20 тұрғын үй нысанын тапсырмақ
Атап айтқанда, Алматы қаласында 6022 шаршы метрді құрайтын 108 пәтерлік 2 тұрғын үй, Шымкент қаласында 56 195 шаршы метрді құрайтын 1080 пәтерлік 9 қабатты 15 тұрғын үй, Қарағанды қаласында 20 176 шаршы метрі 325 пәтерлік 5 қабатты 3 тұрғын үй және Павлодар қаласында 9 450 шаршы метрі 180 пәтерлік 9 қабатты 1 тұрғын үй нысаны тапсырылмақ
Ал Талдықорған қаласы бойынша құрылыс нысандарының жоба-сметалық құжаттамасы бүгінгі таңда бекітілуде
Шаһардың оңтүстік-батыс бөлігінде тұрғызылатын тұрғын үй кешенінің құрылысы биыл басталады
Ал 9 қабатты 20 тұрғын үй, 16 қабатты 4 тұрғын үй жаңа шағын ауданның негізгі құрылыс нысандарына айналмақ.
Келісімшартқа сәйкес, тұрғын үй кешенінің жалпы көлемі – 67 мың шаршы метр
1 шаршы метрдің құны – 127 600 теңге шамасында болады деп жоспарлануда
Нақты бағасы мемлекеттік сараптаманың қорытындысы бойын­ша шығарылады
Ал жалдамалы баспана жалға алушыға 15 жыл мерзімге беріледі
1 шаршы метрдің құны 1000-1300 теңге шамасында болмақ
Он жылдан кейін жалға алушы баспананы уақытынан бұрын төлеп, сатып ала алады
Бұған қоса, жалға алу мерзімі кезінде жалға алушының өтініші негізінде пәтерін кеңейтуге де жағдай жасалған.
«Қазақстан Тұрғын үй құрылыс Корпорация­сы» акционерлік қоғамы тұрғызған жалдамалы баспана жергілікті әкімдіктің тізімі бойынша берілетінін айта кеткен жөн
«Қол­жетімді баспана – 2020» бағдарламасы аясында корпорация 2014 жылы еліміздің тағы бірнеше аймағында тұрғын үй құрылысын бастамақшы
Дәлірек айтқанда, Орал, Ақтөбе, Петропавл, Қостанай, Өскемен, Тараз, Қызылорда, Көкшетау және Астана қалаларында көпқабатты үйлер салынады.
А
Исләмбек
