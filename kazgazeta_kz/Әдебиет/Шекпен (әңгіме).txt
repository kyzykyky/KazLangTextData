Фариза атасының сүйікті ­не­мересі
Ақылды
Бәрін байқап, үйдегі әр заттың өз орнында тұрғанын қа­лайды
Ол балабақшасынан келгеннен кейін бір орындық қозғалса неге өз орнында тұрмайды деп анасынан сұрап жатқаны.
Ол балабақшасында ән салады.
Өз тобындағы балалар арасында бел­сенділік танытып, би тобын бастап сахнаға шығады
Тәрбиешілерінің айтуына қарағанда Фариза суретті де әдемі салады.
Фариза атасының бөлмесіне ­сирек кіреді
Бірде атасы бөлмеде кітап оқып жатқанда кіріп келіп:
– Ата, мына ілулі тұрған қабыр­ғадағы киімді кім жасаған? – деп сұрады.
– Ақылыңнан айналайын қызым
Бұл киімді шекпен деп атайды, – деді атасы
– Бұл шекпенді үлкен аталар үстіне киген.
– Сонда, киімді тоқыған ба, қалай тіккен?
– Шекпен түйе жүнінен ұршыққа иіріп, содан кейін өрмек арқылы тоқылады
Тоқып болғаннан кейін әжелер атаның бойына қарай пішіп, қолдан тіккен
Сөйтіп, осы тұрған шекпенді киім етіп шығарған.
Атасы орнынан тұрып, шекпеннің астарын Фаризаға ұстатып тұрып: – Көрдің бе, әжелердің қол өнердегі шеберлігінің мықтылығы сол, үш ғасырдың көзін көрген бұл шекпеннің бүгінге дейін ешбір жері жыртылмай, сақталып тұрғаны қандай жақсы.
– Ата, түсіндім
Сонда үш ғасыр көп пе, аз ба?
– Үш ғасыр деген сөз үш жүз жыл дегенді білдіреді.
– Ой, көп екен ғой ата, – деп шек­пеннің етегінен қолымен сипады
– Ата, бұл «шеппен» өте қатты ғой деді.
– Иә, айналайын
Көп жыл тұрғаннан кейін, аталар үстіне киіп осы шекпенмен ел аралап, қонақ болып жүргенде, әрине, бұрынғыдай өрмекпен шыққан күйінде тоқылған зат соншалықты өз күйінде тұра бермейді ғой
Жыл өткен сайын бұл киім де көнереді
Түгі кетіп қырқылады
Сондықтан бұл шекпеннің сыртының қолға қаттылау тиіп тұрғаны осыдан.
– Ата, осылай тұра береді ме? – деді Фариза.
– Жо-о-о-қ
Бұл шекпенді атаң жа­қын­да Орталық мұражайға тапсырғалы отыр.
– Ол қай жерде
Біз көре аламыз ба?
– Әрине
Көресіңдер
Ол жер көпші­лік орны
Көп адам барып, қойылған заттарды көріп, тамашалайды
Ол жердегі заттар қазақтың ою-өрнектері салынған түрлі ғажап бұйымдар.
– Алақай! Мен қазір әкем мен анама барып айтып келейін
Атам «шеппенді» адам көп жиналатын жерге апарып қояды деймін
Мен де соған өз дос қызымды ерітіп баратын боламын, – деп бөлмесіне қарай жүгіре жөнелді.
Сәлден соң атасы немересі ­Фари­за­ның бөлмесінің есігін жайлап ашып қарап еді, оның сурет салып отырғанын көріп жанына жақындай түсті
Киіз үйдің алдына көрпе төсеп, қасына жастық қойып, үлкен ата­ның шекпен киген бейнесін ­салып жатыр екен
Атасы жайлап кейін ше­гініп, немересінің салған суретіне мақтанып, бөлмесінен білдірмей шығып кетті.
Киікбай ІЗЕТҰЛЫ
Алматы
