Жуырда белгілі қаламгер Зәкір Асабаевтың шығармашылық қызметінің 60 жылдығы атап өтілді
Қазақстан Жазушылар одағының кіші залында «Зәкір Асабаевтың шығармашылығына 60 жыл» тақырыбында өткен басқосуға белгілі жазушылар, журналистер, ғалымдар, қоғам қайраткерлері қатысты.
Кешті Қазақстан Жазушылар одағы «Қаламгер-Меdia» орталығының атқарушы директоры, ақын Жанарбек Әшімжан ашып, қаламгердің шығармашылығына кеңінен тоқталды.Мұнан соң ардагер ақсақалдар Зейнолла Әйтімов, Нұриддин Балқияев, жазушылар Бексұлтан Нұржекеев, Ахметжан Аширов, Жақау Дәуренбеков, Мағира Қожахметова және басқалар сөз сөйлеп, Зекеңнің шығармашылық қырлары жөнінде ой бөлісті
З.Асабаев өндірте жазып жүрген қалам иесі
Соңғы жылдары оқырмандар қолына «Ешкім білмейтін айла», «Өмір өрнектері», «Маэстро» кітаптары тиді
Сондай-ақ оның «Ар соты», «Жарастың ұлдары», «Мүбәр ханум», «Шаңсорғыш аю емес», «Жалғыз көзді балық» сияқты повестер мен әңгімелер, сын-сықақ жинақтары әдебиет сүйер қауымға жақсы таныс
Қарымды қаламгер кейінгі оншақты жылдар көлемінде көрнекті мемлекет және қоғам қайраткерлері, әдебиет, мәдениет және өнер тарландары туралы қызықты естеліктер мен эсселер жазып, кешегі өткен ағалардың өнегелі өмірлерін жас ұрпаққа үлгі етіп келеді.
