Отто Бенеке атындағы қордың прези­ден­ті Лотар-Теодор Лемпер Мемлекет бас­­­шы­сы Нұрсұлтан Назарбаевқа хат жолдады

Өз хатында Л.Лемпер Мемлекет басшысының ел халқына Жолдауы – «Қазақстан – 2050» Стратегиясымен зор қызығушылықпен танысып шыққанын айтады
Оның пікірінше, құжат Қазақстан үшін өмірлік маңызы бар жаңа сын-қатерлер мен елеулі жетістіктер үйлесім тапқан көптеген қызықты жайттарды қамтыған
Л.Лемпер республиканың мо­йындалған халықаралық жетістігінің екі қайнар көзі – Қазақстан Президентінің басшылығымен шебер жүзеге асырылған саяси басшылық пен азаматтардың үлкен елдің игілігі жолында пайдаланылып отырған жан-жақты қабілеттілігі деп санайды.
Хат соңында автор Нұрсұлтан Назарбаевтың жаңа білім беру саясаты өзін  үлкен әсерге бөлегенін атап өткен
Осыған орай Л.Лемпер перспективалық идеяларды іске асыруға өз үлесін қосуға дайын екендігін білдірген.
***
Қазақстан немістері қоғамдастығы Ақсақалдар кеңесі өкілдері Елбасы Нұрсұлтан Назарбаевқа хат жолдады.
Елбасының атына жазған өз хатында В.Мутаниол, А.Граф, Г.Грот, В.Видлер Германияда тұратын 800 мың қазақстандық немістер атынан Нұрсұлтан Назарбаевқа қазақстандық немістер­дің тарихи Отанымен қайта қауышу үдерістеріне ерекше көңіл бөлгені үшін зор алғыс білдірген
Ақсақалдар кеңесінің өкілдері осындай қолдаудың арқасында бүгінде Германиядағы жүз мыңдаған қазақстандық немістер Қазақстанның Еуро­падағы достық елшілері рөлін атқа­рып отырғандығын атап өткен
Хат иелері шекара сыртында тұрып жатса да, өздері үшін туған өлкесіндей болып кет­кен елдегі табыстар мен жетістіктерге зер сала қадағалап отыратындықтарын жеткізген.
Хат соңында Ақсақалдар кеңесінің өкілдері Қазақстан халқына игілік пен бақ-береке, сондай-ақ Нұрсұлтан Назарбаевқа зор денсаулық және сарқылмас күш-қуат тілеген.
