Ауданымыздың ақын-жазушыларының шығармалар қоры тағы бір жаңа кітаппен толықты
Аудандық орталықтандырылған кітапханада Қазақстан Журналистер және Жазушылар одақтарының мүшесі, Тауман Амандосов атындағы сыйлықтың иегері, Құрманғазы ауданының Құрметті азаматы, белгілі ақын Таңатар Дәрелұлының «Тұғырлы биіктер» атты жаңа кітабының тұсаукесері өтті.
Алматы қаласының «Credos Ltd C» баспасынан биыл жарық көрген бұл туындыға Құрманғазы ауданының Құрметті азаматы, талай жылдар «Чемпион түйеші» атағын алып, ІІ және ІІІ дәрежелі «Еңбек даңқы» орденінің, «Еңбектегі ерлігі үшін», «Астана» медалдарының және басқа да марапаттардың иегері атанған Тұмақ Қабдоловтың еңбектегі ерлігі арқау етілген.
Тұсаукесер салтанатын жүргізген аға кітапханашы Гүлайна Өтепова кітаптың авторы Таңатар Дәрелұлы мен кейіпкері Тұмақ Қабдоловты зайыбы Бәтимамен бірге қошеметпен ортаға шақырды
Алғашқы құттықтау сөз аудан әкімінің орынбасары Абдуррахман Мусаға берілді.
Мультимедия арқылы кейіпкер өмірінен сыр шерткен суреттер көрсетілді
С.Көшекбаев атындағы Мәдениет үйінің өнерпазы Толыбай Қажыгереев «Ақбұлақ» әнін орындады.
«Тұғырлы биіктер» кітабының авторы Таңатар Дәрелұлы алдымен осы тұсаукесер рәсімін ұйымдастырған аудан әкімдігіне, кітапхана ұжымына және оқырмандарға уақыттарын бөліп келгендері үшін ризашылығын білдірді.
Кеш соңында шараның басты кейіпкері Тұмақ Қабдолұлы қорытынды сөз сөйледі.
Қанат Ғұмаров 
Атырау облысы
