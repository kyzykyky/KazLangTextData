«Туған жерім — нұрлы елім» атты  Ақтөбе облысы  бойынша  Байғанин ауданы  күндері аясында Байғанин аудандық орталықтандырылған кітапхана жүйесі ұйымдастыруымен С.Бәйішев атындағы Ақтөбе облыстық  әмбебап ғылыми кітапханада  еліміздің  ғылымы мен  білімі, әдебиет пен өнер салаларында  еңбегі сіңген тұлғалармен   кездесу, оларды облыс  жұртшылығына таныстыру мақсатында   «Самғатқан сан  қыранды туған өлкем!» атты кездесу  кеші   өтті
Облыстық мәдениет, мұрағаттар және құжаттама басқармасы басшысының орынбасары  Қыдырғали  Ермұқан  Байғанин ауданы күндерінің ашылуымен құттықтады.
Жүздесуде – ұстаз ардагер, жазушы, өлкетанушы, ауданымыздың ардагерлер кеңесінің төрағасы, облыс әкімінің Байғанин ауданындағы кеңесшісі И.Ермекбаев өңірдің әдеби өмірінен сыр шертсе, педагогика ғылымының кандидаты, доцент, Ақтөбе облысы және Байғанин аудандарының Құрметті азаматы Н.Берікұлы ауданның қалыптасу тарихын жан-жақты баяндады.
Журналист, ақын, телевизия саласы­ның ардагері Ж.Айжанов, филология ғылымының кандидаты, доцент, ғалым, Қ.Жұбанов атындағы Ақтөбе өңірлік мемлекеттік универститетінің проректоры М.Миров, ғалым Б.Баймұханов, ұстаз, еңбек ардагері М.Молдағазин, режиссер, актер, әнші, «ҚР мәдениет саласының үздігі» О.Байсеңгір ғылымдағы, өнер мен әдебиет саласындағы жетістіктері туралы айтты
Шараға қатысқан аудан әкімінің орынбасары Ш.Спанова ауданның әлеуметтік-экономикалық, мәдени дамуына үлесін қосқан еңбек ардагерлеріне, жүздесуге қатысушы оқырмандарға ризашылығын білдірді.
Кеш барысында «Қасиет дарып, құт қонған, далам», «Жұлдызды 25 кітап» тәуелсіздік жылдарында жарық көрген жерлес ақын-жазушылар туындыларынан виртуальді көрме және ауданның тарихы, өткені мен бүгінгі келбеті туралы бейнеслайд ұсынылды
Сонымен бірге аудан күндері аясында «Аймақтың әдеби айнасы» атты жерлес ақын-жазушылардың шығармаларынан кітап көрмесі ұйымдастырылды.
Г
МҰХАМБЕТИЯР,
кітапханашы
Ақтөбе облысы
