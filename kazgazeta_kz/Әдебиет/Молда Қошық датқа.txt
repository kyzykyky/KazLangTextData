Замананың аумалы-төкпелі  кезеңдерінде,  дүлей-дауылдарында  елім деп еңіреп, «қар жамылып, мұз төсенген» қаншама ерлеріміз, тарихи тұлғаларымыз тарихтың толқындарында  жұтылып кете бермеді десеңізші?! Солардың бірі  XIX  ғасырда  ел тәуелсіздігі, Түркістан халқының  тұтастығы үшін  күрескен  қажымас қайраткер  Молда Қошық датқа  Тоқбайұлы  болатын
Бұл кісінің  ардақты есімі  қайта атала бастағанына  оншақты жылдың ғана жүзі болды
 Алайда, атақты  тұлғаның  өмірі мен күрескерлік жолы туралы кеңінен мәлімет беретін тұңғыш көлемді еңбек – ҚР ҰҒА  корреспондент-мүшесі, педагогика ғылымдарының докторы,  профессор  Бақтияр Смановтың  «Молда Қошық  датқа» деп аталатын  тарихи-танымдық кітабы  жуырда  ғана жарық көріп, енді ғана  оқырманның көзайымына айналды.
