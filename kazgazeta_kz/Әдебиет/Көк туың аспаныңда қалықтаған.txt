Астана
Көк туың аспаныңда қалықтаған,
Көгіңде аққу-құсың шарықтаған.
Көркіңмен күллі әлемді қайран қылып,
Жұлдыздай жарқырайсың жанып маған.
Өзіңнен айырылмасым анық маған,
Қала жоқ сенен ыстық жарық маған.
Ғажайып ертегіге есік ашып,
Көрсеттің болашаққа бағыт маған.
Айтайын шын сөзімді жасырмастан,
Жазылар әлі талай небір дастан,
Қойылар ескерткіштер Елбасына,
Салдырған Астананы асыл тастан.
Астанам нұрын шашып жарқырайды,
Ерке Есіл есіңді алып сарқырайды.
Самалы Сарыарқаның беттен өбіп,
Келгендер риза боп, таңырқайды.
Айналдым сәулетіңнен көз қуантқан,
Күн санап көріктеніп өсіп жатқан.
Жайнай түс, асқақтай түс, ару-қалам,
Көктегі жұлдыздардай сәуле шашқан.
Жасасын Тәуелсіздік таңың айтқан,
Қазағым бүгін тойла, жырла шаттан.
Қол жеткізген қуанышың мәңгі болсын,
Сен ғасыр армандаумен қайта тапқан!
Айналайын анашым
Ботақаным, бөпем деп,
Бесікке салып бөлеген.
Түн ұйқысын төрт бөліп,
Міндетін мінсіз өтеген.
Айымсың деп аймалап,
Ай нұрымен ұйықтатқан.
Күнімсің деп күлімдеген,
Күнмен тұрып оятқан.
Айналайын Анашым,
Орның бөлек дарасың.
Бар әлемді әлдилеген,
Құдіретсің, данасың.
Балдай тәтті балам деп,
Шомылдырып майлаған.
Бар мейірімін маған тек,
Күн нұрындай сыйлаған.
Елігіндей даламның,
Еркелетіп өсірген.
Дәмнің небір тәттісін,
Маған арнап пісірген.
Марал Нарымбетова
