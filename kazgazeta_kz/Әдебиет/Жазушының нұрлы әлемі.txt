С.Жиенбаев атындағы облыстық жасөспірімдер кітапханасында туған қазақ әдебиетінің қабырғалы қаламгері болған Құрал Тоқмырзиннің туғанына 80 жыл толуы­на орай «Жазушының нұрлы әлемі» атты әдеби бейне кеш өткізілді.
Жазушы Құрал Тоқмырзин 1937 жылы 23 сәуірде Ойыл ауданы Қияқты ауылында дүниеге келген.
Қаламгерге арнаған шараға Ақ­төбе облысының мәдениет, архивтер және құжаттама басқармасының маманы Гүлнаш Асқарова, бірге қызметтес болған әріптестері Арыстан Аймағамбетұлы, Идош Мұсақұлұлы, Ардақ Қонақбаева қаты­сып, жазу­шының өмірі мен шығар­машылық мұрасы жайлы оқыр­мандарға кеңінен әңгімелеп берді.
Жазушы туралы «Өлке тарихын өрнектеген жазушы» слайды көрсетіліп, кітапхана қызметкері Арайлым ­Кенжебаева осы облыстық жасөспірімдер кітапханасына есімі берілген жер­лесіміз, қазақтың лирик ақыны Сағи Жиенбаевтың «Ойыл толғауы» атты өлеңін оқыды.
Жазушы Құрал Тоқмырзин «Қазақ өмірін шындықпен жазуға тырыстым» деп айтқандай, туып-өскен өлкесінің өткені мен бүгінгі өмірі, тарихта із қалдырған атақты адамдарды шынайы суреттеген еңбектеріне арнап ұйымдастырылған «Есімі елімен үндескен» атты кітап көрмесіне шараны жүргізген Ұлжан Бектемірова кең көлемде библиографиялық шолу жасады
Кітапхана директоры Гүлжайнар Наренқызы кеш қонақтарына рақ­метін айтып, жастарды кітап оқуға, кітапханамен тығыз байланыс жасауға шақырды
Шара соңы естелік суретке түсумен аяқталды.
Бағдагүл МАХАМБЕТАЛИЕВА,
кітапхана қызметкері
АҚТӨБЕ
