Шымкент қаласындағы «Оңтүстік» индустриалды аймағында елімізде бұрын-соңды жасалмаған, жоғары технологиялы, тұрмысқа қажетті неше түрлі бұйымдар шығарылуда
Мұнда жүзеге асырылып жатқан тың жобалардың бірі – шыны құты шығаратын кәсіпорын
«ЕвроКристалл» ЖШС күнделікті тұрмыста пайдаланатын банкілер мен алкогольді, алкогольсіз сусын өндіретін кәсіпорындарға керекті бөтелкелер шығарып отыр
Бау-бақша өнімдерін консервілеумен кеңінен айналысатын Оңтүстік аймақ үшін дәл осындай жобаны қолға алу аса маңызды еді. 
Жоба 2012 жылы қолға алынған
«Даму» кәсіпкерлерді қолдау қорының» көмегімен банктен несие алып, 2014 жылы ғана жұмысын бастады
Кә­сіпорын директоры Рустам Суховтың мәлімдеуінше, зауыттың өндірістік қуаты айына шамамен 5-6 миллион дана шыны ыдыс шығаруға жетеді.
– Кәсіпорында бүгінде 250 адам жұмыс істейді
Өндіріс процесі толық авто­мат­тандырылған, – дейді ол.
Жасыратыны жоқ, күнделікті өмірде кеңінен қолданып жүрген шыны заттардың неден жасалатынын көбіміз біле бермейміз
Оның құрамы қарапайым екен
Шыны зат шығару үшін кварц құмы, сода және әк тапсаңыз жеткілікті
Алайда бәрін араластыра қойсаңыз, шыныға айнала салады десек тағы қателесеміз
Ол арнайы пеште балқытылып жасалады
Кварц құмы өте жоғары температурада – 1700 градуста балқиды
Сода оған осы жерде керек
Ол құмды балқыту температурасын екі есе төмендетеді
Ал су тисе шыны сынып кетпеу үшін әк қосады
Егер осы құрамға түрлі металдардың оксидтерін (химиялық құрамдар) қоссаңыз, түрлі-түсті шыны аласыз.
Компания директорының айтуын­ша, шикізаттың негізгі компоненті болып табылатын кварц құмы Қызылорда облысынан, кальций содасы Ресей, Өзбекстан және Қытайдан әкелінеді
Өйткені мұндай минералдар Қазақстанның еш жерінде өндірілмейді.
«ЕвроКристалл» өнімі еуропалық стандарттарға сәйкес, яғни сапалы
Сондықтан да, аз ғана уақыт ішінде жоғары сұранысқа ие болып отыр
Бүгінгі таңда «ЕвроКристалл» мен Алматыдағы шыны ыдыстар шығаратын зауыт отандық рыноктың 15 пайызын ғана бөтелке-банкілермен қамтамасыз етіп отыр
Нарықтың қалған бөлігін Ресей мен Өзбекстан толтыруда
Дегенмен, Шымкенттің шыны ыдыстары көршілес Қырғызстанға да экспортталуда
Алдағы уақытта Тәжікстан нарығына жіберілуі мүмкін.
– Ресейдегі мұндай компаниялармен бәсекелесуге қазірше күш-қуатымыз жетпейді
Онда үлкен балқыту пештері бар ірі зауыттар өте көп
Елбасы отандық кәсіпкерлерге бәсекеге қабілетті болуды ескертті
Дүниежүзілік сауда ұйымына мүше болып қабылдандық
Енді 2016 жылдан бастап бізді бәсекелестіктің жаңа сатысы күтіп тұр
Соған төтеп беру үшін біз де өз қамымызды жасауға кірістік
Неміс технологиясы бойынша жасалған, өндірістік қуаты 160 тоннаға тең жаңа балқыту пешін орнатпақпыз
Бұл пештің қуаты қазір жұмыс істеп тұрғанынан екі есе жоғары әрі салмағы жеңіл бөтелке шығаруға мүмкіндік береді
Ендеше, бүгінде шығарып жатқан өнімдерімізге қарағанда жаңа бөтелкенің салмағы 18 пайызға жеңіл болады
Бұл өнімнің өзіндік құнының арзандауына септігін тигізбек
Шыны ыдыстарымыз әрі арзан, әрі сапалы болса, алушыларымыз да арта түседі деген сенімдеміз, – дейді кәсіпорын басшысы Р.Сухов.
Кәсіпорын басшысының айтуынша, Қазақстанның бөтелкеге сұранысы жылына шамамен 1 млрд
200 млн
дананы құраса, соның 200-250 миллионға жуығын Шымкент пен Алматы қаласындағы зауыттар шығаруда
Енді компания басшылығы айына 18 миллион бөтелке шығарып, Қазақстан нарығындағы үлесін 20 пайызға жеткізуді ұйғарып отыр.
Теңгенің еркін айналымға жіберілуі кәсіпорынның екінші тынысының ашылуына сеп болыпты
Кәсіпорын бас­шысы бұған қуанышты
Өйткені жыл басында Ресей рублінің құн­сыз­дануы өндірістің өрісін біраз тарылтқанға ұқсайды
Сондықтан жаңа экономикалық шара аясында кәсіпорын алдына үлкен мақсаттар қойып отыр
Ол – ауылшаруашылығы өнімдерін қайта өңдеушілер мен сусын шығарушы компанияларды бағасы арзан әрі сапалы отандық шыны ыдыстармен толықтай қамтамасыз ету.
Әнуар ЖҰМАШБАЕВ
Оңтүстік Қазақстан облысы
