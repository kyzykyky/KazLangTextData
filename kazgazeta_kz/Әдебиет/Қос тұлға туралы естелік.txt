Үстіміздегі жылы Қостанайдағы белгілі сатирик — жазушы Сапар Әбілкәкімтегі басқаратын «Шапақ» баспасынан «Жұлдыздай аққан Ғалымжан» және «Дәулескер күйші, сазгер, ұлағатты ұстаз» деп аталатын қос естелік кітаптары жарық көрді. 
Оның алғашқысында Қазақстан Республикасының еңбек сіңірген әртісі, әнші-композитор әрі балуан Ғалымжан Құрманов жөнінде оқырмандарға жан-жақты мағлұмат беріледі
Ал екінші еңбекте атақты домбырашы, тәлімгер Ораз Мұқанұлы Қожасов жөнінде ­баяндалады
Осынау қайталанбас тұлға кезінде Қазақстан Республикасының еңбек сіңірген қайраткері, дарынды күйші Анар Мұздаханова мен Айгүл Мәденова секілді елімізге танымал дарын иелерін тәрбиеледі
Бұл қос азамат та Тобыл-Торғай топырағынан шыққан жарық жұлдыздар
Екеуі де қазір арамызда жоқ
Олардың ғұмырларын ұрпақтары жалғастырып жатқаны бәріміз үшін де мақтаныш
Осы естелік кітаптардың жарық көруіне есімі елімізге танымал әнші-композитор, Қазақстан Республикасының еңбек сіңірген мәдениет қайраткері Қалибек Деріпсалдин, белгілі қаламгер, Қазақстан Журналистер одағының мүшесі Сапар Әбілкәкімтегі және полиция подполковнигі Ербол Деріпсалдиндер демеушілік қолдау көрсетті.
Айтуған Дәулет
