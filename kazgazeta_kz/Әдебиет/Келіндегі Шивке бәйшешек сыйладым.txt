Жуықта үндінің  «Келін» телехикаясында басты рөлдердің бірі Шивті сомдаған актер Сиддхартх Шукла елімізге келіп, көрермендермен қауышқан еді
Бізге де белгілі актермен жүздесудің сәті түсті.
– Қазақстанға сапарыңыздан алған әсеріңіз қандай?
–Қазақстан  мені көзтартар әсем табиғатымен, көрікті жерлерімен бау­рады
Ал халқы өте жомарт және қо­нақжай
Актер үшін көрерменін таба білу, олардың көңілінен шығудан асқан бақыт жоқ
Сондықтан да мен Қазақ елінде де көрермендерімнің барына қуаныштымын
Олардың ізгі ниет-тілектеріне алғысым шексіз
Осындай көрермендермен ақжарқын жүздесулер бойыма қанат бітіргендей болды
Мәселен, Астанадағы «Хан Шатырда» өткен кездесуге 25 мыңға жуық адам қатысты
Қазақ халқының осыншама қызығушылығы мені таңғалдырды.
– Қазақ және үнді халықтарының қандай ұқсас жақтарын атап өтер едіңіз?
– Шығыс халықтары саналатын бұл екі халықтың құндылықтары ұқсас деп толық айта аламын
Екі халық та отбасы құндылығын қадірлеп, бүгінгі ұрпаққа дәріптеп келеді
Сонымен бірге үлкенді сыйлау, кішіге ізет таныту, қонақжайлық екі халыққа ортақ дүниелер екенін ұғындым
Бүгінгі жаһандану дәуірінде қай халық болмасын жастарға ізгі тәрбие беру, отбасын  насихаттау маңызды
Меніңше, осындай ұқсастықтар бізді жақындастырды
Үнді телехикаялары өз көрерменін осы себепті тапты.
– Сіздің үнді кинемато­гра­фиясын­дағы сүйікті актеріңіз кім?
– Амитабх Баччанды сүйікті актер­ле­рімнің біріне жатқыза аламын.
– Жақында мен ғаламтордан «Келін» телехикаясындағы Анандидің бала­лық шағын сомдаған актриса Авика Гор ересек Анандидің де рөлін ойнағысы келетінін оқыдым.  Сіз бұл жөнінде не айтар едіңіз?
– Авика Гор – өте талантты ­актриса
Ең бастысы, ол көпшілікті өзінің шынайылығымен, ақжарқын мінезімен баурап алды
Сондықтан оған мұндай мүмкіндік берілсе, әрине, жақсы болар еді
Оның актерлік шеберлігі шыңдалып, біз оны жаңа қырынан танитын едік.
– Әңгімеңізге рақмет!
Кездесу барысында өзара шы­ғарма­шылық байланыстар орнатуға уағдаластық
Сиддхартх Шукламен жүздескенімде оның бойы­нан ерекше мейірбандық, дәл сол «Келін» телехикаясындағы Шив сияқты сабырлы мінезін аңғардым
Өмірде өте қарапайым, кішіпейіл
Жас болса да, Сиддхартхтың алар асуы әлі алда
Оның көз жанарынан өнерге деген құштарлық, алға деген ұмты­лушылық бірден байқалды
Сондықтан талантты актер үлкен жетістік­терге жетіп, биіктерден көрі­нетініне сенім мол.
Алпысбай ШЫМЫРБАЙҰЛЫ
