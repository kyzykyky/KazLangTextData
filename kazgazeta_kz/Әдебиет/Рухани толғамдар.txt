Белгілі ғалым, филология ғылымының докторы, профессор Дандай Ысқақұлының «Дәстүр» баспасынан жарық көрген кітабы осылай аталады.
Қазіргі заман қоғамдық, эконо­микалық, мәдени өмірдің барлық сала­ларында дерлік жаһандану үрдісінің қарқынды жүріп жатуымен ерекшеленеді
Осындай жағдай әрбір ұлттың алдына жаһандануға жұтылып кетпеуі үшін қайтсе де тілін, дінін, әдебиетін, мәдениетін, сол арқылы ұлттық болмысын сақтап қалу міндетін қойып отыр
Кітапта қазіргі ғаламдасу ғасырындағы руханиятқа қатысты аса маңызды мәселелерді ұлттық тұрғыдан шешу мәселелері көтеріледі
Ұлт өмірінде тіл мен әдебиеттің шешуші рөл атқаратындығына назар аударылады.
«Қазақ әдебиеті қарыштап дамуы үшін, ең алдымен қазақтың тілі шын мәніндегі мемлекеттік мәртебесіне ие болуы керек
«Үш тұғырлы» тіл саясатын жүрегіземіз деп, өзіміздің туған тіліміз өзге тілдердің тасасында қалып бара жатқан сияқты
Өзге тілдің бәрін білгеніміз жөн-ақ
Тек оларға өз тілімізден артық құрмет көрсе­туіміз ойландырады
Біздің шау­жайымызға жабысқан орыс, ағылшын тілдері қазақ тілінен кейінгі қосымша тілдің рөлін атқаруы тиіс
Яғни екінші кезекке ысырылуы керек
Бүгінгідей Қазақстанда тұратын қазақтардың өзін моноұлтты мемлекет ретінде батыл түрде жариялайтын кез келді деп ойлаймын
Қазақ ұлтының мәртебесін асқақтату жолында саясат жүргізілмейінше, қазақтың әдебиеті мен мәдениеті дами қояды деп айту қиын, – деген автор ойын былайша қорытады
– Со­нымен қатар қазақ әдебиетінің қалыпты түрде ­дамып, озық туындылар дүниеге келу үшін қазақ қаламгерлеріне рухани жағынан да, материалдық жағынан да қолдау көрсетіліп, мемлекет тарапынан көңіл бөлініп отыруы керек
Яғни олардың жазған дүниелерінің баспадан жарыққа шығуы үшін жағдайлар жасалып, насихатталып, қаламақы мәселесі де қарастырылуы керек».
Кітап жоғары оқу орында­ры­ның сту­денттеріне, магистранттарына, док­торантарына, жалпы әдебиетші, ұл­тын сүйер көпшілік қауымға ар­нал­ған.
