Рақымжан Қазмағамбетов 1910 жылы Батыс Қазақстан облысының қазіргі Бөрлі ауданына қарасты Күншібай ауылында дүниеге келген
1931-1932 жылдары ауыл кеңесінде хатшы, 1932-1935 жылдары Шыңғырлау аудандық комитетінің хатшысы, 1937-1938 жылдары аудандық «Социалистік жол» газетінің редакторы болды
Ұлы Отан соғысына қатынасқан
Соғыстан кейін алуға тиісті «Қызыл Жұлдыз» ордені таяуда, яғни араға 69 жыл салып ардагердің қызына табыс етілді

– Әкемнің өмірі аса қиын болды
Соғыстан жараланып келгеннен кейін де біршама кедергілерге тап болды
Елу екі жасында өмірден өтті, – деп жасы бүгінгі таңда сексеннен асқан қызы Толқын апа ауыр күрсініп әңгімесін бастады.
– Әкем 21 жасында Отан алдындағы әскери міндетін орындауға аттанады
Сол жылы үйленген екен
Үш жыл Қиыр Шығыста кавалерлер полкінің курсанты болған кезде орысша сөйлеуді, жазуды, тіпті ән айтуды да үйреніпті
Әскери борышын өтеп елге оралған соң Комсомол комитетінде еңбек етеді
Қараусыз қалған жетім балаларға көмек қолын созып, олардың оқып-жетілуі жолында біршама тер төгеді
Сөйтіп жүрген кезде «жапонның шпионы» деген жалған айыппен 1938 жылы Магаданға айдалады
Мен ол кезде бес жаста ғана екенмін
Анам күндіз ешкімнің көзіне көрінбестен тек түн мезгілінде жаяулап-жалпылап жүріп «Тұңғыш» ауылынан Тұздықалаға жетеді
Сол жерде тауар пойызы тоқтап тұрғанын көріпті
Қолында «Москва
Кремль
Ворошиловқа» деген мекенжай ғана көрсетілген тілімдей қағаз болыпты
Хатта күйеуінің жазықсыз жапа шеккенін жазған көрінеді
Осындай үшбу хат кездейсоқ жолыққан маржаға табысталады да, арыз жоғары жаққа жетіпті
Нәтижесінде 1939 жылы ақталады
Елге қайту үшін қаражат табу мақсатында 6 ай қара жұмыс істейді
Ақырында Мәскеуге жүк пойызының үстіне тығылумен, одан әрі отын тиеп келе жатқан теміржол көлігімен ауылына әзер жетеді
1942 жылы Ұлы Отан соғысы басталысымен жедел түрде дайындықтан өтіп Воронеж майданына аттанып кете барады
1943 жылы 201-танк бригадасының сапында Гремячин хуторын қорғау жолындағы көрсеткен ерлігі үшін «Отан соғысының екінші дәрежелі» орденімен марапатталады
Сонымен, 1945 жылға дейін Орел, Белгород, Воронеж, Украина майдандарындағы ұрыстарға қатысып, толарсақтан қан кешіп, небір жойқын шабуылдардың, ал 3-қыркүйек күні Жапонияның кеңес еліне қырғиқабақ танытуына байланысты далалық майданның да ортасында жүреді.
1946 жылы ғана елге оралған әкем Шыңғырлау аудандық артеліне кіріп, артта қалған шаруашылықтарды өркендету жолында жан аямай еңбек етеді
Бес айлық қаржы курсынан өтеді
1947 жылы 6-қарашада соғыста көрсеткен қырағылығы мен қайсарлығы үшін «Қызыл Жұлдызбен» марапатталғандығы туралы хабарды баспасөз бетінен оқиды.
Елімізде 2000-жылдардан бастап соғыста хабарсыз кеткендерге іздеу салу басталған еді
Осыған орай біз де әкеміз туралы мәлімет алуға тырыстық.
Ресей Федерациясы Қорғаныс министрлігі Орталық мұрағатының анықтамасында Р.Қазмағамбетовтың 1947 жылы «Отан соғысы­ның ІІ дәрежелі» және «Қызыл Жұлдыз» орден­дерімен марапатталғандығы көрсетілген екен
Жиырма жыл бойы өзіне тиесілі үкімет сияпаттарын күтумен әкем өмірден өтіп кетті
Енді, міне, жеңістің 69 жылдығы тойланған жылы мен әкемнің орденінің қағазын қолыма ұстап отырмын, – дейді Толқын апа.
Салтанат ЖАСБАТЫРҚЫЗЫ, Батыс Қазақстан облысы
