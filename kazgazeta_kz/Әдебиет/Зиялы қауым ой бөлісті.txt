Қазақстан Республикасы Білім және ғылым министрлігі Ғылым комитетінің ұйымдастыруымен М.Әуезов атындағы Әдебиет және өнер институтында ел Тәуелсіздігінің 25 жылдығына арналған «Тәуелсіздік дәуірі – ұлттық құндылықтар дәуірі» атты республикалық ғылыми-практикалық конференция өтті.
Кешті М.Әуезов атындағы Әдебиет және өнер институтының директоры, ҚР ҰҒА мүше кореспонденті, филология ғылымының докторы Уәлихан Қалижанов кіріспе сөзбен ашты.
Алқалы жиында елімізге белгілі ақын-жазушылар 25 жылда қол жеткен табыстарды саралап, болашақта атқарылар шаралар жайында сөз қозғады.
Конференция барысында қазіргі ақын-жазушылар шығармашылығындағы жаңа бағыттар мен тенденциялар жан-жақты талқыланып, сараланды
Атап айтар болсақ, Шериаздан Елеукенов «Тәуелсіздік дәуіріндегі тарихи роман», Серікқазы Қорабай «Қазіргі қазақ романы», Нұрдәулет Ақыш «Тәуелсіздік жылдары жарық көрген хикаялар», Ермек Қаныкейұлы «Әңгіме: Руханият және постмодернизм», Бақытжан Әзібаева «Тәуелсіздік және фольклор», Светлана Ананьева «Абай в зарубежной рецепции», Амангелді Мұқанов «Қазақ драматургиясы: заман және уақыт», Айдана Мұратқызы «Кино: тағдыр мен талғам» атты тақырыптарда баяндама жасады.
Конференция барысында, сондай-ақ мәдениеттанушы, мемлекет және қоғам қайраткері Мұрат Әуезов, ұйғыр жазушысы Ахметжан Ашири бүгінгі кеш туралы өз ойларын ортаға салды.
Абылайхан ЖҰМАШЕВ
