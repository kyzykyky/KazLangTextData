31 телеарнада 27 ақпаннан бастап «Өшпес махаббат» атты түрік телехикаясы көрсетілмек
Телехикаяға нәзік сезім, қатал тағдыр, байлар мен кедейлер «әлемінің» арасындағы алшақтық, тағдырдың адамға бір рет беретін бағы тәрізді өмірдегі өзекті мәселелер арқау болған
Түркиядағы ең танымал, ең көп көрермен жинаған «Өшпес махаббат» (Kara sevda) телехикаясын әлемнің әр түкпіріндегі көрермендер шынайылығы, тазалығы, әділдігі, бірегейлігі және қайталанбас сюжеті үшін бір көргеннен ұнатқан
Ал бұл таңғажайып туындының басты рөлдерін – қыз біткеннің арманы, жігіттің серісі Бурак Өзчивит пен нәп-нәзік Неслихан Атагүл сомдайды.
Телехикая өзгелерге ұқсамайтын сценарийімен ғана емес, детективтік желісімен, ал бәрінен бұрын, талантты актерлерімен, кейіпкерлердің бейнесін шынайы суреттеуімен ерекшеленеді
Режиссері – бұған дейін бірнеше мелодраманың сценарийін жазған Түркияның аты әйгілі режиссері Хилал Сарал.
Көрсетілім барысында көрермендерді Түркияның жасыл желекке толы алқабы, тарихы терең елдің қарапайым халқының, дәулетті әулеттердің өмір салты, жан тебірентер әуендері мен тамаша әндері көрермендерді тәнті қылады.
Бурак Өзчивит «Сұлтан Сүлеймен» киносында әскер басы Бали Бей, «Сары шымшық» туындысында махаббатқа адал Кямрян болып танылған және «Кішкентай құпиялар
Стамбул сырлары», «Еріксіз күйеу» атты фильмдерде ойнаған
Ал «Өшпес махаббатта» ол алғашында кедей шахташы болып, кейіннен басына бақ қонып, дәулетті, табысты адамға айналған Кемаль есімді кейіпкердің бейнесін сомдайды.
Тағдыр Кемалға кенеттен тосын сый жасайды
Ол үріп ауызға салғандай Нихан атты сұлу студент қызға ғашық болады
Нихан да оны бір көргеннен ұнатады
Алайда екі ғашық екі «әлемнің» өкілі
Бірі – байдың қызы, екіншісі – кедей жігіт
Олардың алдында – үлкен таңдау тұрады
Үлкен өмірге қадам басу үшін шешім қабылдауға тиіс
Әйткенмен, тағдырдың тәлкегімен Кемаль ғашығымен айырылысуға мәжбүр болады…
Бұл хикаядан көрермендер адамның бағы бір сәтте жанып, бір сәтте тайып кетуі мүмкін екенін, әлеуметтік теңсіздіктің қолыңды жіпсіз байлауы да, күрескер болып қалыптасуға ықпал етуі де мүмкін екенін түсінеді
Тағдыр кез келген бітпеген оқиғаға нүкте қояды
Бейтаныс жан деп жүргенің жақының болып, ал жақыныңды мүлде танымайтын болып шығуың да ғажап емес
Сонымен, түріктің бұл телехикаясын 27 ақпаннан бастап жұмыс күндері 21.00-де тамашалай аласыздар.
Балым Рысберген
