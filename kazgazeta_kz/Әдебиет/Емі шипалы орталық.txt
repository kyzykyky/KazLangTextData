Таяуда Алматы облысының орталығы Талдықорған қаласындағы «НурАвиценум» медицина орталығында республика бойынша алғашқылардың бірі болып қант диабеті орталығы ашылды
Бұл игі шара Елбасының 5 институционалдық реформасын жүзеге асыру жөніндегі «Ұлт жоспары – «100 нақты қадамның» 81-қадамында көрсетілген «жекеменшік медицинаны дамыту, медициналық мекемелерге корпоративтік басқаруды енгізуді» іске асыру мақсатында қолға алынды.
Биыл елімізде «Денсаулық» атты жаңа мем­лекеттік бағдарлама қолға алынып, нәтиже­сін­де осы орталықта науқастар тегін емделіп, тегін дәрі-дәрмекпен қамтамасыз етілетін болады.
Салтанатты шараның ашылуына қатысқан облыс әкімінің орынбасары Бақтияр Өнербаев өзінің құттықтау сөзінде: «Елбасымыз қазіргі жаһандық экономикалық дағдарысқа қарамастан еліміздің дамуын тоқтатпай, мемлекетіміздің 2050 жылға дейінгі стратегиясында көзделген межелерге жету жолында барлық қажетті жағдайды жасауда
Мемлекетіміздің басты байлығы – халқымыздың денсаулығына үлкен көңіл бөлінуде
Осы орталықтың ашылуы Мем­лекет басшысының мемлекеттік – жекеменшік әріптестікті нығайту туралы тапсырмасын орындаудың жарқын көрінісінің бірі және С.Асфендияров атындағы Қазақ ұлттық медициналық университеті мен Алматы облысының әкімдігі арасындағы ынтымақтастық жөніндегі меморандумның жемісі, – деді.
Осыдан кейін сөз алған С.Асфендияров атындағы Қазақ ұлттық медициналық уни­верситетінің ректоры Айқан Ақанов денсаулық саласын дамытуға мемлекет тарапынан үлкен жұмыстар жасалып отырғанын атап өтті.
Шара соңы қант диабетін емдеу жолдары, оның алдын-алу, сапалы ем қондыратын дәрі-дәрмек түрлерінің таныстырылуына арналған шағын конференциямен жалғасты.
Әйгерім ТІЛЕГЕНОВА 
Алматы облысы
