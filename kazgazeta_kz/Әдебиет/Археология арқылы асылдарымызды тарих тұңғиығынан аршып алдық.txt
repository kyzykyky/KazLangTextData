Жақында Президент Әкімшілігі Басшысының орынбасары Мәулен Әшімбаевтың қатысуымен қоғамдық-гуманитарлық ғылымдардың дамуын талқылаған кеңес өтті
Жиында М.Әшімбаев «Бүгінгі ғылымдағы басты кемшілік – зерттеу жұмыстарының жоғары деңгейде жүргізілмеуі мен ісі Белгілі ғалымдар мен ұлт зиялылары жиналған басқосуда аталған саладағы орын алған олқылықтарды жойып, ғылымға жаңа серпін беру мәселелері сөз болды
Осыған орай қоғамдық-гуманитарлық ғылымдағы маңызды сала археологияның, оның ішінде отандық археологияның бүгінгі тыныс-тіршілігінен дайындалған  Ә.Х.Марғұлан атындағы Археология институтының директоры Карл Молдахметұлы Байпақовтың материалын ұсынып отырмыз

 
Карл Байпақов,
Қазақстан Республикасы Білім және ғылым министрлігіне қарасты Ә.Х.Марғұлан атындағы археология институтының директоры, Ұлттық Ғылым Академиясының академигі, тарих ғылымдарының докторы, профессор:  
Қазақстан археологиясының дамуы
Еліміздің мемлекет болып қалыптасып, бір тудың астында тізе қосып, тұғырын шайқалтпай тату-тәтті ғұмыр кешуін, ұлттық тұтастықтың ұйытқысы болуының негізін тарихпен байланыстырсақ керек
Осы ретте ұрпақты азаматтық пен отансүйгіштікке тәрбиелеуде халық тағдыры мен ұлттық таным кіріктірілген тарих ғылымының қоғам алдындағы маңызы зор

Ал тарих ғылымы жүйесінде археологияның алар орны бөлек
Сондықтан да ғылыми ортада археологияны тарихқа «төңкеріс» әкелдіге телиді
Ағылшынның атақты археологы Г.Чайлдың сөзімен зерлесек, «телескоп астрономия ғылымының өрісін қаншалықты кеңейтсе, археология тарихтың тынысын соншалықты кеңейтті
Биология ғылымында микроскоптың көмегімен иненің жасуындай жасушада қаншама тіршілік иесі өмір сүретіні дәлелденсе, археология арқылы тарихқа тамаша тарту жасалды
Керек десеңіз, химияға радиоактивтілік қаншалықты жаңалық енгізсе, археология одан да асып түсті».
Мәселен, Африка жеріндегі зерттеу жұмыстары нәтижесінде адамзат жасы 2-2,5 млн
жылға «ұзарды»
Қала берді, қазба жұмыстары ежелгі Грекия мен Рим өркениетін әлемге әйгілі етсе, даңқы дүрілдеп тұрған Мысыр перғауындарының дәуірін, аңызға бергісіз сақ бабаларымыздың өнерін, алты құрлыққа атағы жайылған Алтын адам, Ұлы Жібек жолы, орта ғасырлардан ойып орын алған Отырар мен талайды таңғалдырған Тараз қаласы туралы деректерді археология тарих тұңғиығынан «аршып» алды

 Археологияның тасқа таңбаланған тарихы  таяз  я  жазба мәдениеті жай дамыған, тіпті жазба ескерткіштері жұтаң я жоқтың қасына жататын мемлекеттер үшін маңызы зор
Біздің жеріміздің де тарихының кей тұстары әлі күнге археологиялық ескерткіштерде «жасырынып» жатқаны рас

Ал бұған дейінгі қазба жұмыстары қорытындысы Қазақстан жерінде алғашқы адамдардың өмір сүргеніне көз жеткізді
Сондай-ақ қола дәуірінде қазақ жері түсті металдың тұнығына айналғаны да анықталды
Сол байлық шығысында Шыңжанға, батысында Балқан тауларына дейін таралды

Қазақстанның археология мектебінің мәліметіне жүгінсек, Алматыда ЮНЕСКО-ның «Ұлы Жібек жолы – мәдениет диалог жолы», «Ежелгі өркениет пен мәдениеттің сабақтастығы» атты отандық және Ресей, Италия, Франция, Германия, АҚШ, Оңтүстік Корея зерттеуші ғалымдарының қатысуымен халықаралық конференциялар өтті
Одан кейін INTAS гранты бойынша археологиялық ескерткіштерге Франция, АҚШ, Жапония, Ресей, Қырғызстан зерттеушілерінің қатысуымен «Көшпеліліктен қалаға дейін», «Аралға араша» атты зерттеу жұмыс жұмыстары жүргізілген

 
Әлемдік археологияның даму үрдістері
Қазақстандық археология ұлттық бағытта заманауи ғылым талаптарына сай дамып келеді
Осы ретте археологияның басты сауалы – жер бетіндегі адамның пайда болуы мен дамуына (антропогенез) қатысты өрбиді
Бұл құбылыс тас дәуіріне (палеолит) жатқызылды.
 Бүгінгі әлемдік ғылым әр дәуірге жататын мұздатылған және мумияландырылған адам мүрделері мен қалдықтарын зерттеуге қызығушылық танытуда
Бұл туралы соңғы онжылдықта Ұлыбритания, Австрия, Ресей баспасөз бетінде жиі жарияланып келеді
Осы орайда Археологиялық институттың басшылығымен Қазақстанның Алтай аймағындағы қорғандар мен қорымдарға зерттеу жұмыстары жүргізілуде екенін айта кеткен жөн

 Ғылымның дамығаны соншалық мұздатылған адам мүрделеріне генетикалық зерттеу (ДНК) жүргізу арқылы халықтың этногенезін анықтау мүмкіндігіне қол жеткізіп отыр

  Сондай-ақ археология ғылымында ежелгі қоғамды кешенді зерттеу маңызды
Бұл бағыт «әлеуметтік археология» деген атауға ие
Әлеуметтік археология ғылымында этноархеологияның үлесі зор
Қазіргі қауымдастықтар өмірінің аспектілерін меңгеруге деген бағыт соңғы 25 жылда жоғарғы қарқынмен дамып келеді
Соның арқасында Қазақ хандығының қалалары туралы хабардар болдық

 «Табиғат пен адам» — қоршаған орта археологиясы бүгінгі күнде дамыған салаға айналды
Мұнымен әсіресе эколог ғалымдар айналысады
Біздің Археология институты осы салада мүдделес Жапонияның «Қоршаған орта және адамзат» атты институтымен жұмыс жүргізуде

 Ежелгі технологияларды игеру де археологияның негізгі бағыттарының бірі
Осы саланы игеру арқылы Археология институты Талғар қаласының маңынан  ортағасырлық Тальхир қаласы тұрғындарының дамасс (құрыш) болатты балқыта білгенін, қола дәуірінде мысты қорытып, оны қалыпқа құюды меңгергенін анықтады

 Сауда жолдары, оларды кешенді зерттеу, құжаттау, Ұлы Жібек жолының негізгі күретамыры мен көптеген тармақтарын айқындау да бүгінде үлкен маңызға ие
Бұл бағыт «Ұлы Жібек жолын» зерттеу арқылы сол тұстағы көшпелілер саясатын, экономикасы мен мәдени ахуалын тануға, көшпенділер мен егіншілердің өзара қарым-қатынасының проблемаларын айқындауға  жол ашады.
  Археологияның танымдық бағыты – мәдениет пен дінтану бағыты
Осы орайда Қазақстанда іргелі зерттеулер жүргізілді
Қазақстан жерінде шаманизм, зороастризм, буддизм тәрізді ежелгі діндерінің таралғанын археологиялық ескерткіштерден білдік

 Археология және қоғам — археологиядағы зерттеп-зерделенген ескерткіштердің құжатталып, хатталған жұмыстары туралы бағыт
Бұл салаға ғылыми конвервация, ескерткіштерді жөндеу, қайта қалпына келтіру жұмыстары кіреді
Осы бағытта Археология институты Мәдениет және ақпарат министрлігімен бірлесе жұмыс жүргізуде (бұған Тальхирдегі қорған қабырға, Қойлықтағы буддар храмы мен мешіт, Отырар мешіті, Саурандағы медресе  жұмыстары кіреді.)
Соңғы жылдары әлемдік археологияда магниттік-электробайланыс, спутниктік түсірілімдер мен геоақпараттық жүйелердің, басқа да түрлі әдістердің дамуы нақтылық пен дәлдікке қол жеткізді.
Осы орайда ЮНЕСКО-ның қолдауымен еліміздегі археологиялық институт аэросуреттер мен ғарыштық түсірілімдер жасап, нәтижесінде Отырар алқабының нақты шекарасы анықталды
Сондай-ақ түрлі компьютерлік бағдарламалардың көмегі де ұшан-теңіз
Компьютерлік технологияның көмегімен археологияны құжаттандыру елімізде қарқынды дамуда
Бұл бағыттың мамандары Италияда тәжірибеден өткен
Олар Германия, Бельгия ғалымдарымен Отырар жерінде біріге жұмыс істеді

 
Қазақ жерінде археологияның негізгі бағыттары
XXI ғасыр

Тәуелсіздік алғаннан кейін отандық археологияның жаңа тынысы ашылды
Осыдан бастап қазақ жеріндегі дамылсыз дамығанынан хабар беретін көшпелілік пен отырықшылық мәдениет, қала мен дала, түрлі ұлттық, тілдік дәстүрлерді зерттеуге жол ашылды

Осы орайда мынадай маңызды блоктар пайда болды:
— антропогенезді, Қазақстандағы алғашқы адамдардың өмір сүруі мен ерте кезеңдегі мәдениетті зерттеу;
— Қазақ хандығына дейінгі көшпелілер мәдениетін зерттеу;
— орта ғасырлардағы отырықшылық өркениет пен көшпелі мәдениетті игеру;
— қалалар құрылымына, құрылысына, сәулетіне зер салу; олардың сауда, ақша айырбас ісіне, шаруашылығы, идеология, демографиясына зерттеу жүргізу;
— тарихта маңызды рөлге ие, Еуразиядағы даңқты халық – түркілер тарихын жазуға дайындықты қолға алу;
— «Ұлы Жібек жолы – мәдени диалог жолы» жобасын жалғастыру; Адамзат тарихындағы өркениеттің ұлы құбылысы туралы білу.
— X-XVIII  ғ.ғ
қазақ жеріндегі «мұсылман ренессансы» ұғымын зерттеу; Каир мен Бағдаттан Жетісу мен Шығыс Түркістанға дейінгі мұсылмандар мәдениетін зерттеу;
— тарихи терминалогияны нақтылау
Әлі күнге «көшпелілер мәдениеті», «көшпелілер өркениеті», «мифология», «эпос», «аң стилі» атаулары сәтсіз дейтіндер де табылады.
Алдағы уақытта қазақстандық археология ғылымы үшін археологияның сәулет өнері, археологиялық дінтану, археологиялық технологияны игеру межесі тұр.
 
Археология және Қазақстанның мәдени мұрасы: мемлекеттік «Мәдени мұра» бағдарламасының жүзеге асуы
 
Мәдени мұраның алуан түрлілігі,  байлығы өркениетті қоғам мен мемлекеттіліктің негізін құрайды
«Мәдени мұра» ұғымына сонау ауыз әдебиеті үлгілерінен бастап күллі халықтың рухани және материалдық құндылықтары енеді
Мәдени мұраның кей белгілері заттық нұсқа ретінде бізге археологиялық қазбалар арқылы жеткен соң бұл ескерткіштер нағыз ақпарат көздеріне айналды

XX ғасырда археологиялық мұраға басшылық ету ұғымы пайда болса, бүгінде өркениетті елдер мәдени мұраларын көзінің қарашығындай сақтап, қорғап қалуға, оны қолданысқа енгізуге жандарын сала кіріскен
Осыған орай дамыған мемлекеттерде туризмді дамыту мәдени мұраларға деген оң көзқарасты қалыптастырды

2003 жыл Қазақстан мәдениетінің қарыштап дамуына жаңа серпін берді
Бұл жолғы басты оқиға – Елбасы кезекті Жолдауында халық алдына тарихи-мәдени мұрамызды зерттеп-зерделеу мақсатын қойды.
2004-2008 жылдары «Мәдени мұра» мемлекеттік бағдарламасының орындалу мерзімі анықталды
Бүгінде осы бағдарлама бойынша қазба жұмыстарын бір ізге түсіру мен түрлі жобалар дайындалып,  ескерткіштерді қайта қалпына келтіру, оларды мұражайға тапсыру секілді жұмыстар кешенді жүргізілуде

Бүгінде мұражайға табысталған ескерткіштер мемлекеттік және халықаралық туризм маршруттарының жүйесіне кірді

Осы мақсаттағы қазба жұмыстарының нәтижесінде Берел мен Шілікті, Отырар пен Қойлық, Сауран мен Түркістан, Жайық пен Жанкент жерлерінен табылған еескерткіштерге зерттеулер жүргізілді
ЮНЕСКО-ның қатысуымен халықаралық бағдарлама бойынша Отырар қаласына консервация жұмыстары жүргізілді
 
«Мәдени мұра» бағдарламасы бойынша ғылыми әдебиеттер шығарылып, бейнефильмдер түсірілді

Бағдарламаны орындау барысында алынған жаңа материалдар мен ғылыми деректер мектеп пен ЖОО-ларға арналып шығарылғалы жатқан оқулықтарға енуде
Айталық, мектептің 5, 6, 7 сыныптарына арналған оқулықтар мен жоғары оқу орындары үшін «Қазақстан археологиясы» оқулығы жарық көрді

Бүгінде Қазақстанның мәдени мұрасы алыс-жақын шетелдерге танылып үлгерді
Археологиялық институттың мұражайы АҚШ, Германия, Корея, Түркия тәрізді мемлекеттерде жиі көрмелер ұйымдастырады

Оған қоса қазіргі уақыт отандық ғалымдардан іргелі зерттеулер, өзекті мәселелерге орай  пәнаралық байланыстар орнатуды, зерттеу сапасын әлемдік деңгейге көтеруді, жас ғалымдар тәрбиелеп, ғылыми әлеуетті арттыруды талап етеді
Осы мәселелерге қатысты археологиялық институт мыналарды жоспарлауда:
— «Қазақстанның археологиясы» атты 10 томдық академиялық басылым шығару;
— гуманитарлық институттармен бірлесе отырып, мемлекеттің қалыптасу, даму кезеңі, ежелгі дәуір, орта ғасырлық түркі мемлекеттері Ақ Орда, Қазақ хандығы, Ресей империясының құрамындағы Қазақстан, Кеңес үкіметі құрамындағы Қазақстан, бүгінгі егемендік алып, жаңарған Қазақстан туралы сүбелі еңбек дайындау;
— «Мәдени мұра» бағдарламасы бойынша жиналған материалдардан очерк дайындалуда
Бұл еңбек археологиялық жазба ескерткіштерден алынған рухани және материалдық мәдениеттің дамуы туралы болмақ

Қорыта айтқанда, археологияны дамыту, әлемдік ғылыми қауымдастықта оны таныту үшін маңызды шарт ТМД және алыс шетелдің ғылыми орталықтарымен халықаралық байланыстарды нығайта түсу болып табылады.
Археология тарих ғылымына төңкеріс әкелді
Ағылшынның атақты археологы Г.Чайльдтың сөзімен зерлесек, «астрономия ғылымының кеңістігін телескоп қаншалықты кеңейтсе, археология тарих ғылымының өрісін соншалықты өсірді
Оның маңызы биология ғылымындағы микроскоптың пайда болуына пара пар
Микроскоп арқылы иненің жасуынан кішкене жасушада қаншама тіршілік иесінің өмір сүретіні дәлелденсе, археологияның пайда болуымен тарих ғылымы да жандана түсті
Археология жаңалығы химия ғылымына радиоактивтіліктің енуіндей маңызға ие.» Мәселен, Африкадағы қазба жұмыстарының нәтижесінде адамзат тарихы 2-2,5 млн
жылға ұзартты
Қала берді, антикалық Грекия мен Римнің аңызға бергісіз  өркениеті, Мысыр мәдениетінде перғауындар дәуірі, сақтар өнері, Алтын адам, Жібек жолы қалалары, Отырар мен Тараз…
Археологияның тасқа түскен тарихы таяз, жазба деректері жұтаң я жоқтың қасы, тіпті тарихы таңбаланбаған елдер үшін маңызы зор
Біздің Қазақстанның да тарихы археологиялық ескерткіштерде жасырынып жатыр
Тіпті оның кейбірі мүлдем бұзылмаған
Олардың көлемі 15-20 жыл сайын артып келеді.
Қазақ жерінде алғашқы адамдар іздері табылған
Қола дәуірінде Қазақстан Еуразия құрлығында түрлі-түсті металдардың орталығы болды
Қазақстанның металы шығысында Шыңжан (Синьзян) мен батысында Балқанға дейін таралды.
Қазақстанда археология ғылымы жанжана бастаған жылдары ғалымдардың алдында қазақтың ежелгі тарихыны соның ішінде мәдени тарихының картинасы тұрды

Қазақстанның археологиялықмектебінің мәліметіне жүгінсек, Алматы бір емес, бірнеше рет отандық археологтар, Ресей, Италия, Франция, Германия, АҚШ, Оңтүстік Корея мемлекеттері археолог-ғалымдарының қатысуымен ЮНЕСККО-ның «Ұлы Жібек жолы – мәдени диалог жолы» және «Мәдениеттер тоғысы және ежелгі өркениет» атты жобаларды талқылау мақсатында халықаралық конференциялар өткен
Осыдан кейін INTAS гранты бойынша Франция, Германия, Ресей, Қырғызстан ғалымдарының қатысуымен «Көшпеліліктен отырықшылыққа дейін», «Аралға араша» атты археологиялық ескерткіштерге зерттеулер жүргізілді

«Мәдени мұра» бағдарламасына да Ресей, АҚШ, Жапония, Германия мемлекеттерінің зерттеушілері қатысуда

 
2
Әлемдік археология дамуының тенденциялары
 
Қазақстандық қазба жұмыстары ұлттық бағытта жалпы әлемдік ғылыми тенденциялар жүйесімен дамуда

Жалпы әлемдік ғылымның маңызды бағытының бірі — жер бетіндегі адамның пайда болуы мен оның дамуына (антропогенез) қатысты сауалдарды анықтау
Бұл тас дәуірін зерттеу (палеолит)
 
Бүгінде әлемдік ғылым әртүрлі дәуірге жататын адам қалдықтарын игеруге қызығушылық танытып отыр
Соңғы онжылдықта Ұлыбритания, Австрияда, Ресейде аталған зерттеуге арналған түрлі зерттеу мақалалары басылды.
Еліміздің Алтай аймағындағы қорғандарға Археология институты зерттеу жүргізуде.
Адам қалдықтарын зерттеуде жаңа бағыт – халықтың этногенезін анықтаудаДНК-ға генетикалық зерттеу жүргізу.
Тағы бір археология ғылымында ежелгі қоғамды кешенді зерттеу
Бұл өзі «әлеуметтік археология» деген атауға да ие
Осы әлеуметтік археологиянық негізін қалаушы бұл – этноархеология.
