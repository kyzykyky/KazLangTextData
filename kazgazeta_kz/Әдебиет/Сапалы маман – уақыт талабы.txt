Қазақ ұлттық өнер университетінің «Шабыт» шығармашылық сарайында Ақпарат және коммуникациялар министрі Дәурен Абаев пен Мәдениет және спорт министрі Арыстанбек Мұхамедиұлының жетекші-лігімен басқосу өтті, онда журналистика, кино және телевидение салаларына қажетті мамандар даярлаудағы өзекті мәселелер талқыланды. 
Мәдениет және спорт министрі Арыстанбек Мұхамедиұлы мұндай кездесулердің аса маңызды екенін айта келіп, салалық оқу орындарындағы білім деңгейіне, жас мамандардың келешекте жұмыспен қамтылу мәселелеріне қысқаша тоқталып өтті
Ақпарат және коммуникациялар министрі Дәурен Абаев теле-радио саласы мен әлеуметтік желілер дамуының қарқыны бірінші кезекте мамандардың кәсіби біліктілігін арттыруды барынша талап етіп отырғанын, сонымен қатар ақпарат саласындағы бәсекелестіктің жалпы әлем бойынша қарқын ала түскенін алға тартты
Сала басшысы ол үшін бірінші кезекте ЖОО-ға үлкен жауапкершілік жүктеліп отырғанын айтты.
Қазақ ұлттық өнер университетінің ректоры Айман Мұсақожаева оқу орнының жетістіктері, материалдық-техникалық базаның мүмкіндіктері туралы тоқталып, келешекте мамандық ауқымын мұнан да кеңейтуге, мәселен, журналистерді, дикторларды даярлауға дайын екендіктерін жеткізді.
Т.Жүргенов атындағы Қазақ ұлттық өнер академиясының ректоры Бибігүл Нүсіпжанова сала мамандарының біліктілік деңгейі туралы ойларымен бөлісті
Ақпарат және коммуникациялар министрі Дәурен Абаев жиын­ды қорытындылай келіп, айтылған пікір-ұсыныстарды тұжырымдайтын жұмыс комиссиясы құрылуы керектігін, БАҚ-та тәжірибеден өткен келешек мамандардың жұмыспен қамтылу жағдайы назарға алынатынын айтты.
***
Ақпарат және коммуникациялар министрі Дәурен Абаев «Қазпошта» АҚ ақпараттық баспасөз туры аясында Ақмола облысының Шортанды ауылындағы аудандық пошталық байланыс торабында болды.
Министр ауыл тұрғындарына қазіргі заманғы коммуникациялық қызметтерді ұсыну жаңа министрлік жұмысындағы маңызды бағыттардың бірі екенін атап айтты.
Шараға келгендердің назарына «Salem, Mobile» деп аталатын тауарлар мен қызметтерге төлем жасау жөніндегі жаңа қызмет таныс­тырылды
Елімізде қолданысқа алғаш еніп отырған бұл теxнологияның артықшылығы – жол қатынасы мен банк қызметі және интернет жүйесі қолайсыз шалғай аудандар мен елді мекендердегі xалықтың дүкен, супермаркеттерде сауда жасауы мен төлем жұмыстарының ауыртпалығы бұрынғыға қарағанда осы технология арқылы жеңілдетіледі.
Ақбота ИСЛӘМБЕК
