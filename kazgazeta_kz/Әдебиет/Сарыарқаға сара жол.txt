Бүгінгі оқырман қазақ баспасөзін ұлттық партияның рөлін атқарып отыр деп есептейді
Өйткені мемлекеттің қазіргі бет-бейнесі ғана емес, баба аманаты мен ұлттың мұң-мұқтажы әркез қазақ басылымдарының назарынан тыс қалып көрген жоқ
Ал сол ұлттық БАҚ-ты бағалау қай деңгейде? Қасиетті тіліміз бен діліміздің жоқшыларын қадірлей алдық па? Бұлай дейтініміз, ұлттық баспасөзін ұлықтаған ел ғана өзгелермен терезесін тең ұстамақ
Бұл – бұлжымас қағида
Жақында ғана Қарағанды облысы осы қағиданы берік ұстанған ұлағатты өлке екенін паш етті.
Қыркүйектің 22-24-і күндері Қарағандыда республикалық қазақ басылымдары бас редакторларының басқосуы өтті
Облыс әкімі Серік Ахметовтің тікелей ықпалымен қолға алынған бұл игілікті шараға «Егемен Қазақстан», «Ана тілі», «Айқын», «Түркістан», «Президент және Халық», «Қазақстан-Zaman», «Дала мен қала», «Заң», т.б
еліміздегі ең беделді газет-жур­налдардың 17 басшысы қатысты
Қарағанды облысының әкімі болып тағайындалғанына бір жыл тола қоймаса да, Серік Нығметұлы өзінің нағыз ұлт жанашыры екенін танытып, «Бас редакторлар күнінің» бастау­шысы болуы, әрине, қуантарлық жағдай
Қарағандыдағы басқосу ары қарай Теміртау, Қарқаралы өңір­лерінде жалғасты
Мұндай алқалы жиында ел дамуы мен ұлт болашағы­на қатысты маңызды мәселелердің ортаға салынары сөзсіз.

Басқасын айтпағанда, «ха­лықтың көзі, құлағы һәм тіліне» айналған айтулы басы­лымдардың тізгін ұстарлары Қарағанды облысының тыныс-тіршілігімен етене танысып, ондағы руханият мәселелері жөнінде емен-жарқын пікір алмасты
Облыс әкімі Серік Ахметов қонақтарды Қарағанды өңірінің әлеуметтік, эко­номикалық даму бағытында ат­қарылып жатқан ауқымды жұмыс­тарымен таныстырды.
– Елбасы тапсырмасымен жүзеге асырылып, ұлттық идея деңгейіне көтеріліп отырған индустриялық-инновациялық бағдарлама аясында Қарағанды облысында көптеген жұмыс тындырылуда
Осы ілкімді істерді ары қарай дамыту, елдікті нығайту жолында азаматтық позиция ұстанған, мемлекетшіл қазақ басылымдарының қолдауы өте-мөте қажет
Ұлттық басылымдар биліктің тұрақтылықты, бірлікті ту еткен идеясына үлкен қолдау көрсетіп отыр
Алдағы уақытта осыны дамыта түсу қажет
Мақсат – осы, – деді облыс әкімі ағынан жарылып.
Сонымен облыс әкімінің қатысуымен өткен алқалы отырыста қонақтар тек Қарағанды облысының қазіргі жағдайымен танысып қана қойған жоқ, қазақ баспасөзінің бүгінгі жайы туралы ойларымен бөлісті
    Бас редакторлар – «Егемен Қазақстан» газетінен Жанболат Аупбаев, «Ана тілінен» Самат Ибраим, «Айқыннан» Нұртөре Жүсіп, «Президент және Халықтан» Марат Тоқашбай, «Түркістаннан» Шәм­шидин Паттеев, «Үркер» журналынан Қуандық Түменбай, «Дала мен қаладан» Сапарбай Парманқұл, «Астана» журналынан Мақсат Тәж-Мұрат, «Қазақстан-Zaman»-нан Ертай Айғалиұлы, «Заңнан» Бекжан Әшірбаев, «Нұр Астанадан» Ғабит Мүсіреп,  жаңадан жарық көрген «Халық сөзінен» Қуат Әуесбай, республикалық Журналистер ода­ғының төрағасы Сейітқазы Матаев, «Қазақ газеттері» ЖШС-ның Бас директоры Жұмабек Кенжалин, «Нұр Медиа» холдингі бас директоры­ның орынбасары Альберт Сафулин, «Жас Өркен» ЖШС-ның директоры Жүсіпбек Қорғасбек, «Медиагрупп» ЖШС директоры Қойшыбай Есентаевтар ұлттық БАҚ-тың ұпайын түгендеудегі өзекті мәселелерді ортаға салды.
«Егемен Қазақстан» газетінің бас редакторы Жанболат Аупбаев та: «Шындығын айтқанда, баспа­сөз саласындағы 38 жылдан бергі қызметімде әріптестерімнің төрт көзі түгел ел іші ортасында осылай қауышуын бірінші рет көріп отыруым
Мұны өзге өңірлерге де үлгі боларлық үрдіс бастауы дер едім
Әсіресе, газет-журналдарға жазылудың қазіргі науқаны қызған кезінде оқырмандармен тікелей жүздесудің мәні де, жөні де бөлек екендігі даусыз
Қарағандының өн­дірістің ғана емес, ғылым мен бі­лімнің, өнер мен мәдениеттің қа­рашаңырағы ретіндегі сан қырлы тынысын сезіну әсері ыстық болса, мына жүздесу соны танытуға парыз үстейді», – деп игілікті шараға ризалығын білдірді.
«Қазақ газеттері» ЖШС-ның Бас директоры – Редакторлар кеңесінің төрағасы Жұмабек Кенжалин әріптестерін өзі басқарып отырған қабырғалы ұжымның бүгінгі хал-ахуалымен таныстырды
Ол «Қазақ газеттері»  басын қосып отырған «Ана тілі», «Ақиқат», «Уйғур авази», «Экономика», «Үркер», «Мысль» сынды алты басылымның таралымын арттыру әлі де маңызды күйінде қалып отырғандығын жеткізді
 Сондай-ақ ұлт руханияты үшін үлкен шара ретінде осындай басқосудың ұйымдастырушысы болып отырған облыс әкімі Серік Нығметұлына шынайы алғысын айтты.
Облыс әкімі басылым басшыла­рының сөзіне орай газеттерді тасымалдау проблемасын шешу үшін жеңіл әрі шағын ұшақтарды іске қосу қолға алынатындығын тілге тиек етіп, қазақ басылымдары үшін биыл­ғы жазылымның да жақсы деңгейде болатындығына сенім білдірді.
Жалпы, өз халқының мұң-мұқ­тажына шынайы бойлай алатын басшысы бар жұрттың басқалардан бағы артық болары сөзсіз
Осы тұрғы­дан Қарағандыдағы ел басқар­ған азаматтарға айтар алғыс мол
Облыс әкімінің орынбасары Арман Қырықбаев та – сондай үдеден шыға алатын білікті басшы
Жақында өткен Қазақстан Жазушылар одағының 75 жылдық мерейтойында сөйлеген сүбелі сөздерінен-ақ бұл азаматтың нағыз ұлт жанашыры екенін байқағанбыз
Айтса айтқандай, осы басқосудың әрін келтіріп, мәнін асырып жүрген басшылардың бірі осы Арман Қырықбаев болды.
Айта кетерлігі, өзінің ұсынысын айтып, осындай өрелі жиынның өтуіне қозғау салған әріптесіміз Айтбай Сәулебектегі қазақ баспасөзінің жоғына күйініп, барына сүйініп жүретін нағыз жанашыр екенін танытты
Әріптесіміздің бұл еңбегін бағалаған облыс басшылығы оның өткен жылы Елбасының сыйлы­ғын иеленгендігін, «Махаббатым – өз жүрегім» атты кітабының Астанадан басылып шыққандығын, ол аз десеңіз, журналистің елу жылдығы елеусіз қалғандығын ескере келе, оның шығармашылық кешін бас редакторлардың күндері бағдарламасына енгізуді құптай­ды
Тумысынан қарапайымдылық­ты ұнататын әріптесіміз «Мен облыс орталығында кеш өткізетін­дей деңгейге жеткен жоқпын
Дақпыртты, у-шуды қаламай­мын
Сондықтан мүмкіндік болса, Қарқаралы қаласында қонақтарға оқырмандарды қосып, қыздың жиған жүгіндей етіп қана кеш ұйымдастырсаңыздар болғаны» деген пікірін айтыпты
(А.Сәулебектегі­нің шығармашылығы туралы материал жеке беріледі)
Облыс әкімінің қабылдауы, академик Евней Бөкетов атындағы Қарағанды мемлекет­тік университетіндегі болашақ журналистермен кездесу, Теміртау қаласындағы Елбасымыз еңбек еткен комбинатта болу, Қарқаралының тарихи-мәдени орын­дарымен таны­су сынды барлық жар­қын жүздесулер­дің басы-қасында әріптесіміз Айтбай Сәулебек жүрді.
Бас редакторлардың келесі кез­десуі Е.А.Бөкетов атындағы Қа­рағанды мемлекеттік универ­си­тетінде жалғасты
Бас редакторлар оқытушылар мен студенттерден тұ­ратын ойлы оқырмандардың сұ­рақтарына жауап беріп, болашақ журналистердің көкейінде жүрген өзекті мәселелерді талқыға салды
 Осындай келелі кездесудің бір сәтінде «Егемен Қазақстан» газетінің бас редакторы Жанболат Аупбаев осы университеттің ашылуына қазақтың әйгілі жазушысы Сәбит Мұқановтың бата бергенін еске алды
Сондай-ақ бас редакторлардың бәрі болмаса да біразы алдағы уақытта университетке арнайы дәріс оқуға шақырылып тұрса деген ұсынысын айтты
Ал Қазақстан Журналистер одағының төрағасы Сейітқазы Матаевтың журналистер дайындайтын оқу орындарының көбейіп, оқу сапасының төмендеп бара жатқаны жөнінде айтқан пікірі де көпшілікті бей-жай қалдырмады.
Қазақ салтында ауылға келіп, ақсақалына амандаспай кету үлкен қателік деп есептеледі
Ата салтын сақтаған алқалы топ ары қарай Теміртауға ат басын бұрып, Қазақстанның Еңбек Ері Арғын Жүнісовпен кездесті
Сондай-ақ Мемлекет басшысы Нұрсұлтан Назарбаев еңбек еткен комбинатта болып,  Елбасының сол кездегі қа­тарластары, бүгінгі ардагерлермен арқа-жарқа әңгіме-дүкен құрды.
Облыс оқырмандарымен әң­гіме ары қарай Сарыарқаның кіндік қаласы Қарқаралыға ұласты
«Атыңнан айналайын Қарқаралы, Сенен бұлт, менен қайғы тарқамады» деп кеткен Мәди бабамыздың мекені бұл күнде алты Алаш ардақ тұтатын киелі өңірге айналған
Құтты қоныстың бүгінгі басшысы, Қарқаралы ауданының әкімі Сержан Аймақов қонақтарды өз елінің бүгінгі тыныс-тіршілігімен таныстырып қана қоймай, қасиетті мекеннің өткен тарихынан да тағылымды сыр шертті.
– Қарқаралы – әзиз бабамыз Қаз дауысты Қазыбектің елі, Қарқаралы – ұлтымыздың ұлы тұлғалары Құнанбай мен Абайдың ізі қалған жер… Домбырашы, шертпе күйдің шебері Тәттімбет Қазанғапұлы да осы топырақта туған
Қарқаралы өңірі – Алаш көсемі Әлихан Бөкейханұлының, қазақтың тұң­ғыш математик-докторы, қазақ мемлекетінің шекарасын алғаш рет Лениннің алдында қорғап, дәлелдеген ұлы қайраткер Әлімхан Ермековтің елі….– деп ағынан ақтарылды әкім.
Иә, Қарқаралыны білмейтін қазақ кемде-кем
Бұл өңір – қазақ руханиятының қанат жайған киелі мекені
Ұлттық басылымдардың ең қалың оқырмандары да осы Қарқаралыда
Мұнда келген әрбір қазақ баласы тарихи орындарға тағзым етіп, бабалар рухына Құран бағыштайтыны сөзсіз
Қарқаралыға ат басын бұрған қазақ басылымдарының басшылары да осы үрдістен жаңылған жоқ
Олар ең алдымен Құнанбай мешітінде Құран оқытып, содан ары Өлкетану мұражайына бас сұқты
Ә.Бөкейханов, М.Дулатов, А.Байтұрсынов, Ж.Ақбаев, К.Тоғысов сынды қайраткерлердің бастамасымен әйгілі Қарқаралы петициясы қабылданған алаңда болып, Мәди ескерткішіне тағзым етті
Тағы бір айта кетерлігі, оқырмандармен жүздесуде «Астана» журналы­ның бас редакторы Мақсат Тәж-Мұрат дәл осындай «Қарқаралыдағы жүз­десу» дәстүрге айналып, жыл са­йын өткізіліп тұрса деген ізгі тілегін жеткізді.
Жалпы, оқырмандар мен басылым өкілдері арасында кездесу жер-жерде өткізіліп тұрады
Дегенмен барлық бас редакторлардың басын қосып, оқырмандармен жүздестіру бұрын-соңды болмаған
Мұндай игілікті қадамды тұңғыш рет Қарағанды облысы бастады
Бұл да болса – облыс әкімі Серік Ахметұлының білікті басшылығының арқасы
Ендігі жерде Қарағанды өңірі қазақ басылымдарының назарынан тыс қалмасы сөзсіз
Ал қа­зақ басылымдарының Қарағандыда қайта түлеп, құлашын кең жазатынына сенім мол
Оған осы кездесуде көзіміз жетті
Оқырман мен басылым арасында алтын көпір орнат­қан Сарыарқадағы басқосу басқа облыстарға үлгі болып, жалғасын тауып жатса, әрине, құба-құп.
Төлеубай Ермекбаев,
Біләл Қуаныш
Қарағанды облысы

Басқасын айтпағанда, «ха­лықтың көзі, құлағы һәм тіліне» айналған айтулы басы­лымдардың тізгін ұстарлары Қарағанды облысының тыныс-тіршілігімен етене танысып, ондағы руханият мәселелері жөнінде емен-жарқын пікір алмасты
Облыс әкімі Серік Ахметов қонақтарды Қарағанды өңірінің әлеуметтік, эко­номикалық даму бағытында ат­қарылып жатқан ауқымды жұмыс­тарымен таныстырды.
– Елбасы тапсырмасымен жүзеге асырылып, ұлттық идея деңгейіне көтеріліп отырған индустриялық-инновациялық бағдарлама аясында Қарағанды облысында көптеген жұмыс тындырылуда
Осы ілкімді істерді ары қарай дамыту, елдікті нығайту жолында азаматтық позиция ұстанған, мемлекетшіл қазақ басылымдарының қолдауы өте-мөте қажет
Ұлттық басылымдар биліктің тұрақтылықты, бірлікті ту еткен идеясына үлкен қолдау көрсетіп отыр
Алдағы уақытта осыны дамыта түсу қажет
Мақсат – осы, – деді облыс әкімі ағынан жарылып.
Сонымен облыс әкімінің қатысуымен өткен алқалы отырыста қонақтар тек Қарағанды облысының қазіргі жағдайымен танысып қана қойған жоқ, қазақ баспасөзінің бүгінгі жайы туралы ойларымен бөлісті
    Бас редакторлар – «Егемен Қазақстан» газетінен Жанболат Аупбаев, «Ана тілінен» Самат Ибраим, «Айқыннан» Нұртөре Жүсіп, «Президент және Халықтан» Марат Тоқашбай, «Түркістаннан» Шәм­шидин Паттеев, «Үркер» журналынан Қуандық Түменбай, «Дала мен қаладан» Сапарбай Парманқұл, «Астана» журналынан Мақсат Тәж-Мұрат, «Қазақстан-Zaman»-нан Ертай Айғалиұлы, «Заңнан» Бекжан Әшірбаев, «Нұр Астанадан» Ғабит Мүсіреп,  жаңадан жарық көрген «Халық сөзінен» Қуат Әуесбай, республикалық Журналистер ода­ғының төрағасы Сейітқазы Матаев, «Қазақ газеттері» ЖШС-ның Бас директоры Жұмабек Кенжалин, «Нұр Медиа» холдингі бас директоры­ның орынбасары Альберт Сафулин, «Жас Өркен» ЖШС-ның директоры Жүсіпбек Қорғасбек, «Медиагрупп» ЖШС директоры Қойшыбай Есентаевтар ұлттық БАҚ-тың ұпайын түгендеудегі өзекті мәселелерді ортаға салды.
«Егемен Қазақстан» газетінің бас редакторы Жанболат Аупбаев та: «Шындығын айтқанда, баспа­сөз саласындағы 38 жылдан бергі қызметімде әріптестерімнің төрт көзі түгел ел іші ортасында осылай қауышуын бірінші рет көріп отыруым
Мұны өзге өңірлерге де үлгі боларлық үрдіс бастауы дер едім
Әсіресе, газет-журналдарға жазылудың қазіргі науқаны қызған кезінде оқырмандармен тікелей жүздесудің мәні де, жөні де бөлек екендігі даусыз
Қарағандының өн­дірістің ғана емес, ғылым мен бі­лімнің, өнер мен мәдениеттің қа­рашаңырағы ретіндегі сан қырлы тынысын сезіну әсері ыстық болса, мына жүздесу соны танытуға парыз үстейді», – деп игілікті шараға ризалығын білдірді.
«Қазақ газеттері» ЖШС-ның Бас директоры – Редакторлар кеңесінің төрағасы Жұмабек Кенжалин әріптестерін өзі басқарып отырған қабырғалы ұжымның бүгінгі хал-ахуалымен таныстырды
Ол «Қазақ газеттері»  басын қосып отырған «Ана тілі», «Ақиқат», «Уйғур авази», «Экономика», «Үркер», «Мысль» сынды алты басылымның таралымын арттыру әлі де маңызды күйінде қалып отырғандығын жеткізді
 Сондай-ақ ұлт руханияты үшін үлкен шара ретінде осындай басқосудың ұйымдастырушысы болып отырған облыс әкімі Серік Нығметұлына шынайы алғысын айтты.
Облыс әкімі басылым басшыла­рының сөзіне орай газеттерді тасымалдау проблемасын шешу үшін жеңіл әрі шағын ұшақтарды іске қосу қолға алынатындығын тілге тиек етіп, қазақ басылымдары үшін биыл­ғы жазылымның да жақсы деңгейде болатындығына сенім білдірді.
Жалпы, өз халқының мұң-мұқ­тажына шынайы бойлай алатын басшысы бар жұрттың басқалардан бағы артық болары сөзсіз
Осы тұрғы­дан Қарағандыдағы ел басқар­ған азаматтарға айтар алғыс мол
Облыс әкімінің орынбасары Арман Қырықбаев та – сондай үдеден шыға алатын білікті басшы
Жақында өткен Қазақстан Жазушылар одағының 75 жылдық мерейтойында сөйлеген сүбелі сөздерінен-ақ бұл азаматтың нағыз ұлт жанашыры екенін байқағанбыз
Айтса айтқандай, осы басқосудың әрін келтіріп, мәнін асырып жүрген басшылардың бірі осы Арман Қырықбаев болды.
Айта кетерлігі, өзінің ұсынысын айтып, осындай өрелі жиынның өтуіне қозғау салған әріптесіміз Айтбай Сәулебектегі қазақ баспасөзінің жоғына күйініп, барына сүйініп жүретін нағыз жанашыр екенін танытты
Әріптесіміздің бұл еңбегін бағалаған облыс басшылығы оның өткен жылы Елбасының сыйлы­ғын иеленгендігін, «Махаббатым – өз жүрегім» атты кітабының Астанадан басылып шыққандығын, ол аз десеңіз, журналистің елу жылдығы елеусіз қалғандығын ескере келе, оның шығармашылық кешін бас редакторлардың күндері бағдарламасына енгізуді құптай­ды
Тумысынан қарапайымдылық­ты ұнататын әріптесіміз «Мен облыс орталығында кеш өткізетін­дей деңгейге жеткен жоқпын
Дақпыртты, у-шуды қаламай­мын
Сондықтан мүмкіндік болса, Қарқаралы қаласында қонақтарға оқырмандарды қосып, қыздың жиған жүгіндей етіп қана кеш ұйымдастырсаңыздар болғаны» деген пікірін айтыпты
(А.Сәулебектегі­нің шығармашылығы туралы материал жеке беріледі)
Облыс әкімінің қабылдауы, академик Евней Бөкетов атындағы Қарағанды мемлекет­тік университетіндегі болашақ журналистермен кездесу, Теміртау қаласындағы Елбасымыз еңбек еткен комбинатта болу, Қарқаралының тарихи-мәдени орын­дарымен таны­су сынды барлық жар­қын жүздесулер­дің басы-қасында әріптесіміз Айтбай Сәулебек жүрді.
Бас редакторлардың келесі кез­десуі Е.А.Бөкетов атындағы Қа­рағанды мемлекеттік универ­си­тетінде жалғасты
Бас редакторлар оқытушылар мен студенттерден тұ­ратын ойлы оқырмандардың сұ­рақтарына жауап беріп, болашақ журналистердің көкейінде жүрген өзекті мәселелерді талқыға салды
 Осындай келелі кездесудің бір сәтінде «Егемен Қазақстан» газетінің бас редакторы Жанболат Аупбаев осы университеттің ашылуына қазақтың әйгілі жазушысы Сәбит Мұқановтың бата бергенін еске алды
Сондай-ақ бас редакторлардың бәрі болмаса да біразы алдағы уақытта университетке арнайы дәріс оқуға шақырылып тұрса деген ұсынысын айтты
Ал Қазақстан Журналистер одағының төрағасы Сейітқазы Матаевтың журналистер дайындайтын оқу орындарының көбейіп, оқу сапасының төмендеп бара жатқаны жөнінде айтқан пікірі де көпшілікті бей-жай қалдырмады.
Қазақ салтында ауылға келіп, ақсақалына амандаспай кету үлкен қателік деп есептеледі
Ата салтын сақтаған алқалы топ ары қарай Теміртауға ат басын бұрып, Қазақстанның Еңбек Ері Арғын Жүнісовпен кездесті
Сондай-ақ Мемлекет басшысы Нұрсұлтан Назарбаев еңбек еткен комбинатта болып,  Елбасының сол кездегі қа­тарластары, бүгінгі ардагерлермен арқа-жарқа әңгіме-дүкен құрды.
Облыс оқырмандарымен әң­гіме ары қарай Сарыарқаның кіндік қаласы Қарқаралыға ұласты
«Атыңнан айналайын Қарқаралы, Сенен бұлт, менен қайғы тарқамады» деп кеткен Мәди бабамыздың мекені бұл күнде алты Алаш ардақ тұтатын киелі өңірге айналған
Құтты қоныстың бүгінгі басшысы, Қарқаралы ауданының әкімі Сержан Аймақов қонақтарды өз елінің бүгінгі тыныс-тіршілігімен таныстырып қана қоймай, қасиетті мекеннің өткен тарихынан да тағылымды сыр шертті.
– Қарқаралы – әзиз бабамыз Қаз дауысты Қазыбектің елі, Қарқаралы – ұлтымыздың ұлы тұлғалары Құнанбай мен Абайдың ізі қалған жер… Домбырашы, шертпе күйдің шебері Тәттімбет Қазанғапұлы да осы топырақта туған
Қарқаралы өңірі – Алаш көсемі Әлихан Бөкейханұлының, қазақтың тұң­ғыш математик-докторы, қазақ мемлекетінің шекарасын алғаш рет Лениннің алдында қорғап, дәлелдеген ұлы қайраткер Әлімхан Ермековтің елі….– деп ағынан ақтарылды әкім.
Иә, Қарқаралыны білмейтін қазақ кемде-кем
Бұл өңір – қазақ руханиятының қанат жайған киелі мекені
Ұлттық басылымдардың ең қалың оқырмандары да осы Қарқаралыда
Мұнда келген әрбір қазақ баласы тарихи орындарға тағзым етіп, бабалар рухына Құран бағыштайтыны сөзсіз
Қарқаралыға ат басын бұрған қазақ басылымдарының басшылары да осы үрдістен жаңылған жоқ
Олар ең алдымен Құнанбай мешітінде Құран оқытып, содан ары Өлкетану мұражайына бас сұқты
Ә.Бөкейханов, М.Дулатов, А.Байтұрсынов, Ж.Ақбаев, К.Тоғысов сынды қайраткерлердің бастамасымен әйгілі Қарқаралы петициясы қабылданған алаңда болып, Мәди ескерткішіне тағзым етті
Тағы бір айта кетерлігі, оқырмандармен жүздесуде «Астана» журналы­ның бас редакторы Мақсат Тәж-Мұрат дәл осындай «Қарқаралыдағы жүз­десу» дәстүрге айналып, жыл са­йын өткізіліп тұрса деген ізгі тілегін жеткізді.
Жалпы, оқырмандар мен басылым өкілдері арасында кездесу жер-жерде өткізіліп тұрады
Дегенмен барлық бас редакторлардың басын қосып, оқырмандармен жүздестіру бұрын-соңды болмаған
Мұндай игілікті қадамды тұңғыш рет Қарағанды облысы бастады
Бұл да болса – облыс әкімі Серік Ахметұлының білікті басшылығының арқасы
Ендігі жерде Қарағанды өңірі қазақ басылымдарының назарынан тыс қалмасы сөзсіз
Ал қа­зақ басылымдарының Қарағандыда қайта түлеп, құлашын кең жазатынына сенім мол
Оған осы кездесуде көзіміз жетті
Оқырман мен басылым арасында алтын көпір орнат­қан Сарыарқадағы басқосу басқа облыстарға үлгі болып, жалғасын тауып жатса, әрине, құба-құп.
Төлеубай Ермекбаев,
Біләл Қуаныш
Қарағанды облысы
