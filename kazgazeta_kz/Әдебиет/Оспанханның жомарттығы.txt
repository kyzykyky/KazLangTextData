Жаздың жадыраған жайма-шуақ күндерінің бірі еді
Алматыдағы Жазушылар одағының ғима­ратынан Оспанхан ағамен бірге шықтым.
– Мен биыл елуге толамын, – деді ол
– Мына көп қабатты мекемеге барып шы­ғайықшы
Өткенде одақтан облыс­тық партия комитеті хатшысына хат жолданып еді
Соның нәтижесін білейік!
Сатирик ақынның жанында томпаң­­дап жүріп келемін
Аға әртүрлі әзілдерді айтып, арасында мәз болып күліп қояды

Он екі қабатты әйнекпен көмкерілген ғимаратқа келдік
Оспанхан аға ауызда отырған күзетші жігітке келу себебін ұқтырды
Күзетші жігіт бізге астыңғы қа­бат­тағы есіктердің бірін нұсқады
Онда бізді қарсы алған жас келіншек күлімсіреді де:
– Аға, одақтан түскен хат Жамбыл аудандық партия комитетіне жі­берілді
Сізді өздері шақырып, елу жыл­дығыңызды атап өтеді, – деді.
Жақсы хабарды естігеннен соң, біз ғимараттан көңіл-күйіміз көтеріңкі шық­тық
Тысқа шыққаннан кейін Ос­панхан аға маған:
– Менің елу жылдығымда өзің бола­сың, сені шақыртамын, келмей қалма?! – деді.
– Әрине, аға, хабар берсеңіз қуана келемін,– дедім.
Оспанхан ағаның елу жылдығы Ал­маты облысы, Жамбыл ауданында дүр­кіреп өтті
Аудан басшылары тума талант иесін құшақ жая қарсы алып, сый-құрметке бөледі
Үш күн бойы Оспанхан Әубәкіровті аудан басшысының жүргізушісі бастығының машинасымен серуендетті
Той аяқталғаннан кейін аудан басшылары Оспанхан ағаға «Москвич-412» автокөлігін сыйға тартады.
Манағы жүргізуші жігіт су жаңа автокөлікті өзі айдап, Оспанхан ағаны Алматыдағы Жамбыл мен Байзақов көшелерінің қиылысындағы Жазушылар үйінің алдына әкеледі
Ағамыз машинасынан түсіп, басын әрлі-берлі шайқап:
– Бала, ағаңның тілін ал! Мен бұл итті дырылдатып мініп жүре алмаймын
Әиде бар, көзін жоғалт, бұл пәле бүгіннен бастап сенікі, кәне, отыр, – деп Осекең жүргізуші жігітті машинаға қайта отырғызып есігін жауып: – Әиде, зымрат итіңізді, – деп күліп қала берген екен
Сөйтіп, Оспанхан Әубәкіров сыйға алған авто­көлігін жүргізушіге мінгізіп жіберген.
Бұл туралы Ғаббас Қабышұлының «Сағыныш сазы» кітабында жазылыпты
Ғаббас Қабышұлы ағамыз Оспанханның «Атымтай жомарттығын» осылайша еске салып отыр.
Сатира сарбазының жыр жинақтары әлі күнге дейін оқырман назарында екендігінде ешқандай шүбә жоқ
Са­ти­­риктің «Адам жетектеген адам» сықағындағы:
…«Жетектегі жетегің,
Жетесіз болса нетесің?
Жетектеп алып қайтадан
Ауылыңызға кетесің» деген шумақ­тары ел аузынан түспей келеді
Тілі тотияиындай сарбаздың кісіге ой салар образды өлеңдері еріксіз сүйсіндіреді
Оқыған сайын езуің жиылмай күле бересің
Бұл Оспанхан ағаның өзіне ғана тән шеберлігі мен тапқырлығы
«Осы өлең жолдары маған арналған жоқ па?» деп ойға қаласың…
Міне, осындай сатира саңлағы­ның биылғы 80 жылдық мерейто­йын елі мен жұрты атап өтіп, оның шығармашылығын өскелең ұрпаққа насихаттауы көңіл қуантады.
Қарабай Әбуұлы, 
Қазақстан Журналистер 
одағының мүшесі 
Алматы облысы
Жамбыл ауданы
Қарғалы ауылы
