Әр қилы заманда халықтың басына түскен қиын-қыстау кезеңде халықтың сөзін сөйлейтін көшбасшы, шындықты тайсалмай айтатын қамқоршы болуы керек
Ондай адам болмаса, халық жан-жаққа бытырап, оның өмір сүрер күні аз болмақ
Қалың ел арасынан суырылып шығып, ел билеушілерінен қорықпай шындықты айту рухы да, өзі де мықты адамдардың ғана қолынан келеді
Міне, осындай адамдардың бірі болған ұлы ақын – Дулат Бабатайұлы
«Атаңның баласы болма, адамның баласы бол» дегендей, ол – тек өз заманының ұлы ақыны ғана емес, сонымен қатар өз елінің тарихын жетік білетін, сөз құдіретін ерекше қадірлеген, бүкіл ғұмырын еліне аянбай қызмет етуге арнаған халық баласы.
Дулат шығармашылығының басты тақырыбы – өз заманының ащы  шындығы мен халқының ауыр жағдайы
Оның жырларынан сол заманғы өмірдің шынында қандай болғандығын біле аламыз
Ел билеушілерінің әділетсіз істері, патша өкіметінің қанаушылығы – бәрі де Дулат өлеңдерінде тура, ашық айтылған
Мысалы, оның Барақ төреге жазған арнауында:
О, Барақ жас, Барақ жас,
Жегенге тоқ, ішсең мас.
Жақсы болса ұлығы,
Өз елін жаудай таламас,-
делінген
Екі жақтан езгіге түскен қазақ халқының қиын жағдайын Дулат ақын:
Лашын өрлеп ұша алмай,
Үлкеннің тілін кіші алмай
Елдегі жақсы бұзылды, —
деп елде асыл азаматтар қалмағанын налып айтады
Алайда, ақын халықтың болашағынан күдер үзбейді, қазақ халқының өткен тарихына да көз жібереді.
Ол бұрынғы мен болашақты салыстыра отырып, қазіргі заманның, яғни өзі өмір сүрген заманның жағдайын ашып көрсетеді.
Халқына осыншама аяушылықпен, сүйіспеншілікпен қараған Дулатты да, халқы өмірінің соңына дейін құрметтеп, өмірден өткеннен кейін де даңққа бөлеген.
Айжан БЕРЕКЕТҚЫЗЫ,
11-сынып оқушысы
