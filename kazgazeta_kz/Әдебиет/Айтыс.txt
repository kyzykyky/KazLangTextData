тұңғыш инновациялық IT-жобасы жасалды
Астанада Мемлекеттік тілді дамыту қорының ұйымдастыруымен «Қазмедиа орталығындағы» Орталық Коммуникациялар Қызметінде «Айтыс» (iTys) атты тұңғыш қазақстандық мессенджердің тұсаукесері өтті.
iTys – бұл әлемге әйгілі Whatsapp-тың қазақстандық баламасы
Тұңғыш рет қазақстандық мамандар жасап шығарған, жедел хабар алмасуға арналған мобильдік қосымша
Ол орыс және ағылшын тілдерінде ғана емес, онда ең бастысы, қазақ әліпбиінің барлық әріптерін пайдаланып, мемлекеттік тілде хабар алмасу мүмкіндігі жасалған.
Біріншіден, бұл ерекшелік оны бүгінгі таңда қолданыста жүрген белгілі мессенджерлерден даралап, әрбір қа­зақ­стан­дыққа арналған, толықтай ұлттық IT-өнім атандырып отыр
Жаңа отандық өнім мемлекеттік тілді дамыту, үш тұғырлы тіл және қазақ тілін қарқынды да­мып келе жатқан ақпараттық ортаға бейімдеу т­уралы Елбасы Нұрсұлтан Назарбаев жүктеген міндеттерге толығымен сай келеді.
Екіншіден, iTys қосымшасының ең басты ерекшелігі – оның ұлттық мәнерде айшықталған, мемлекеттік тілде қолдануға болатын эксклюзивті ин­тер­фейсі мен мәзірі.  Барлық смайликтер қазақтың ұлттық нақышында жасалған.
Үшіншіден, оның тағы бір маңызды қыры – басқа мессенджерлер сияқты қолдану үшін төлем талап етпейді
Әркім оны тегін пайдалана алады
Осының барлығы хабар алмасуға арналған тұңғыш қазақстандық мобильді қосымша – iTys-ты тек тартымды, қызықты етіп қана қоймай, еліміздің кез келген тұрғыны үшін мейлінше қолжетімді етеді.
Төртіншіден, өзі сияқты басқа қосымшалардан «Айтыстың» тағы бір артықшылығы – онда жеке хаттардың құпиялылығын сақтауға мүмкіндік беретін хабарламаларды автоматты түрде өшіру функциясы бар
Мұндай қызмет әлемдегі бірде-бір мессенджерде жоқ.
Жобаны жасаушылардың айтуынша, мессенджердің баптауында белгілі бір мерзім өткеннен кейін қандай да бір абонентпен арада болған хаттарды автоматты түрде өшіру үшін қалаған уақытты таңдауға болады.
Бесіншіден, iTys – оны жетілдіруге әрбір қазақстандық өзінің үлесін қоса алатын, шын мәніндегі тұңғыш халықтық мессенджер.
Тестілеу режімінде тұтынушылар қосымшаны әрлеуге атсалысып қана қой­май, оның қызмет түрлеріне байланысты ұсыныстарын да бере алады.
Жобаға пікір білдіріп, ұсыныстар енгізіп, ұнаған қызмет түріне дауыс беріп, тақырыптар ұсыну үшін мессенджердің  «www.itys.kz» ресми сайтына кірсеңіз болғаны
Ол жерден қосымшаны жүктеп алуға да болады
Қазіргі таңда қосымшаны жүктеу OC Android-ы бар смартфондар үшін қолжетімді.
Алтыншыдан, қосымшаны жасаушылар желтоқсан айында iOC платформасына шығуды көздеп отыр
Тұсаукесер шарасында қатысушылар қосымшаны мобильді телефондарына немесе план­шет­теріне тегін жүктеу мүмкіндігіне ие болды.
Жетіншіден, қосымшаны жасаушылар жақын болашақта «Айтыстың» аясында тегін дыбыстық қоңыраулар, қазақ тілінің автокорректоры, графикалық редактор, сондай-ақ ұлттық үлгіде жасалған жаңа анимациялар мен стикерлер қызметін қосуды көздеп отыр
Бұл міндеттерді жүзеге асыру үшін дарынды да креативті қазақстандық суретшілер мен дизайнерлер және iTys жобасына жаңа, қызықты идеяларды жинақтауға қабілетті техниктер жұмылдырылатын болады.
Мәдина Амантаева
Астана
