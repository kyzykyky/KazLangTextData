Белгілі журналист, Медениет қайраткері, халықаралық Жамбыл атындағы сыйлықтың иегері Саясат Бейісбайдың «Мерей» баспасынан жарық көрген кітабы «Бір жұтым ауа» деп аталады.
«Бір жұтым ауа» Саясат Бейіс­байдың журналистік қаламынан туған шығармалар­дың жинағы
Автор «Егемен Қазақстан», «Дала мен Қала» газеттерінде, «Азаттық» пен Қазақ радиосында, «31» телеарнасында қызмет еткен жылдарында әлемнің ондаған елдерін аралады, тағдыры қызық жүздеген жандармен жүздесті
Ол өзі көрген, куә оқиғалар туралы баян­дайды
Небір тағдырлар туралы ой бөліседі
Автор өз шығармашылығы арқылы тәуелсіз Қазақстанның өзіндік шежіресін жасайды.
«Қолдарыңыздағы «Бір жұтым ауа» деп аталатын кітап республи­каға танымал журналист Саясат Бейіс­­байдың ұзақ жылдарғы тынымсыз еңбегінің, ізденістері мен ұмтылыстарының жемісі
Автор бұл кітабында өмірден өзі көрген, куә болған оқиғаларды суреттейді
Мүлде беймәлім жандардың қызықты тағдырларын алға тартады
Мынау тынымсыз тіршілікке жаңаша қарауға мәжбүр етеді
Өмірде ақшаға, байлыққа сатып ала алмайтын құндылықтар бар екендігін ескертеді
Ақшаға құрмет сатып алсаң да, бедел сатып ала алмайсың
Ақшаға дәрі сатып алсаң да, денсаулық сатып ала алмайсың
Ақшаға үй сатып алсаң да, өмір сатып ала алмайсың
Саясаттың шы­ғармаларын оқи отырып осындай ой түйесің
Адамға ең қажеті адалдық, әділеттілік, иман екендігін көресің».
«Президент және Халық» га­зетінің Бас редакторы, Қазақ­стан Педагогикалық Ғылым Ака­демия­сының академигі, Д.Қонаев университетінің профессоры Марат Тоқашбаев кітаптың алғы сөзінде осылай дейді.
Ал туындының не себепті «Бір жұтым ауа» деп аталғаны жөнінде кітап авторы былай дейді:
«Ана құрсағындағы нәрестеге Тәңірім бір үрлеп жан бітірген сәтінен бастап, баршамызға бір жұтым ауа аса қажет болған
Жер бе­тіндегі тіршілік атаулыға ауамен тыныстау, демалу – табиғи заңдылық
Демек, тірі пенденің бәріне бір жұтым ауасыз өмір жоқ
Жайшылықта мән беріп, көңіл аудармаймыз, егер тынысың тарылып, демалу ауырлай түссе, бір жұтым ауаның қаншалықты қадірлі екенін сонда білесіз
Осы кітаптағы «Бір жұтым ауа» хикаясы шындығында, болған оқиға
Міне, соны негізге ала отырып, топтамалар атауын осылай атағанды жөн көрдім».
Кітаптағы хикаяттардың тілі жеңіл, оқиғалары тартымды
Жинақ қалың оқырман қауымға арналған.
С
БАЗАРБАЙ
