Қазақстанның еңбек сіңірген қайраткері, ҚР Президенті сыйлығының лауреаты, журналист-жазушы Қайсар қажы Әлімнің «Фоллиант» баспасынан «Мекке, Мәдинам менің» атты кітабы жарық көрді.
Автордың жалпы имандылық құндылықтарына негізделген ой-пайымы, мақсат-аңсары, көрген-білгені, сезім-сыры – кітаптың арқауына айналған.
Туындының жазылу сырын автор Алғы сөз ретінде берілген «Жүрек сөзі» немесе «Жолай жоғалған жүгімнің Алланың құдіретімен қолыма тұтастай табысталғаны туралы» деген аңдатпасында айқындап түсіндіріп өтеді
Астана әуежайында жүгінің бір бөлігі ғана қолына тиеді… Екінші бумасы жоқ боп шығады
Сол жүгінде – Құранның сувенирлік кітаптары, Қағба бейнеленген кілемшелер, жайнамаздар, тасбихтар секілді сый-сияпаттары бар болатын
Ықтияттап жүргізген күнделік-қолжазбасы да сол қапшықтың ішінде қалған.
«Сол күнделік-қолжазбам қайтпағанда, бұл кітабым – қажылық пайымым қалай жазылар еді деп, күңіреніп, іле тәубеме келемін! Жазылар-ау, бірақ ізін суытпай дәптеріме түрткен деректердің дәлме-дәлдігі, тулаған сезім ұшқыны, имандылық иірімі, тазарған жүрек сөзі, бәрі-бәрі айна қатесіз сол күйінде тіл ұшына оралар ма еді, оралмас па еді…» деп жазады қаламгер.
«Мекке», «Мәдина» бөлімдерінен тұратын кітап қажылық сапардың әр күні имандылық иірімдеріне толы
Мазмұны суреттермен айшықтала түскен.
М.Амантаева
