
«Қазақмыс корпорациясы» ЖШС басқармасының төрағасы Э.В.Огаймен сұхбат
Еліміздің басқа өңірлері сияқты Қарағанды облысында да оң өзгерістер байқалады
Тәуелсіздіктің 20 жылдығы қарсаңында жүзеге асып жатқан жұмыстар көңіл қуантады
Бұл жарқын көріністер Елбасы Нұрсұлтан Назарбаевтың Қарағанды облысында болған жұмыс сапарында анық байқалды

Облыс орталығы – Қарағанды қаласында соңғы уақыттары келісті нысандар бой көтерді
Солардың қатарында Республика даңғылы бойындағы теннис, бокс орталықтары, мұзайдыны бар
Мемлекет басшысы алдымен осы нысандарды аралап көрді
Жаңадан бой көтерген мешіт құрылысының аяқталуы да Елбасы сапарымен тұспа-тұс келді
Мемлекет басшысы жаңа мешітте қариялармен болған кездесуінде дәстүрлі дінімізге берік болуымыз керектігі жөнінде айтты.
Елбасының Теміртаудағы жүздесулері де жұртшылыққа жылы әсер қалдырды
Осындағы №2 домна пешінде болғанда «Арселор Миталл» компаниясының басшылары жұмыс жағдайымен таныстырды
Теміртаудағы жаңадан ашылған тарихи-мәдени орталықтар жөнінде Елбасы оң пікір білдірді.
Мемлекет басшысы ауыл шаруашылығына арнап жеңіл ұшақтар шығаратын «Сұңқар» ЖШС-ында болғанда елімізде ұшақ жасау осы жерде басталатынын айтты
Елбасы облыстағы кәсіпорындарда атқарылған маңызды жобалар­дың іске қосылу тұсаукесеріне қатысты
Осында сөйлеген сөзін­де үдемелі индустриялық-инновациялық даму бағдарла­масы басында елімізде іске асып жатқан жобалардың отан­дық экономикаға үлкен әсер ететіндігіне тоқталды.
Елбасы Қарағандыдағы Тәуелсіздік монументінің ашылу салтанатына да қатысып, бұл қуанышты жиналған қауыммен бөлісті.
Қарағанды – өндірісті аймақ
Осының өзі өңір тынысына тың серпін берері анық.
– Сұхбатымызды «Қазақмыс» корпорациясының бүгінгі тыныс-тіршілігі, өндіріс орындарындағы жаңалықтар мен жетістіктерден бастасақ…
– «Қазақмыс» тобы – ұлттық экономикадағы шешуші саланың бірі –тау-кен саласында қызмет етіп келе жатқан ірі компания
Компания қызметінің негізгі бағыттары – мыс өндіру және өткізу, сондай-ақ мырышты, күмісті және алтынды, жалпы алғанда, қосалқы өнімдерді өндіру болып табылады
Біз елдегі ІЖӨ-нің 2 пайызын қалыптастырамыз әрі әлемдегі ең ірі мыс өндірушілер қатарына кіреміз.
Біздің иелігімізде жерасты және ашық түрде өндіретін – 17 кеніш, 10 кен байыту фабрикасы және мыс балқытушы екі кешен мен көліктік инфрақұрылым бар
Бұған қоса, «Қазақмыс» – Қазақстандағы ең ірі электр энергиясын жеткізуші
Компанияға Қазақстандағы ең ірі электр станциясы – Екібастұз ГРЭС-1-дің 50 пайыздық үлесі, сондай-ақ меншікті қажеттіліктерге арналған бірнеше электр станциялары мен кө­мір кеніштері тиесілі
Қазақстандағы өндіріліп отырған энергияның 20 па­йызынан астамы – басқарма иелігінде.
Тағы бір айта кететіні, «Қазақмыс» тобы ашық жариялы компания болып табылады, біздің акцияларымыз Қазақстанның және Лондонның қор биржаларында саудаланады, осылайша, үстіміздегі жылдың маусым айының соңында «Қазақмыстың» акциялары Гонконгтағы қор биржасында сәтті түрде саудалануға шығарылды.
«Қазақмыс» еліміздегі ең ірі жұмыс беруші компания болып табылады
Бұл жерде 60 мыңнан астам адам қызмет істейді
Біз өндірістік кәсіпорындарымыз орналасқан қалаларда негізгі жұмыс беруші боп табыламыз.
Келешектегі стратегиялық міндеті­міз – өндірістің осы деңгейін сақтап, одан әрі арттыру
Пайдалану мерзімі ұзақ мерзімге баратын кен орындары – «Бозшакөл» мен «Ақтоғайға» деген үмітіміз мол
Осы екі жоба бойын­ша өндірістің жылдық көлемін 200 мың тонна мысқа бағалап отырмыз
Бұл өндірісті 50 пайызға арттыруға мүмкіндік береді.
– Жезқазған аймағының келе­шегіне тоқтала кетсеңіз? Қарсақбай төңірегінде темір кенінің өте мол қоры бар екендігі жайлы естіп жүрміз
«Қазақмыс» «Балбырауын» кен орнына қызығушылық таныта ма?
– Бәрінен бұрын, айта кеткім келетіні, Жезқазған аймағы әлі де біздің өндірістік қызметіміз үшін шешуші аймақ болып қала береді
Оның үлесі өндіріп шығаратын кен ауқымының шамамен 70 пайызын құрайды
Бұл аймақта жеті кеніш пен үш кен байыту фабрикасы орналасқан
Ағымды жобалардан бөлек, аймақта жаңа кен орындарын игеру жұмыстары да қолға алынып отыр
«Жомарт» кеніші – Жезқазған аймағындағы келешегі зор жобалардың бірі.
«Жомарт» кенішінде кен өндірудің жылдық көлемі, біздің есептеуіміз бойынша, жылына 8 млн тоннаны құрайтын болады.
Аймақты өркендету ісіне де «Қазақмыс» өз үлесін көрсетуде
Әсіресе, компания өндіріс саласында қазақстандық үлесті арттыру жөніндегі бағдарламаны іске асырудың аясында жергілікті өндірушілерге қолдау көрсетіп аймақтың экономикасын әртараптандыру үшін Жезқазған аймағының кәсіпкерлері мен өнеркәсіпшілері қауымдастығымен тығыз ынтымақтастық байланыс орнатқан
2010 жылы Жезқазғанның кәсіпкерлері «Қазақмысқа» ұсынған қызметтердің, тауарлар мен жұмыстардың ауқымы 10 млрд
теңгеден асты.
– Корпорацияның құрамында Қ.И.Сәтбаев негізін қалаған тау кен-геологиялық барлау жұмыстарын жүргізуді жалғастырып келе жатқан кәсіпорындар бар ма? Егер бар болса, олар туралы не айтар едіңіз?
– Металл өндірумен айналысатын қандай да кәсіпорын үшін, ең маңызды міндеттердің бірі – тау-кен барлау жұмыстарын жүргізудің нәтижесінде минералды шикізат базасын толықтыру болып табылады.
Қазіргі уақытта геологиялық барлау жұмыстарының көлемі едәуір артты
2011 жылы геологиялық барлау жұмыстарына жұмсалған шығын көлемі шамамен 70 млн
АҚШ долларын құраса, келесі жылы бұл мақсатқа 10 млн
АҚШ долларынан артық қаржы жұмсалатын болады
Барлау жұмыстары екі бағытта белсенді жүр­гізілуде: қолданыстағы нысандарды бақылау, жаңа кен орындарын іздеу.
Барлау жұмыстары «Жезқазған», «Орлов», «Нұрқазған», «Саяқ», «Жыланды» кен орындарында жасалып жатыр
«Жезқазған» кен орнының солтүстігінде, «Нұрқазғанның» оңтүстік-шығыс жағында өнімнің айтарлықтай қоры бар
«Анисимов», «Ақтоғай», «Мизек», «Жайсан» және басқа да кен орындарына барлау жұмыстарын жүргізу жоспарға енген
«Сарыарқа» ӘКК ҰК-мен бірлесіп Дәуітбай, Дүйсембай және Талсай учаскелерінде жаңа кен орындарын ашуды «Қазақмыс Эксплорейшн» ЖШС ұйымы өз мойнына алды
Межеленіп отырған шаралар компанияға мыс өндірісін қазіргі деңгейде сақтап қалуға ғана емес, сонымен қатар оны алдағы жылдары да арттыра беруге мүмкіндік береді.
– Ел экономикасының қалыптасуы жайлы сөз қозғай отырып, әлеуметтік салаға, мәдениетке қосылып отырған үлестер туралы не айта аласыз?
– «Қазақмыс» әлеуметтік қызметті өзінің даму стратегиясының құрамдас бөлігі ретінде қарастырады
Біздің әлеу­меттік бағдарламамыз кең әрі ау­қымды сипатқа ие
Былтырғы жыл­дың өзінде-ақ әлеуметтік жобаларды қаржыландыруға шамамен 200 млн
АҚШ доллары бөлінген
Біздің мақсатымыз – өзіміз қызмет етіп келе жатқан аймақтардағы адамдардың өмір сүру деңгейін жоғарылату
«Қазақмыс» жыл сайын Қарағанды және Шығыс Қазақстан облыстарының әкімдіктерімен бірігіп, әлеуметтік жобаларды іске асыру жөніндегі өзара ынтымақтастық туралы меморандумдарды қолдап келеді
Осылайша, 2011 жылы компания Қарағанды облысында мәдени-әлеуметтік нысандарды қаржыландырудың бағдарламасын жүзеге асыруға шамамен 5 млрд
теңге бөлуді қарастырып отырмыз
Әлеу­меттік қызмет, бірінші кезекте ин­фра­құрылым мен денсаулық сақтау жү­йесін жақсартуға, білім беру мен мә­дениетті дамытуға арналатын болады.
Үстіміздегі жылы «Қазақмыстың» қар­жылық қолдауының арқасында Қара­ғандыда Қасым Аманжолов, Қазыбек би мен Қаныш Сәтбаев сияқты танымал тарихи тұлғаларға ескерт­кіштер орнатылды
Жезқазған­да тұрғын үйлерді қаржыландырды
Тарихи сәулет өнерінің ескерткіші-Алаша хан кесенесінің маңында орын тепкен Малшыбай ауылында көріктендіру жұмыстары жүргізілді
Малшыбай ауылында жүргізілген жұмыс­тарға жұмсалған шығындардың жалпы көлемі шамамен 23 млн теңге болды.
– Өндірісте кеншілердің, ме­таллург­тердің және кен байы­ту­шылардың еңбек­тері қалай баға­ланады?
– «Қазақмыс» кәсіпорындарында өндірістік үдерістің негізін қалайтын адамдар – кеншілеріміз, металлургтеріміз әрі кен байытушыларымыз болып табылады
Олардың еңбектеріне ақы төлеу Қазақстан Республикасының еңбек заңнамасындағы талаптардың, салааралық келісімдердің, еңбекке ақы төлеу жөніндегі ішкі саясаттың қатаң сақталуы сияқты ұстанымдарға негізделеді
Бекітілген тарифтік мөлшерлемелер, сыйақылар мен көтермелеулер беру бекітілген ереже негізінде орындалады
Тарифтік мөлшерлемелерді белгілегенде еңбек жағдайлары ескеріледі
Зиянды (аса зиян­ды), қауіпті (аса қауіпті) және ауыр еңбек жағдайларына жоғарылатылған тарифтік мөлшерлемелер қойылады
Оған қосымша, жұмыскерлер көтер­мелеудің арнайы түрлеріне ие болады
Еңбекақының мөлшері үнемі қайта қарастырылып отырады
Сонымен қатар елдегі орташа еңбекақы және сала бойынша орташа жалақы деңгейлеріне байланысты мониторинг жасалады.
Қызметкерлеріміздің кәсіптік біліктіліктерін жетілдіру мақсатында да жұмыс атқарып келеміз
Жыл са­йын шамамен 15 мың жұмыскеріміз Сәтбаев қаласындағы технологиялық колледждегі және Балқаш қаласының технологиялық колледжіндегі оқыту және қайта даярлау орталықтарында дайындықтан өтеді
Оқыту «Қазақ­мыста» қолданылып жүрген бизнестік үдерістер мен технологиялар бойынша жүргізіледі.
Сонымен қатар компания өз жұмыскерлерінің денсаулықтарына, олардың тиісті дәрежеде қорғалуына көп көңіл бөледі
Сауықтыру орта­лықтарына жіберіп, сапалы меди­циналық көмек алуға мүмкіндік жасайды
Өндіріс орындарында ауаның сапасын жақсартып тұратын қондырғылар орнатылған.
Қауіпсіздік мәселелеріне де ерекше назар аударып келеміз
Компанияда қауіпсіздікті қамтамасыз ету мен еңбекті қорғау бойынша басшылық пен жұмыскерлердің бірлескен әрекеттерінің механизмін қалыптастыруға бағытталған іс-шаралар жүргізілуде
Компания жарақаттанушылықты болдырмауға, апаттық жағдайларға жол бермеуге, қауіпсіздік шараларын күшейтуге үлкен мән береді.
Оқу-жаттығулар өткізу үшін қауіпсіздік техникасы мен еңбекті қорғау саласындағы жетекші ха­лықаралық DuPont Safety Resources компаниясы жұмыс жасайды
Сол компанияның кеңес берушілері Du­Pont компаниясымен бірлесіп осы жыл­дың тамыз айында металлургиялық кешеннің кәсіпорындары бойынша қауіпсіздік шарасын өткізді.
– ҚР Тәуелсіздігінің 20 жылдығы қарсаңында алдағы мақсаттарыңыз бен міндеттеріңіз жайлы айтып шықсаңыз…
– Компанияның алдағы уақыттағы міндеті –өндірісті модернизациялау, инновациялық технологиялардың санын арттыру, сонымен қатар қызметкерлердің біліктілігін жоғарылату және өндірістегі тәртіпті сақ­тауды жалғастыру деп айтар едім
Мұның барлығы – өндірістің тиімділігін арттыруға, қауіпсіз еңбек жағдайларын қамтамасыз етуге, «Қа­зақмыс» қызметін жүзеге асырып келе жатқан аймақтардың әлеуметтік-эко­номикалық тұрақты дамуына, қызметкерлердің және олардың отбасы мүшелерінің игіліктерінің артуына өз септігін тигізеді деген ойдамын.
– Әңгімеңізге рақмет!
Сұхбаттасқан
Батырбек Мырзабеков
Жезқазған
