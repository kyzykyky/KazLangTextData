Ұлы Даланың даңқты тұлпары Құлагерге арналған мүсін өз тұғырына мінді
Бұл ел өміріндегі айтулы оқиға болып саналады
Себебі, Құлагер ескерткішін бүкіл халық тосып жүрген болатын
Ескерткіш «Астана-Көкшетау» автобанының бойында орналасқан
Мүсіннің ұзындығы – 8 метр, биіктігі – 5 метр, салмағы – 5 жарым тонна, таза мыстан құйылған.
Қазақ тарихында Ақан сері мен оның сәйгүлігі Құлагер ерекше орын алады
Құлагер тағдыры бүкіл қазақтың тағдыры десе де болады
Осыны жанында ұстаған белгілі атбегі, Қазақстан Республикасының еңбек сіңірген қайраткері, жазушы Сәдібек Түгел өткен жылдың соңында Құлагерге ескерткіш орнату жайында бастама көтерген болатын

Идеяның авторы әрі ұйымдастырушысы Сәдібек Түгел: «Құлагер монументінің ұлт үшін, ұрпақ үшін мәні де, маңызы да өте зор
Өйткені, Құлагерді тұғырына міндіру арқылы зұлымдыққа тойтарыс берілді, ізгілік баянды етілді», — дейді

Елдің есінде болса, бұған дейін 1989 жылы Ерейментау қаласы мен Павловка ауылының ортасындағы дөңеске Құлагерге арнап ескерткіш орнатылған болатын
Алайда 1996 жылдың жазында түн жамылған ұрылар осы ескерткішті ұрлап кеткен еді
Екінші Құлагеріміз бүгінгі Батыраш, Қотыраштардың қолына тағы да ілініп кетпесе игі еді.
