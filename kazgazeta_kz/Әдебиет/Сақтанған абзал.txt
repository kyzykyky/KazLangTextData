Сақтанғанды сақтайды, ауру – сынақ, ол асқынса апатқа ­айналады
Қытайдан таралған індет күллі әлемді әбігерге салуда
Кейбір мәліметке қарағанда барған сайын өршіп бара жатқа­нын айтып жатыр
Ол анау Ухань қаласында тұншығып жатқан жоқ, адам арқылы бірден бірге өтіп Алматы­дан мына тұрған 300 шақырым жердегі Құлжа қаласына жетіпті
Себеп көп
Қытайдағы миллиардтан аса халық қозғалыста… беті аулақ. 
Аяқ – тасушы, ауыз – таратушы
Апаттың алдын алатын бірден-бір шара – ем, ал жалмап бара жатқан індеттің әл-әзір емі табылған жоқ
Күллі жұмыр жердің мамандары жұмылып жатыр
Ол адам мен адам жақындағанда, қол алысқанда, тамақ ыдысынан, тіпті екі метр жерден дем арқылы да өтеді екен
Сол себепті емі табылғанша байланыс, жүріс-тұрысты тоқтату керек
Біздегі сақтанудың жолы – шекараны жабу, аспан мен жермен болатын қозғалысты тежеу
Зат тасымалын тыю
Өйтпегенде, іргелес көрші болғандықтан өте қауіпті жағдайда тұрмыз.
«Ауру – астан, дау – қарындастан» деген
Ауруға басты себеп – ­ауыздан, яғни нәпсіден, кеңірдектен басталған
Көрші елде «Төрт аяқтыдан орындықты жемейміз, қанаттыдан ұшақты жемейміз» ­деген сөз бар
­Демек, қыбырлаған мен жыбырлағанның бәрін жей береді
Бұл аурудың түп атасы тышқан, ­жар­қанат
Тышқанды (жарқанатты) жылан жұтады, ­жыланды қытай жұтады
Ал, енді вирус қытайды жұтып жатыр
Дініміз адал мен арамды санап берді
Өлмейтін вирустары бар доңыз, жарқанат, ит, бақа-шаянды жеуге тыйым салды
Міне, ақиқат сол тәлімнің дұрыстығын дәлелдеуде
­Сосын «Мұсылмандар соғыс майданы мен ауру таралған жерді тастап кетуге болмайды» деп қатаң ескертті
Бұл – Пайғамбарымыздың сүннеті
Соғысты тастап қашсаң сатқын болып жеңілуді жақындатасың
Ауру таралған өңірді тастап қашсаң өзгелерге жұқтырып апаттың көзі, сұмырайдың өзі боласың.
Ухань қаласын жауып карантин жариялағанша неше миллион қытай қашып-пысып қаланы тастап өзге өңірлерге тайып тұрған
Ауруды алыс өлкелерге таратып жатқандар солар.
Сұмдық ауыр жағдай орын алды, онда бірге өмір сүріп жатқан 100 ­миллиондай мұсылман бар, 3 ­миллиондай қазақ бар… Қабырғамыз қайысады… Алла пана болсын! Біз немқұрайлы қарамай, қатты сақтануымыз керек
Вирустың өткірі 15 күнде белгі берсе, баяуы 60 күнде көрінеді дейді
Салғырттық сарсаңға салады, сақ болған абзал
Ресми Бейжің тағы 15 күн карантинді ­созды
Енді азық-түлік қоры мәселеге ­айналуда
Егінді кім егеді, малды кім бағады? Тамақ тапшылығы, азық-түлік жетіспеу басталып жатыр екен
Ауру асқынып созыла берсе, соңы не болмақ? Сауал көп, жауап жоқ…
Ең бастысы, шекараның есік-тесігін көкте де, жерде де қатты қымтау керек! Бақылауды күшей­тіп, емі табылғанша елді апатқа ұрындырмай сергек болуға тиіспіз! Бұл биліктегі басшылардың бақы­лауын талап ететін ауыр міндет.
Дәулетбек БАЙТҰРСЫНҰЛЫ,
ақын
