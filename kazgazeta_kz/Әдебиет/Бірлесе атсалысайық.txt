Қазіргі таңда көптеген мемлекеттік органдарда іс жүргізу мемлекеттік тілде қалыптасуына үлкен мән берілуде
Атап айтқанда, ҚР Үкіметінің «Тілдерді қолдану мен дамытудың 2001-2010 жылдарға арналған мемлекеттік бағдарламасы» қабылданды
Бұл бағдарлама бойынша бірқатар мемле­кеттік органдар мемлекеттік тілді дамытуға өз үлестерін қосып келеді.
Ел тәуелсіздігі – тіл тәуелсіздігі, тіл – ұлттың төлқұжаты, мемлекеттік тұғыры демекші, болашақтың берік іргетасын бүгіннен бастап қалау қажет
Әсіресе, өсіп келе жатқан жас ұрпақты мемлекеттік тілде жетік меңгеруге баулуымыз керек
Сонда ғана ана тіліміздің өсіп-өркендеуі, келешекте тіліміз үлкен мәртебеге ие болып, қазіргі әлемде кең қолданыста жүрген тілдермен терезесі тең болады.
Қазіргі уақытта заңнамалық және өзге де нормативтік құқықтық актілерді мемлекеттік тілде әзірлеу сапасы да ерекше назар аударуды қажет етеді
Бүгінгі күнге дейін қазақ тілін оқытушы мамандардың, сондай-ақ аудармашы мамандардың жетіспеушілігі сезіледі
Бұл, әрине, уақыт еншінісіндегі мәселе деп білемін.
Мемлекеттік тіл мәселесіне байланысты Елбасы «Мемлекет өз тарапынан тиісті нәрсенің бәрін жасап жатыр, бүгінгі күні қазақ тілінің тиісті мемлекеттік мәртебесі бар
Тиісті заң бар
Ол іс-қағаздарын мемлекеттік тілде жүргізуге мүмкіндік береді
Ол заң кез келген жерде мемлекеттік тілде сөйлеуге, кез келген қағазда мемлекеттік тілде жазуға, қажет жерінде сол тілде жауап алуға жағдай жасайды
Әлі-ақ, қазақ тілі тіршілігіміздің барлық саласында кеңінен қолданылатын болады, тек оны насихаттай білуіміз керек» деген еді
Міне, осындай маңызды іс-шараларды жүзеге асыру барысында университетіміздің заң факультетінде нәтижелі жұмыстар атқарылуда
Факультет құрамындағы 4 кафедрада қазіргі таңда мемлекеттік тілде дәріс өткізумен қатар, оқу және оқу-әдістемелік әдебиеттерді даярлау мен шығаруға мүмкіндіктер жасалынған.
Ә.Бердібаева,
әл-Фараби атындағы ҚазҰУ 
Кеден, қаржы және экологиялық құқық кафедрасының 
доценті міндетін атқарушы, 
заң ғылымының кандидаты
