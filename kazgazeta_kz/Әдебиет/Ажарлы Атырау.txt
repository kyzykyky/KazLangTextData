Жуырда Елбасы Нұрсұлтан Әбішұлы Назарбаевтың Атырау облысына  жұмыс сапарымен барғаны көпшілікке белгілі
Атыраулықтар Елбасының сол сапарын, кездесуден алған әсерлерін жыр қылып осы күнге дейін айтады
Өйтпегенде ше?! Атырау халқы бүгінгі жеткен жетістігімізді, тәуелсіздігімізді Елбасының салиқалы саясатымен тығыз байланыстырады
Расында, Атырауда Нұрсұлтан Назарбаевтың идеясымен қолға алынған халықаралық жобалардың шоғыры жетерлік
Мәселен, Елбасының бастамасымен отандық мұнай-газ өнеркәсібінің өркен жаюына, облыс экономикасының қарыштап дамуына жол салған жобалар қазір қарқынды жұмыс істеуде.
Мұнайлы өңірге сапар барысында Елбасы «Тәуелсіздік басты мұратымыз еді
Біз өзінің Тәуелсіздігінің 20 жылдығына қадам басқан жаңарған, жаңа Қазақстанды құрдық
Еліміздің бірлігі мықты болса, әлі талай асуды бағындырамыз» деген еді
Тәуел­сіздігіміздің арқасында Атырау облысы да бұрын-соңды болмаған жетістіктерге жетіп отыр
Жетістік демекші, тәуелсіздіктен бұрынғы Атырау қандай еді, қазір қандай? Гури көпестен қалған барактар, сүреңсіз үйлер, балшыққа былғанған көшелер, мұнайы бар да, шырайы жоқ қала еді
Әрине, бұл қаланың ғана сиқы еді
Даласын айтуға сөз жетпейді
Жерасты бай­лығының қызығын көрмей, жаз­дың аптап ыстығы мен қыстың қаһар­лы суығында ерен еңбектің үлгісін көрсетіп жүрген еңбек адамдарының бағы тәуелсіздік таңымен бірге ашылды
Сөзіміз дәлелді болуы үшін өңір­дің кешегісі мен бүгініне талдау жасап көрелік.
1991 жылы Атырау облысын­дағы өнеркәсіптік кәсіпорындар небәрі 30 млрд
теңгенің өнімін шығарған екен
Ал қазір, яғни 2011 жылы облыстағы өнеркәсіп кәсіпорындар 3 триллионнан астам теңгенің өнімін шығарып отыр.
Елбасы Атырауға келген бір сапарында «қасиетті Атырау өңірінің дамуы, өркендеуі өзімнің жеке ба­қылауымда тұр» дегені көпшіліктің есіне берік сақталды
Иә, экономика­ның локомотиві мұнай өнеркәсібінің дамуы, сөз жоқ, Нұрсұлтан Әбішұлы­ның есімімен тығыз байланысты
Оның айғағы тәуелсіздіктің алғашқы жылдарында тікелей өзінің бастамасымен мұхиттың арғы жағына барып, «Шеврон» компаниясымен қазақ елі­нің «қара алтынын» игеру жөніндегі құжатқа қол қойды
Бұл ғасыр жобасы жөнінде біз газетімізде кеңінен жаз­ған болатынбыз
Міне, бүгінде «Теңізшевройл» ЖШС – еліміздің эко­номикасының дамуына сүбелі үлес қо­сып, мамандар дайындап, Атырау­дың әлеуметтік жағдайын көтеруге белсене атсалысып жүрген елімізге келген инвесторлардың алғашқы қарлығашы.
Осы инвесторлардың көмегі­мен бүгінде еліміз Каспий теңізі қай­раңынан мұнай өндіруді қолға алмақшы
«Болашақ» атты алып зауыт­тың құрылысы елдің назарында тұр
Теңіз астындағы «қара алтынды» ел игілігіне жарату үшін салынып жатырған зауыттың іргетасын қалап, «Болашақ» деп атын қойған да Елбасы болатын
Осы тәуелсіздіктің арқасында қазір бүкіл әлем Атырауға көз тігіп отыр
Егер Қашағанның мұ­найы игерілетін жағдайда Қазақстан дүниежүзіндегі мұнай өндіруші мем­лекеттердің алдыңғы легіне ілігеді
Сол себепті, бүгінде Атырауда мұнай-газ саласының бүгінгі заманғы технологияларын меңгеретін мамандар даярлау жедел қолға алынуда.
Экономиканың басым бағытының бірі – елге инвестиция тарту екені бел­гілі
Бұл бағытта Атырау облысы көш басында келеді
Мәселен, 1991 жылы инвестиция көлемі 2,4 мил­­лиард теңге болса, бүгінде бұл көрсеткіш 1 трлн
теңгеден асты
Сөйтіп, облыс­та инвестиция көлемі жиырма жылда 460 есеге өсіпті.
Бүгінде Елбасының бастамасымен қолға алынған үдемелі индустриялдық- инновациялық даму бағдарламасы облыста жедел қарқынмен жүзеге асып, бұрын-соңды болмаған жаңа кәсіпорындар ашылуда.
Реті келгенде Мемлекет басшы­сының өзі тұсауын кескен Атырау жылу электр орталығын кеңейтудің 4-ші кезегі туралы айтып өтуге тиіспіз
Электр және жылу энергиясын өндірумен айналысатын орта­лық жобасының құны – 16,5 млрд
теңге
Қуаттылығы жылына 75 МВт
1991-93 жылдары орталық қазандық агрегаттарын табиғи газды жағуға ауыстырғалы бері ауаға тарайтын лас заттар мен қалдықтар көлемі үш есеге азайды
Жобаның басты жаңалығы – Атырау өңірі бұрын электр энергиясынан тапшылық көріп келген болса, орталықтың төртінші кезегінің қолға алынуы аймақты энергиямен толық қамтамасыз етуге жол ашты
Осылайша, төртінші кезеңді жүзеге асыру арқылы Атырауды электр энергиясымен толықтай қамтамасыз ету мүмкін болып отыр
Бұл – ел тәуелсіздігінің жиырма жылдығы үшін де үлкен сый.
Бір рет пайдаланатын шприц шы­ғаратын зауыт «Брандо» ЖШС деп аталады
Кеңес кезеңінен Павлодар қаласында жұмыс істеп келе жатқан осындай зауыттың бір реттік шприцке деген елдегі сұранысты қанағаттандыра алмай отырғандығын ескерсек, қазыналы өлкеде бұрын болмаған жаңа жобаның қуаты жылына 250 млн
дана шприц шығаруға жетеді.
Үдемелі индустриялдық-иннова­циялық даму бағдарламасы аясында іске қосылған келесі нысан – тұрғын үй құрылысына қолданылатын жеңіл­детілген 3D панелін шығаратын зауыт
«Контракшн КZ» компаниясы салған бұл зауыт жылына 1,2 млн
шаршы метр көлеміндегі панель шығарады
Газ трубина құрылғыларын жөндейтін зауыт та қатарға қосылды
«КазТурбоРемонт» ЖШС – салған құны 6 млрд
теңгеге ба­ғаланған өндіріс орны ғана емес, Қа­зақстандағы жалғыз өндіріс орны
Ол Орталық Азияда қолданылатын газ трубина құрылғыларының барлық жаңа түрлеріне қызмет көрсете алады
Аталмыш зауытта бүгінде 157 маман жұмыс істейді
Зауыттың қуаты жылына 18 – күрделі, 12 ағымдағы жөндеу жұмысын жүргізуге жетеді
130 ауыл тұрғынын жұмыспен қамтуға жол ашқан.
Ал Индербордағы құрғақ құрылыс қоспаларын шығаратын зауыттың қуаты жылына 120 мың тонна қоспа шы­ғаруға жетеді
Құны 4,2 млрд
тең­геге бағаланған бұл өндіріс орны Индербор ауылының ғана емес, Атырау облысындағы барлық құрылыс алаңдарының қажеттілігін өтеуге күш салуда.
Үдемелі индустриалдық-иннова­циялық даму бағдарламасы аясында іске қосылып, Мемлекет басшысының өзі өткен жылғы Атырауға сапарында арнайы аралап көрген жылыжай мен көкөніс қоймасы бүгінде табысты жұмыс істеп келеді
Облыс орталығынан 4 шақырым жерде салынған жаңа жылыжайдың жалпы жер аумағы 0,47 гектарды құрайды
Көкөніс қоймасы 5100 тонна көкөністі сақтауға есептелген
Құрылыстың тапсырушысы – «Жайық Агро» КМК
Құны 766 млн
теңгені құрайтын нысанның өз қазандығы, су сақтайтын резервуары, кәріздік насос стансасы бар
Көкөніс сақтау қоймасының қызметін кез келген кәсіпорын пайдалана алады.
Аталмыш бағдарлама аясында өткен жылы іске қосылған жетінші жоба – металл жаймалар шығаратын металлургиялық комбинат
«Метал­лопродукт» ЖШС-на қарасты ком­бинаттың құны – 1,5 млрд
теңге
Бүгінде жүзге жуық жұмысшы еңбек ететін комбинаттың қуаты жылына отыз мың тонна жайма шығаруға жетеді.
Үстіміздегі жылдың өзінде ши­кі­затқа негізделген экономика­дан шығуға бағытталған төрт бір­дей ірі жобаның іске қосылуы осы сөзімізді дәлелдей алады
Мә­селен, «ШевронМұнайГазИнк» ком­па­ния­сының металопластикалық құ­бырлар шығаратын зауыты.
«Новус Силинг Каспиан» ЖШС-на қарасты жоба мұнай кәсіпшілігі жаб­дықтары үшін әртүрлі тығыздағыш төсемдер шығарады
Мұнайды игеру саласындағы отандық технологияның үлесін арттыруға септігін тигізген жоба қуаты жылына 200 мың төсем шығаруға шақталған
Құны 200 млн
теңгеге бағаланған жоба аясында 58 жұмыс орны ашылды.
«Сорғы жабдықтарын жөндеу және жаңарту сервис орталығы» да – инновациялық жаңа жоба
«Флоусерв Казахстан» ЖШС-ның бұл сервис орталығы сорғы жабдықтарды жөндеу және жедел қызмет көрсету үшін барлық қажетті құралдармен жабдықталған
Үстіміздегі жылдың маусым айында іске қосылған орталық шеңберінде 75 жұмыс орны ашылды
Құны 2,5 млрд
теңгеге бағаланған жоба қуаты жылына 20 сорғыны жөндеуге, жаңартуға жетеді.
Құлсары қаласында мұнайға арналған резервуарлар шығаратын өндірістің іске қосылуы да – Атырау, одан қалды ел экономикасы үшін айтарлықтай үлкен жаңалық.
Жуырда іске қосылуы тиіс «Ра­уан Налко» ЖШС қолға алған мұнай өнеркәсібі үшін химиялық реагенттер шығаратын зауыт арқылы ингибиторлар, еріткіштер шығару мүмкін болғалы отыр.
«Тұз» ЖШС-на қарасты натрий гипохлоридін өндіру зауытын жаңа жылға дейін іске қосу жоспарланып отыр
Оның қуаты «жылына 30 мың тонна гипохлорид өндіруге жетеді» деп күтілуде.
Міне, мұның бәрі – тәуелсіздіктің жемісі, халықтың игілігіне жарайтын жаңа жұмыс орындары.
Соңғы бес жылда Атыраудың қаласы да, даласы да нағыз құрылыс алаңына айналды
Салыстырмалы түрде айтсақ, 1991-2000 жылдары бар болғаны 885,1 мың шаршы метр тұрғын үй пайдалануға берілген екен
Ал қазір 3 млн
752 мың шаршы метр тұрғын үй салынып, 35 945 пәтер пайдалану­ға беріліпті
Міне, тәуелсіздіктің арқасында қаншама адам жаңа қоныс тойын тойлап, қуанышқа бөленді
Тек соңғы үш жылда 15 мыңнан астам от­басы жаңа мекенге қоныстанды
Мәселен, 400-ден астам денсаулық сақ­тау, білім беру, мәдениет саласының қызметкерлері қоныс тойын тойлады
Жылына бір не екі пәтер алғанға мәз болатын мұғалімдер мен дәрігерлер­дің қуанышын тілмен айтып жеткізе алмайсың.
Бүгінде «мұнайлы астана» атанған Атырауда аспанмен таласқан әсем ғимараттар, қаланың архитектуралық ансамблін құрайтын әдемі де көркем қонақүйлер, бизнес орталықтары, гүлзарлар мен субұрқақтар қала қо­нақтарының көз жауын алып, тұрғын­дардың демалыс орнына айналды.
Осы орайда Елбасының тапсырмасын мүлтіксіз орындап көптің құрметіне бөлінген облыс әкімі Бергей Сәулебайұлы Рысқалиевтің жігерлі еңбегін айтып өткен орынды
Облыс басшысының тікелей басшылығымен ұзақ жылдар шешімін таппай жүрген мәселелер жүзеге асты
Әсіресе, қала инфрақұрылымына ерекше назар аударылды
Бұрын көлік тығыны­нан арыла алмай, экологиясы нашарлаған қаланың ортасынан ару Жайықты асылып көпірлер салынып, шаһардың ажарына сән берді
Қалада, аудан орталықтары мен шалғай елді мекендерде мектеп, спорт кешендері, ауруханалар, балабақшалар бой түзеп, халық қуанышқа бөленді.
Қуаныш демекші, осы тәуелсіздік­тің арқасында халқымыз қуанышқа кенелуден кенде емес
Тағы бір салыс­тырып көрелік
1991 жылы бар болға­ны 168 шақырым табиғи газ құбыры жүргізіліп, бірен-саран үйлер ғана газдың қызығын көріпті.
Бүгінде облыста табиғи газды тұтынатын халықтын үлесі 20 жыл ішінде 11 пайыздан 96 пайызға дейін өскен
Тіпті сонау шалғайдағы Қызылқоға ауданына газ барады деп кім ойлаған? Облыс басшысының батылдығы мен іскерлігінің нәтиже­сінде газ бұл ауылдарға да жетті
Бір сөзбен айтқанда, Атырау облысының тұрғындары түгелге жуық «көгілдір отынның» рақатын көріп, қолдарын жылы суға малып отыр деп айтуға толық негіз бар.
Тағы бір дерек, 1991 жылы облыс тұрғындарының таза ауызсуды пай­даланғаны 27 пайызды құраған екен
Қазір таза ауызсуды облыс халқының 99 пайызы тұтынып отыр.
Міне, жуырда Атырауда жұмыс сапарымен болған Елбасы облыс әкімі­нің жұмысын жоғары ба­ғалады
Әрине, Атырау – қазақтың салт-дәстүрінің, діні мен ділінің, тілінің қаймағы бұзылмаған қасиетті өлке
Тәуелсіздіктің арқасында халықтың өшкендері жанды
Рухани құндылықтарын өркендетіп келеді
Қазақтың біртуар перзенттері Сұлтан Бейбарысқа, Құрманғазы мен Динаға, Хиуаз Доспанова сияқты батыр ұл-қыздарына ескерткіш орнатты.
Көшелерге есімдерін беріп, жас ұрпаққа үлгі-өнеге болар игілікті іс­тер өркен жаюда
Атырау – өнері шал­қыған өлке
Дина Нұрпейісова атындағы «Нарын» ұлт-аспаптары оркестрінің өнеріне бүкіл әлем ризашылықпен қол соғады
Атырау спортшылары да көпшіліктің қошеметіне бөленіп келеді.
Жуырда Елбасының халыққа арнаған Жолдауын насихаттауға топты бастап келген еліміздің Мәдениет министрі Мұхтар Абрарұлы Құл-Мұхаммед тәуелсіздік жылдарында Елбасының тапсырмасымен көркейген Атырау облысы туралы былай деген болатын: «Сонау 1999 жылы Қазақстан мұнайының ғасырлық тойы тойлан­ған­да Атырауда мәртебелі меймандар­ды қабылдайтын жайлы қонақүйі де болмапты ғой
Қазір мұнда, негізінен, бес жұлдызды ғана қонақүй бар
Салыстырмалы түрде айтсақ, Астанада да сондай
Алматыда да бар
Ал өзге облыс ор­талықтарында мұндай ғимарат жоқ
Атырау облысы барлық көрсеткіш­тер бойынша бірінші орында».
Иә, тәуелсіздіктің, Елбасының сындарлы саясатының арқасында Атырау облысының қаласы да, даласы да құлпырып сала берді
Елдің еңсесі көтерілді
Болашаққа үлкен үмітпен, нық сеніммен қарайтын болды
Алдағы уақытта да тату-тәтті, бірлігі берік, еселі еңбектерімен еліміздің дүниежү­зіндегі өркениетті елдердің қатары­на қосылатынына сеніміміз мол.

Өтеген Нәукиев
Атырау
