Еліміздің қалалары өзара ынтымақтаса отырып, мәдени-рухани, экономикалық салаларда әріптестік байланыстарды нығайтатын болса, бұл жұртшылық үшін де тиімді болары сөзсіз
Жақында Шығыс Қазақстан облысында Алматы қаласының мәдени күндері өтіп, шараға Алматы қаласының әкімі Ахметжан Есімов пен Шығыс Қазақстан облысының әкімі Бердібек Сапарбаев қатысты.
Алматы – алып шаһар
Еліміздің мәдени, рухани астанасы
Қаланың экономикалық қуаты жыл санап өсіп, дамып келеді
Бүгінгі таңда жаңадан аудандар бой көтеріп, қала келбеті шырайлана түсуде
Халық саны еселеп артуда
Бұл Алматының ірі бизнес орталығына айналып келе жатқанын көрсетеді
Елбасы «Тәуелсіздігіміздің алтын бесігі» деп жоғары баға берген Алматы қаласының барлық саладағы даму көрсеткішіне сарапшы мамандар жоғары баға беруде
Шығыс Қазақстан облысына келетін болсақ, өңірдің дамуы Елбасының тапсырмаларына орай жүзеге асырылып жатқан бағдарламалардың негізінде жоғары қарқынмен жүргізіліп келеді
Демек, екі аймақтың, екі қаланың бір-бірімен әріптестік байланыстар орнатып, ортақ мәселелерді бірлесе шешу мақсатында қолға алатын да шаруалар аз емес
Экономикалық, әлеуметтік, білім және ғылым, медицина, өзге де салалар бойынша бағыт-бағдарларды айқындаудың да маңыздылығы ерекше.
Осы орайда Алматы қаласы мен Шығыс Қазақстан облысының ынтымақтастығы жаңа деңгейге көтерілді деп айтуымызға болады
Оңтүстіктегі алып шаһардың шығыстағы күндері аясында барлық сала бойынша әріптестік келісімдер жасалды.
Алматы қаласының өнер ұжымдары мәдени шаралар ұйымдастырып, өнер майталмандары шеберлік сағаттарын өткізді
Жалпы, Шығыс Қазақстан облысының күндері бұған дейін Алматыда екі рет өткізілсе, алматылықтар бұл өңірге тұңғыш рет келіп отыр
Екі күнге жалғасқан мәдени күндері аясында көптеген салалар қамтылды деп айтуымызға болады
Мерекелік шаралар Өскемендегі Алматы көшесінен бастау алды
Көшеде қаладағы түрлі ұлт өкілдері қолөнерден көрме жайып, ән мен жырдан шашу шашты
Алматылықтар да қалаға арнап өздерінің сый-сияпаттарын жасады
Сыйдың ең үлкені алманың бейнесі бейнелеген ескерткіш болды
Салмағы 4 тонналық граниттен жасалған белгі Алматы көшесінің бойына орнатылды.
Өскеменде еліміздің түрлі ұлт өкіл­деріне арналған этноауыл бой көтерді
Аталған этноауылды қала қонақтары тамашалап, естелік суреттерге түсті
Алматылықтар кешеннің маңына 50 түп апорт алмасының көшеттерін отыр­ғызды
Енді Алматының алма ағашы Өскемен шаһарында да жеміс беріп, тұрғындарға қуаныш сыйлары сөзсіз
Алматы қаласының әкімі Ахмет­жан Есімов Шығыс Қазақстанның дамуын жоғары бағалады
Ол өз сөзінде: «Елбасының тап­сырмасына орай қабылданған бағдар­ламаларды өте тиімді пайдаланып іске асырып жатқан өңір осы Шығыс Қазақ­стан облысы деп ойлаймын
Оны ста­тистикалық көрсеткіштерден бай­қауы­мызға болады
Елдің әл-ауқаты да жыл санап артып келеді» деді.
Қос қаланың арасындағы ынтымақ­тас­тықты нығайту мақсатында өткен шаралардың соңы мерекелік концертке ұласты
«Сазген сазы» оркестрі және Әлібек Дінішев, Роза Рымбаева, Майра Мұхамедқызы бастаған әншілер өз өнерлерін тарту етті.
Осылайша Алматы қаласы мен Шығыс Қазақстан облысының арасында ынтымақ­тастық, әріптестік байланыстардың нығая түсуіне кең жол ашылды
Алдағы уақытта мұндай байланыстар жоғары қарқын алып, оның игілігін қала тұрғындары сезіне түсері хақ
Өңірлерді дамыту – Елбасы саясатының басым бағыттарының бірінен саналады
Олай болса, мұндай әріптестік байланыстар өңірлердің дамуына да тың серпін беріп, жаңа жобаларға жол ашады.
Жайна Ерахметқызы 
Алматы
