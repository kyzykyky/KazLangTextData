Аян Жолдасов,
әл-Фараби атындағы Қазақ ұлттық университетінің 
тарих, археология және этнология факультетінің студенті
Алашымның мақтаны
Туған халқының ардақтысы
Әлихан Бөкейхановқа
Ардақтыма бұл өлең арналады,
Елдің жайы еді ғой ойға алғаны.
Әлихандай атамның туған жері,
Қасиетті киелі Қарқаралы.
Еңбегің еліңе еткен тұр таңбалап,
Айтсақ та аз болады мың сан мадақ.
Текті жерден түлеген тұлғасың сен,
Тарихты ақтарсам мен бір қазбалап.
Мен өзіңмен расы, мақтанамын,
Ұлағатың, өлеңің ­– жаттағаным.
Қазағым деп қасқиып қарсы тұрып,
Жанарды емес, жаныңды жасқа малдың.
Жаныңды құрбан еттің Алашыңа,
Майданның түстің әбден таласына.
Бүгінде енді міне гүл жайқалған,
Қарашы, қазағыңның даласына.
Ұмытпайды өзіңді біздің халық,
Игі ісіңді жүреміз елге жайып.
Алашымның мақтан тұтар азаматы,
Ұлы тұлға Әлихан Бөкейханов!!!
СЫРЛЫ СОЗАҚ
Қасиетті кіндік қаным тамған жер,
Әрбір жерің тарих болып тұнған жер.
Қойнауына сыймастан ерен байлығы,
Бақ пенен құт қатар келіп қонған жер.
Туған жер сүйем сені жүрегіммен,
Басасың сағынышты бір лебіңмен.
Махаббатым, қасиетім бір өзіңде,
Арман қуып алыста жүргеніммен.
Өзіңді жырға қосып жүремін мен,
Жырларым сені мәңгі сүйе білген.
Шіркін, барып бір жұтсам саф ауаңды,
Рахат алып, ойға шабыт түйемін мен.
Құтқардың мені мұңның түнегінен,
Харамның алыстаттың тілегінен.
Қасиетті қарт Қаратау, сырлы Созақ,
Айналдым туған жерім бір өзіңнен.
Шолаққорған құт мекенім, бесігім,
Өзің жайлы жырласам оның несі мін.
Бұла тайдай шаңдарыңда жүгіргем,
Артық кетсем балалығым кешіргін.
