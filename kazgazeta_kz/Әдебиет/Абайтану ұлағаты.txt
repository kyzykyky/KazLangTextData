Қазақ әдебиеттану ғылымының кітап­хана қоры тағы бір еңбекпен толықты.
Абай атындағы Қазақ ұлттық педаго­гикалық университетінің профессоры, филология ғылымдарының докторы Темірхан Тебегеновтің «Абайтану ұлағаты» атты жаңа кітабы аталмыш университеттің Әлібек Наурызбайұлы басқаратын «Ұлағат» баспасынан жарық көрді
Абайтанудың өзекті мәселелерін көтере отырып, Абай арқылы қазақ халқын, ұлттық құндылықтарды, мұсылмандық дүниетанымды, түркілік өркениетті танытуға тырысқан бұл еңбекте Абай мен Гете дүниетанымының үндестігі де ерекше сөз болған
Сонымен бірге автор ақын қарасөздерінің түп-төркінін саралау, талдау, тану негізінде жасаған ой түйіндері мен қорытынды-пайымдауларын жинақтап ұсынған

Абай атын естігенде көз алдымызға тұтастай қазақ халқының болмыс-бітімі, тұрмыс-тіршілігі, салт-дәстүрі, әдет-ғұрпы, таным-түсінігі келетіні ақиқат
Десек те, Абайды тануға арналған еңбектер әлі де болса оқырман қауымның қолына жетіп, өз бағасын ала алмай жатыр
Сол се­бепті де Абайтану саласындағы әр кезең­дердегі ғалым­дардың еңбектерін не­гізге ала оты­рып, бүгінгі уақыт талабына сай өз көзқарасын қағаз бетіне түсірген ав­­тор­дың оқу құралы бүгінгі сұранысқа ие.
Студенттерге, магистранттарға, ізденушілерге және көпшілік оқырман қауымға арналған еңбектің қазіргі қазақ әдебиеттану ғылымына қосар үлесі мол деп білеміз.
Лаура БАҚТЫБАЕВА
