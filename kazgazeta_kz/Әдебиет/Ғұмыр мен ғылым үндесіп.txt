Сүлейман Демирел университетінің «Қолданбалы лингвистика» зертханасының ұйымдастыруымен «Ғұмыр мен ғылым үндесіп…» атты А.Байтұрсынұлы атындағы Тіл білімі институтының бас ғылыми қызметкері, филология ғылымының докторы, профессор Әлімхан Жүнісбекпен студенттердің кездесу сабағы өтті.
Саналы ғұмырын ғылымға арнаған Әлімхан Жүнісбек ҚазМУ-дың филология факультетін бітірген
1964-1967 жылдары А.А.Жданов атындағы Ленинград университетінің фонетика зертханасында дайындықтан өткен
1964 жылдан А.Байтұрсынұлы атындағы Тіл білімі институтында кіші ғылыми қызметкер, аға ғылыми қызметкер, бөлім меңгерушісі, қазіргі кезде бас ғылыми қызметкер болып жұмыс істеп келеді
Сонымен қатар Түркістандағы Ясауи атындағы Халықаралық қазақ-түрік университеті қазақ тілі кафедрасының профессоры.
Сабақ барысында ғалым Әлімхан Жүніс­бек болашақ тіл мамандарының алдына қойылатын негізгі мақсаттарды анық­тап берді
Ол қазақ тілінің өзге түркі тіл­дерінен негізгі фонетикалық белгісін ажырату, фонетиканың үш саласы бойынша: дыбыстардың айтылымы, жасалымы, естілімі және латын графикасына көшу мәселесіне тоқталды
Дыбыстың жасалым, айтылым, естілім сәттерінің әрқайсысының өзіне тән ұғымдары мен атаулары бар
Оларды бір-бірімен араластырмай, жеке-жеке тал­дап шығу қазақ фонетикасында алғаш рет ұсы­нылып отырғандығы жайлы атап өтті.
Ғылымда көрсетілген бағыт-бағдар болашақ фонетистердің бағдаршамы болады деген ниетпен «Ғылым жолына түскен адамға ешқандай демалыс жоқ
Өйткені ғылымда демалыс болмауы тиіс» деген ойлы да, өзекті сөзімен дәрісін аяқтаған ғалым Әлімхан Жүнісбекке және осы кездесудің ұйымдастырылуына мұрындық болған филология ғылымының докторы Құралай Күдериноваға оқытушылар мен студенттер ризашылығын білдірді
Қатысушы студенттер ғалымның зерттеу еңбектері жөнінде көкейлерінде жүрген сан түрлі сұрақтардың жауабын алды.
Әлия ІҢКӘРБЕК
