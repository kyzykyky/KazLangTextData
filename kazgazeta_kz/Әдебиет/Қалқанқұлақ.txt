Қалқанқұлақ (латынша «Selevinia betpakdalensis») – сүтқоректі жануарлардың кемірушілер тобына жататын жеке тұқымдасының бір ғана түрі
Оның дене тұлғасы шағын әрі жұмырланып келген, сыртқы түрі үй тышқанына ұқсас
Дене тұрқының ұзындығы 5,8-7,8см
және түбінен ұшына қарай жіңішке болып келеді
Ал  салмағы 20-22 грамм.
Қалқанқұлақтың алғаш ғылыми тұрғыда табылуы және оған сипаттама жазылу тарихы Қазақстан аумағымен тікелей байланысты әрі өте қызық
1935-1937 жылдары сол кездегі Қазақ мемлекеттік университеті биология факультетінің ұстазы В.Селевиннің жетекшілігімен Бетпақдала өңіріне арнайы экспедиция ұйымдастырылып, сол алқаптың жабайы жануарларының таралуы, тіршілік әрекеттері зерттелді
В.Селевиннің Қазақстандағы зоология ғылымына қосқан үлесі зор
Ғылымда жаңа түрдің табылуы дүниежүзілік теңдесі жоқ жаңалық болып табылады, яғни күн жүйесіне жататын жаңа ғаламшардың ашылуымен пара-пар деп есептелінеді.
1938 жылы Бетпақдала өңірінде ұйымдастырылған экспедицияға қа­тыс­­қан Б.А.Белосмодов бұл кеміру­ші­­нің 5 тұлыбын, тұтас қаңқасын жә­­не бас сүйегін Қазақ мемлекет­тік уни­­­верситетінің биология мұража­й­­ы­­­­ның қорына тапсырды
Оны сол кездегі зоология кафедрасының аға оқы­тушысы В.С.Бажанов (кейіннен Қазақстандағы палеобиология ғы­лымының негізін салушы, көрнекті ғалым) және Б.А.Белосмодов ғылыми тұрғыда зерттеп әрі оған сипаттама жазып, бұл жануарды алғаш ғылымға белгілі еткен ғалым В.А.Селевиннің құрметіне және оның алғаш табылған алқабы Бетпақдалаға сәйкес – «Selevinia betpakdalensis» деп атады.
Қазақстандық және Ленинградтық зоолог ғалымдар Бетпақдала өңірінен табылған кеміруші жануардың өз алдына жеке туыс, әрі жеке тұқымдас екендігін де анықтап, ғылымға аса зор үлес қосқандығын да атап айтуға болады
Бұл жануар түрі ғылымға кейіннен мәлім болғанымен, оны жергілікті тұрғындар бұрыннан-ақ білетіндіктері анықталды
Өйткені бұл жануарды жергілікті тұрғындарға көрсеткен кезде оның атауы қалқанқұлақ немесе жалманқұлақ деп аталатындығы белгілі болды
Жануардың осылай аталуы сол жануардың өзіне тән белгілеріне сәйкес қойылғандығын аңғартады
Оның құ­лағы үлкен, құлағының ұзындығы 1,4-1,8 см, әрі түтік пішінді жиырылып, кейде желпуіш пішінді жайылып бірден-ақ көзге түседі
Ал оның жал­ман­құлақ деп аталуы да құлағының пішіні сол өңірдегі шөлді жерде өсетін жал­манқұлақ өсімдігінің жалпақ әрі етті болып келетін жапырағына ұқсас болатындығына сәйкес аталған
Бұдан біз халқымыздың табиғатта кездесетін әрі өсімдік немесе жануар түріне атау бергенде соларға тән белгілеріне ерекше көңіл бөлгендігін байқаймыз.
Қалқанқұлақ дүниежүзінде тек Қа­зақ­стан аумағының шағын ­алқа­бын­­да ға­на таралған эндемик түр
Оның ты­ныс-тіршілігі ғылыми тұр­ғыда әлі толық зерттелмеген әрі саны да аз болғандықтан Халықаралық таби­ғат қорғау Одағының және Қазақ­стан­ның Қызыл кітабы­на тіркелген
Оның дүниежүзінің мұ­­ражай­ларында 5 ғана тұлыбы бар екен­­дігін әл-Фараби атындағы Қазақ ұлттық университетінің био­­логия мұражайының директоры, био­логия ғылымдарының кандидаты Қ.Мұсабеков оның үшеуі осы мұражайда екендігін мақтаныш сезіммен ерекше атайды
Ал қалған екі тұлыптың біреуі Мәскеу, екіншісі Самарқанд уни­верси­тетінің мұражайында сақталған
Шетелдің көптеген маман ғалымдары қал­қанқұлақты тек суреті арқылы ғана біледі.
Қалқанқұлақ ымырт жабыла әрі түнде белсенді тіршілік етіп, қорегін түнде аулайды
Денесіндегі түктері тығыз әрі үлпілдек, жон арқа тұстағы түктері бозғылт сұр түсті, ал құрсақ тұсындағы түктері ақшыл-бозғылт түсті болып келеді
Түгінің ұзындығы 1 см-дей
Басы шағын әрі жұмырланып келген
Үстіңгі жақ сүйегінің әр жартысында 5-тен күрек тістері, астыңғы жақ сүйегінің әр жартысында 3-тен азу тістері болады
Ол қыркүйек айының соңында ұйқыға кетіп, наурыз айының соңында оянады
Жылына бір рет 4-8 ұрпақ береді
Ұрпақтары әлжуаз әрі соқыр, тістері болмайды, қызылшақа болып туылады
Оның негізгі қорегі – шегірткелер, көбелектер, т.б.
Қалқанқұлақ көбіне баялыш қара­ған, теріскен бұтасы өскен алқаптарда кез­деседі
Сондықтан да кейде баялыш (сораң) қалқанқұлағы деп те атайды
Ол бұталардың бұтақтарына секіріп, баяу қозғалады
Қорегін аулау кезінде үлкен құлағын жазып жіберіп шегіртке шырылын тыңдайды да, соған ұқсас дыбыс шығарып өзіне алдап шақырады
Бұл да оның өзіне тән ерекшелігі болып табылады.
Қалқанқұлақтың жаулары түлкі, қарсақ, сасық күзен, үкі, байғыз, құ­ладын, күйкент, т.б
жабайы жануарлар.
Қазіргі кезге дейін оның Қазақ­станның 40 өңірінен 60-сы ұста­лып зерттелген
Ол Арал өңірі, Бет­пақдала, Сарысу, Балқаш-Алакөл, Жетісу, Зайсан өңірлерінен табылған
Ол орын ауыстырмай бір орында тір­ші­лік етеді
Тіршілігі толық зерттелмеген, сондықтан ғылым үшін маңызы зор.
Рысбай Сәтімбеков, 
Қазақ мемлекеттік қыздар педагогикалық университетінің 
профессоры
