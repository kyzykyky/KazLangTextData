Еліміздің Ұлттық кітапханасында М.О.Әуезов атындағы Әдебиет және өнер институтының Бас ғылыми қызметкері, филология ғылымының докторы, профессор Айгүл Ісімақованың биылғы жылы «Дәстүр» және «Елтаным» баспаларынан жарық көрген жеті бірдей кітабының, атап айтар болсақ «Тәуелсіздік және Алаш ғылымы», «Жазған сөз жаным ашып Алашыма…», «Қазіргі әдебиет пен әдебиетті зерттейтін қауым», «Тәуелсіздік және Алаш әдебиеттануы», «Қа­зір­гі әдебиеттанудың тео­рия­лық мәселелері», «Қазақ әде­биет­танудағы Тәуелсіздік идеясы», «Қазақ әдебиеттануы» деген еңбектерінің тұсаукесері өтті.
Зиялы қауым өкілдері бас қосқан жиын­ды Ұлттық кітапхананың Бас директоры Ә.Асқаров жүргізіп отырды.
Айгүл Ісімақова елімізге белгілі әде­биетші ғалымдардың бірі
Оның әде­биетке қатысты мақалалары республи­калық басылым беттерінде жиі жарияланып тұрады
Ғалымның бүгінгі күнге дейін зерттеген және қолға алып жүрген мәселелерінің тақырыптары сан алуан
Ежелгі әдебиет үлгілерінен бастап бүгінгі жас ақын-жазушылардың туындыларына дейін қамтылған
Жоғарыда аталған еңбектердің жарық көруі оның терең білімдарлығын, талмай ізденетіндігін, ғылым үшін жаралған жан екендігін аңғартады
Бұл туралы ғалымның шығармашылығы жөнінде баян­дама жасаған белгілі қаламгер, ақын Қ.Бегманов жан-жақты айтып өтті
Сондай-ақ пікір білдірген М.О.Әуезов атындағы Әде­биет және өнер институтының директоры У.Қалижанов, Р.Сүлейменов атындағы Шығыстану инс­титутының директоры Ә.Дер­бісәлі, Алаш ардақтыларының ұрпақтары А.Бай­тұрсынова, С.Жансүгіров, жазушы Б.Нұр­жекеев, ақындар Ш.Сариев, А.Әлімұлы, сыншы Ә.Бөпежанова, қаламгер Қ.Әбілдина және басқалар да ға­лымның қажырлы еңбегіне ризалықтарын біл­діріп, бұл еңбек қандай да жоғары сый-құрметке лайықты екенін атап өтті.
Осы басқосуда Айгүлдің шәкірті, фило­­логия ғылымының кандидаты Айсұлу Ойсыл­байдың «Ахмет Байтұрсынұлы: «Әде­биет таныт­қыштағы» қазіргі әдебиет теориясы» атты ғылыми зерттеуінің де тұсаукесері болды.
Смайыл БАЗАРБАЙ
