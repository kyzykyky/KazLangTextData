Биыл тәуелсіздігімізге 22 жыл толып отыр
Осы уақыт аралығында рухани саланы дамыту мақсатында бірқатар мемлекеттік бағдарламалар  өмірге келді
Солардың бірі – «Мәдени мұра» бағдарламасы
Осы бағдарлама аясында Қазақстан аумағында 37 көне қала зерттеліп, 113 тарихи-мәдени ескерткішке жаңғырту жұмыстары жүргізілді
 Қазақ халқының тарихында тұңғыш рет 93 томдық «Бабалар сөзі» атты қазақ ауыз әдебиетінің жинағы жарық көрді.
Қазақстанда соңғы жиырма жыл ішінде 17 жаңа театр ашылды
Қазір еліміздегі театрлар саны 54-ке жетті
Соның ішінде Қарағанды облыстық С.Сейфуллин атындағы қазақ драма театры, Батыс Қазақстан облыстық қазақ драма театры, Қостанай облыстық І.Омаров атындағы қазақ театры, Маңғыстау облыстық Н.Жантөрин атындағы қазақ драма театры жаңа ғимараттарға көшті
Барлық тозығы жеткен республикалық, об­лыстық театрларға күрделі жөндеу, жаңғырту жұмыстары жүргізілді.
Елімізде Орталық мем­лекеттік мұражай, Ә.Қастеев атын­дағы өнер мұражайы және Астанадағы Алтын бұйымдар мұражайы сияқты ірі мұражайларды қосқанда, барлығы 200-дей мұражай жұмыс істеп тұр
Қазір Елбасы тапсырмасымен Тәуелсіздік сарайының жанынан жалпы көлемі 73 мың шаршы метрді құрайтын Ұлттық мұражай салынуда.
Астана қаласындағы елімізге белгі­лі мәдени орындардың бірқатарына тоқ­талмақпыз.
Күләш Байсейітова атындағы Ұлттық опера және балет театры – еліміздегі қазақтың және әлемдік музыка мәдениеті дәстүрлерін насихаттаушы, Қазақстан жұртшылығының рухани талаптарын жүзеге асырушы – ең жас музыкалық театр.
Бейбітшілік және Келісім сарайы – архитектуралық құрылыс кешені, сәулет өнерінің бірегей туындысы
Ғимарат ағылшын архитекторы Н.Фостердің жобасымен салынған.
Тәуелсіздік сарайы – мемлекеттік ресми іс-шараларды, форумдарды, мәжілістерді, кездесулерді, съездерді өткізу орны болып табылады.
«Қазақстан» Орталық концерт залы – итальяндық сәулетші Манфреди Николеттидің идеясымен жүзеге асқан
3500 орынға арналған әмбебап концерт залы – ерекше ғимараттардың бірі
Зал ерекшелігімен тек Австралиядағы опера театрымен ғана санаса алады.
«Астана Опера» Мемлекеттік опера және балет театры 9 гектар дерлік жерді алып жатыр
Ғимараттың өзінің көлемі 64 мың шаршы метрді құрайды
«Астана Опера» залына 1 мың 250 көрермен сияды
Оның партері 450 көрерменге арналған
Басты зал аттың тағасына ұқсас формаға ие, «Ла Скала» сынды әлемдік үздік опера театр­лары залына ұқсатып, бірнеше қабат етіп жасалған, бірақ ұлттық үлгіде өрнектелген
Мұның сыртында ғимаратта 8 қосымша зал, 11 репетициялық орынжай, 250 орындық камералық музыка залы, баспасөз залы және басқа да функционалдық бөлмелер бар.
***
Тәуелсіздік алғаннан кейін елі­мізде көптеген спорттық нысандар бой көтерді.
Елордада футболға арналған 30 мың көрермен сиятын «Астана-Арена» стадио­ны 2009 жылы іске қосылды
Стадионда Қазақстан құра­масы ресми кездесулерін өткізіп келеді.
Ал сыртқы түрі велосипедшінің бас киімі – шлемге ұқсас «Сарыарқа» спорт­кешені 2011 жылы пайдалануға берілді
Велосипед спортын дамыту мақсатында салынған велотректе конькимен сырғанау, шорт-трек, хоккей, керлинг, мәнерлеп сырғанау, волейбол, баскетбол, футбол алаңдары, бірнеше бассейндер мен фитнес-орталықтары бар.
Қайта жаңартылған қа­лалық Қ.Мұңайт­­пасов атындағы стадионға 15 мың адам сияды
Стадионда қызмет бөл­мелері, спортзалдары, ойын алаңдары, теле­ра­диохабарларын тарату орталығы, т.б
бар.
Жамбыл облысында 2013 жылдың қазан айындағы есеп бойынша салынған нысандардың саны 1976-ға өскен
Тарата айтсақ, спорт сарайы бар облыста 19 стадион, 664 футбол алаңы, 544 спорт залдары, 637 спорт алаңшалары және басқа да 112 нысан халық игілігіне жұмыс істеуде
2010 жылы «Айша бибі» су добы клубы, Шу ауданының Төле би ауылында балалар мен жасөспірімдерге арналған спорт мектебі, «Талас толқыны» спорттық би клубы, «Жамбыл» бокс клубы, Жоғарғы спорт шеберлігі мектебі, 2012 жылы Дене мүмкіндігі шектеулі адамдарға арналған спорт клубы, 2013 жылы «Тараз-Арена» кешенді мемлекеттік қазыналық кәсіпорны ашылды
Биыл Тараз қаласында 3 спорт кешенінің құрылысы аяқталып, пайдалануға берілді
Жаңатас қаласында спорт залдары бар кешеннің құрылысы аяқталуға жақын
Қаратау қаласындағы «Лашын» футбол командасына спорттық база кешенін салудың құрылыс жұмыстары жүргізілуде.
Елімізде өткен VII қысқы Азия ойын­дарына байланысты көптеген спорт кешендері бой көтерді
Астанада шорт-трек пен мәнерлеп сырғанау спорт түрлеріне арналған 8 мың адамдық велотрек стадио­ны, «Қазақстан» спорт сарайы, жабық кешенді конькимен жүгіру стадионы жұмыс істейді
Сонымен қатар фристайлға арналған «Табаған» спорттық ойын-сауық кешені, К-90, К-120 шаңғы трамплиндері, биат­лон стадионы, шаңғы трамплин кешен­дері, «Солдатское учелье» аймағында да көптеген спорттық нысандар халыққа қызмет етуде.
