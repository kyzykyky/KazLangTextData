Құнды қасиеттерге ие болу, рухани бай адамды қалыптастыру оның туылған сәтінен басталуы керек
Халықта «ағаш түзу өсу үшін оған көшет кезінде көмектесуге болады, ал үлкен ағаш болғанда оны түзете алмайсың» деп бекер айтылмаған
Сондықтан баланың бойына жастайынан ізгілік, мейірімділік, қайы­рымдылық, адамгершілік сынды құнды қасиеттерді сіңіріп, өз-өзіне сенім­ділікті тәрбиелеуде отбасы мен педагогтар шешуші рөл атқарады. 
Рухани-адамгершілік тәрбие – екі жақты процесс
Бір жағынан ол үлкен­дердің, ата-аналардың, педагогтардың балаларға белсенді ықпалын, екінші жағынан тәр­биеленушілердің белсен­ділігін қамтитын қылықтарынан, се­зім­­дері мен қарым-қатынастарынан көрінеді
Сондықтан белгілі бір маз­мұнды іске асыра, адам­гершілік ық­палдың әртүрлі әдістерін пайдалана отырып, педагог істелген жұ­мыс­тардың нәти­желерін, тәрбиелеушілерінің жетіктістерін зер салып талдау керек.
Елбасы Н.Ә.Назарбаев: «Рухани құндылық, биік адамгершілік жоқ жерде үлкен өркениет орнату мүмкін емес» деген болатын
Ендеше, жеке тұлғаны дамыту – заман талабы.
Әр баланың моральдық дамуы үшін қамқорлық жасау – бүгінгі күн­нің және алдағы күндердің талабы, оған педагогтың күнделікті көңіл бөлуі талап етіледі
Оқушыларды рухани адамгершілікке тәрбиелеу, болашағына жол сілтеу – бүгінгі қажетті, ­кезек күттірмес мәселе
Рухани адам­гершілікке тәрбиелеу білім берумен ғана шектелмейді
Баланың сезіміне әсер ету арқылы ішкі жан дүниесін ояту нәтижесінде оның рухани-адам­гершілік қасиеттері қалыптасады
Рухани-адамгершілікке тәрбиелеу – оқушы өмірдегі орнын, жауап­кер­ші­лігін түсініп, өзін-өзі жетілдіріп, айнала қоршаған адамдарға жақсылық тілеуі.
Қазіргі уақытта оқушыларды тәрбиелеу ісінде олардың ішкі жан дүниесі мен рухани әлемін тану, дамыту, жетілдіруге байланысты көптеген игі істер атқарылуда
Халықтық дәстүр, рухани мәдениет негізінде рухани адамгершілік тәрбиесін дұрыс жолға қою міндеттерін жүзеге асыру басты мақсат екені белгілі
Адамгершілік тәрбиесіндегі басты мәселе – балаға сенім арту
Әрбір оқушы өзін-өзі рухани жетілдіру үшін, өзін тәрбиелеуге, өздігінен білім алуға ұмтылуы қажет екендігін түсінуі тиіс деп ойлаймын
Оқушысын өз бетінше білім алуға үйретпеген мұғалім қазір түпкі нәтижеге қол жеткізе алмайтынын біледі
Бала ықпал ету объектісі емес, ынтымақтаса қызмет ететін тұлғаға айналуы керек
Сондықтан мұғалімге жылылық, сезімталдық, кең ойлай алу, шәкіртті шабыттандыра алу, шығармашылық ізденіс сынды қасиеттер қажет
Сыныптағы рухани адамгершілік, психологиялық ахуал – бала үшін адамдармен қатынастың алғашқы мектебі
Нақ осы өз сыныбында баланың мейірімділікке және зұлымдыққа, тәртіпке, материалдық және рухани құндылықтарға деген көзқарасы қалыптасады
Сонымен қатар достықты, жауапкершілік пен шындықты түйсінеді, яғни мектептегі тәрбие өсіп келе жатқан балалардың барлық өмірлік іс-әрекетіне ықпалын тигізеді
Солардың кейбір көңіл бөліне бермейтін маңыздыларына тоқталатын болсақ, рухани-адамгершілік тәрбие­сін­дегі аса маңызды шарттардың бірі – мұғалімнің әрбір ісі, жүріс-тұрысы, мінез-құлқы, сөйлеген сөзінің басқа­ларға ықпалы мен әсері, одан келіп шы­ғатын нәтижеге жауапкершілігі
Мұны іске асыру үшін мектепте туындап отырған әртүрлі ахуалдарды шешуде әділетті, дұрыс жөн табу керек.
Өз ісіне жауапкершілікпен қарау өзі-өзіне есеп беруден басталады
Мектепте тәрбиенің дұрыс іске асырылып жатқандығының басты белгісі – оқушының мұғалімнен еш нәрсені жасырмауы, ұстазына жақын ­болуы
Осындай жағдайда ғана рухани жақындық туады
Мұғалім мен оқушының қарым-қатынасы алуан түрлі іс-әрекет барысында жүзеге асады
Мұғалімдер осы жерде еңбектің балаға тигізетін ықпалына көңіл бөлуді естен шығарып алмауы қажет
Ең­бектеніп жатқан бала емес, еңбек нәтижесі олар үшін маңыздырақ
Тағы бір мұғалімнің қаперінде болатын нәрсе – оқушыларға нұсқау бере отырып, істеген шаруасын бағалап, кемшілігі үшін тез шешім қабылдамай, оны жөндеу
Үйрете отырып, бірлесе істеу
Педагог ғалымдар істің өзі емес, сол істегі мұғалім мен оқушы, оқушы мен мұғалім ара­сындағы қарым-қатынастың мәнді екенін,мұғалімнің тәлім-тәрбиелік ықпалы осындай жақын, бірлескен қарым-қатынас барысында іске асатынын дәлелдеген
Мұнда тағы бір маңызды мәселе шешіледі, ол – баланың еңбекке қызығушылығын ояту
Мұғалімнің оқушылар алдында жаза баспау, оларға теріс әсер етпеу жолдарын ойлап, өздерін жетілдіруге бейім тұруының өзі олардың рухани-адамгершілік тәрбие беру жолындағы дамуын көрсетеді
Баланың сана-сезімін, адамгершілік мұраттарын қа­лып­тастыру – тәрбиенің алғы шаралары
Рухани-адамгершілік тәрбие барысында әрдайым осы мұраттарды басты нысана етіп ұстау қажет
Рухани тәрбиесі дұрыс жастар әрқашан жақсы қасиеттерді бойына сіңіріп, өнегелі, үлгілі азаматтарға ұқсауға ұмтылады
Кейбір оқушылар алғашқы кездескен қиындықта-ақ өз күшіне сенімсіздік ­танытып, бастаған істі аяқсыз қалдырады.
Себебі адамгершілік – адамның рухани арқауы
Өйткені адам баласы қоғамда өзінің жақсы адамгершілік қасиетімен, адамдығымен, қайы­рым­дылығымен ғана ардақталады
Ал қоғамдағы адам­гершілік тәрбиесі – адамгершілік се­зімді, ұлттық сананы, парасатты мінез-құлық дағдыларын қалыптастырып, жетілдіруде жалпы­адам­заттық құн­ды­лықтарды тиімді пайдалануға бағыт­тал­ған
Сондықтан бүгінгі таңда оқу-тәрбие үдерісінің басты мақсаты – ақылды да әдепті, жан-жақты жетілген, адамгершілігі мол жас ұрпақ тәрбиелеу.
Светлана Батырбекова,
А.Жұбанов атындағы
дарынды балаларға арналған республикалық мектеп-интернат директорының тәрбие ісі
жөніндегі орынбасары
