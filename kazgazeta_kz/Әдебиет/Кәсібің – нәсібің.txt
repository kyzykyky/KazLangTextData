Алматыдағы «Ramada Almaty» қонақүйінде Алмалы ауданының кезекті «Инвестицияның жылжуы мен кәсіпкерліктің дамуы» тақырыбында инвестициялық форумы өтті.
Шараға Алматы қаласы әкімінің орынбасары Ерлан Әукенов, Алмалы ауданының әкімі Жасұлан Естенов, «Даму» кәсіпкерлікті дамыту қоры» АҚ төрағасы, «Атамекен» ҰКП, қазақстандық және шетелдік инвесторлар, Алмалы ауданының бизнес қауымдастығы, сонымен қатар, кәсіпкерлікті дамыту бойынша қоғамдық ұйым өкілдері қатысты
Форум барысында қала әкімінің орынбасары Е.Әукенов Алматының әрбір ауданы ерекше болып келетіндігін, сол себепті биыл аудандық деңгейде салалық инвестициялық форум тәжірибесін енгізіп жатқандығын айтып өтті.
– Әрбір аудандық форумның өз тақырыбы мен ерекшелігі бар
Мысалы, таяуда Медеу ауданында бірінші форум өтті және ол жерде туризм мен қызмет көрсету салаларын талқыладық
Бүгінгі күні басты тақырып шағын және орта кәсіпкерлікті дамыту болып табылады
ШОБ-тың әрбір бесінші субъектісі Алмалы ауданында тіркелген – олар шамамен 50 мыңдай
Ол Батыс Қазақстан (47 мың), Қызылорда (47 мың) және Солтүстік Қазақстан облыстарымен (38 мың) салыстырғанда көп
Ағымдағы жылдың 7 ай ішінде ауданға шамамен 30 миллиард теңге инвестиция жұмылдырылды, – деді ол.
Сонымен қатар, форумда Алмалы ауданының әкімі Жасұлан Естенов баяндама жасады
Ол бизнес үшін ауданның инвестициялық тартымдылығының маңызды факторларын айтып өтті
Алмалы ауданының бірінші инвестициялық форумы аясында мемлекеттік-жеке меншік әріптестік орталығы мен «VINCI Construction Grands Projets» француз компаниясы арасында өзара түсіністік пен ынтымақтастық Меморандумына қол қойылды.
Нұрлан ҚҰМАР 
Алматы
