Қазақ шаруасы! Бұл істі ұлы Абай, Ыбырай, Шоқан бастаған
Қазақ шаруасына қазақ болып жан ашу әр қазақтың міндеті әрі қасиетті борышы
Сондықтан ба, қазақ шаруасына Әлихан Бөкейханов, Ахмет Байтұрсынов, Міржақып Дулатов, Сәкен Сейфуллин, Жүсіпбек Аймауытов, Мағжан Жұмабаев, Сұлтанмахмұт Торайғыров, Мұхамеджан Сералин, Бейімбет Майлин сияқты кешегі Алаш Арыстары, тағы басқа көптеген қазақ зиялылары атсалысты, «Қазақ», «АйҚАП» басылымдарының беттерінде мақала жазып, ірі-ірі мәселелер көтерді
Көне мұрағат беттерін ақтарған кісі бұған анық көз жеткізер еді, күні бүгін де бұл іс жалғасын табуда
Рас, әр заманның өз тақырыбы, өз проблемасы, әр қоғамның өзіне лайықты айтар сөзі бар
Осындай реттерден де халықаралық «Алаш» сыйлығының, «Парасат» орденінің иегері, Қазақстанның еңбек сіңірген қайраткері, «ҚАЗАҚ» газеті мен «АйҚАП» журналының Бас редакторы, белгілі жазушы Қоғабай Сәрсекеев осы тақырып­ты қолға алған еді
Әлекеңше, Ахаңша, Жақаңша толғап, Алаш Арыстарының дәстүрін жалғастырып, бұл ретте әуелі тоқтап, үзіліп қалған басылымдарды, мысалы «ҚАЗАҚ» газетін, «АйҚАП» журналын қайта тірілтті, жарыққа шығарды, содан соң қазақ шаруасын өз әл-қадірінше тізе жазды
Соның нәтижесінде «Атамұра» баспасынан Қоғабай Сәрсекеевтің «Қазақ шаруасы» атты көлемді кітабы жарыққа шықты
Қазақ шаруасының ауқымы, әрине, кең, тақырыбы да әр алуан, жасырын емес және мәңгі тақырып
Осындай ерекшелігін ескерген жазушы кітапқа ең өзекті дегендерді ғана енгізген.
Айбосын Адырбеков, 
тарихшы
