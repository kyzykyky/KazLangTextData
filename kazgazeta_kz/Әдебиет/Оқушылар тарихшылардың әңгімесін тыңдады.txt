 М.Базарбаев атындағы №138 гимназияда мемлекеттілігіміздің бастауы – Қа­зақ хандығының 550 жылдығына ар­налған «Қазақ хандығының кешегісі мен бүгіні» атты кеш болып өтті.
Кеш Халықаралық «Ғұмырдария» өнер байқауының жүлдегері «Мұрагер» ан­самблінің сүйемелдеуімен орындалған елі­міздің әнұранымен ашылды
«­Назарбаев Зияткерлік мектептері» Пе­да­­гогикалық шеберлік орталығымен Кем­­бридж университетінің білім беру фа­­культетінің бірлескен бағдарламасы ая­сында Қазақстан Республикасы ­жалпы білім беретін мектеп басшыларының біліктілігін арттыру бағдарламасы ­бойынша курс­тан өтіп келген гимназия директоры А.Елеманованың ұйымдастыруымен қатысушылар арасында 3 топқа біріктірген сайыс өтті
Мемлекеттілігіміздің бас­тауы болған, түп қазығын Керей мен Жәнібектен алған, Тәуелсіздік пен Теңдіктің, Ынтымақ пен Елдіктің көрінісі – Қазақ хандығының тарихы кештің негізгі тақырыбына айналды.
Кешке әл-Фараби атындағы Қазақ ұлттық университетінің тарих, археология және этнология факультетінің оқытушы-ғалымдары қатысты
Тарих ғылымының докторы, профессор, дүниежүзі тарихы, тарихнама және деректану кафедрасының меңгерушісі Қалқаман Жұмағұлов, факультет деканы Арман Жұмаділов, Қазақстан Республикасы білім беру ісінің үздігі, Ы.Алтынсарин атындағы медаль иегері, доцент Қайыркен Құнапина мектеп оқулықтарында кездесе бермейтін мәліметтерді оқушыларға қызықты етіп айтып берді
Мәселен, Керей мен Жәнібек хандардың өмірлеріне қатысты аңыз-әңгімелер де көп кездеседі екен
Сонымен қатар Керей ханның соңында қалған екі ұлы туралы ешбір мәлімет тарихи жазбаларда кездеспесе, ал Жәнібектің тоғыз ұы Иренші, Махмұт, Қасым, Әдік, Жаныш, Қамбар, Таныш, Әсік, Жадық туралы тың деректер баршылық екен.
Міне, осындай мағлұматы мол деректерге толы әңгімеден оқушылар өздеріне қажетті ақпараттарды ала білді.
Құралай ШЫНЫБЕКОВА
АЛМАТЫ
