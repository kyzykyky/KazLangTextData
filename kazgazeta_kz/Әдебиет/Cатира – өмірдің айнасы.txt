Ақтөбе қаласында «Айтқыштар-Ақтөбеде» атты әзіл-сықақ байқауы өтті
Байқау алдында Н.Бай­ғанин атындағы облыстық балалар кітапханасында «Cатира – өмірдің айнасы» тақыры­бында кітапхана оқырмандарымен кездесу ұйымдастырылды.
Байқауға қазылық еткен танымал сатирик Көпен Әмірбек, жазушы Мұхтар Шерім және Атырау қаласындағы «Ара-Атырау» әзіл-сықақ театрының директоры Нұрбек Мәдиев, сонымен қатар жергілікті сатирик Төрежан Мәндібай, өңіріміздегі Т.Ахтанов атындағы драма театрының директоры Н.Жұбатқан қатысты
Кітапхана директоры Г.Қалдина оқырмандарға қонақтарды таныстырды
Кездесу сұрақ-жауап түрінде өтті.
Кітапхана жанынан құрылған «Желкен» әдеби клубының мүшелері өз өнерлерін көрсетті
№31 қазақ орта мектебінің 8-сынып оқушысы Олжас Өтемісов Н.Тілендиевтің «Әлқисса» күйін орындаса, №52 негізгі мектептің 9-сынып оқушысы Ақбота Бүркітбаева сықақшыларға арналған Асхат Қылышбектің «Сықақшылар туралы одасын» айтып берді
№31 қазақ орта мектебінің оқушылары Аружан Кеңесқызы, Мақсат ­Ситказиев, Сәния Сүйіндікова өнерлерін ортаға салып, кеш қонақ­та­ры­на сый-сияпаттарын тарту етті.
Арай ӘБИЕВА,
Н.Байғанин атындағы облыстық балалар кітапханасының кітапханашысы
