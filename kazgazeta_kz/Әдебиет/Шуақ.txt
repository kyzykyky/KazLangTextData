Жүздерде бал-бұл жанған қуанышты,
Жақындатқан көктем-ай т-ү-у алысты.
Көңілімнің кептерін Наурыз келіп,
Шарықтатып аспанға ап бір-ақ ұшты.
Наурыз, наурыз көктемнің алғашқы айы,
Наурыз, Наурыз – Шығыста жыл бастайды.
Ұлы күні Ұлыстың төрлет, кәне,
Бұл күн бауырым болмас мұң, болмас қайғы.
Шыға келген өзгеше реңге еніп,
Кеше тұрған қыс айы күреңденіп.
Сүрден бауырым армансыз татар күнің,
«Ұзын сарыға» сақтаған үнемделіп.
Наурыз, Наурыз жайдары шуақты күн,
Көзі ашылып, сарқырар бұлақ бүгін!
Халқым аман болсын деп мен тілеймін,
Халқым аман болса мен қуаттымын.
Төк, төк көктен, аямай шуақты күн!
Бекәділ СЕМҚҰЛ
Қарағанды
