Рахманқұл Бердібаев
Әдебиеттанушы ғалым, фольклор зерттеушісі, сыншы, Қазақстан Ұлттық Ғылым академиясының академигі, филология ғылымының докторы, профессор, Қазақстанға еңбегі сіңген ғылым қайраткері Рахманқұл Бердібаев арамызда жүргенде 90 жылдық жасын атап өтіп жатқан болар едік
Биыл ұлт әдебиетіне елеулі еңбек сіңірген ғалым ағамыздың өмірден өткеніне бес жыл толды.
Айтулы ғалымның әдебиетшілік, фольклоршылық, түркітанушылық саладағы тындырған ірі шаруаларынан басқа тағы бір ерекше атап өтерлік жемісті ісі болды
Ол – М.Әуезов мұражай үйінде 35 жыл бойында Алматы қалалық қазақ әдебиеті мен өнері халық университетін басқарып, қазақ халқының тарихы мен мәдениеті тақырыбына 500 дәріс өткізуі
Бұл – өте маңызды, елеулі еңбек еді.
Жақында Алматыда аталған халық университетінде өткізілген сабақтар туралы жазбалар жинақталып, «Аманаттай сақталған асыл мұра» деген атпен кітап болып шықты.
Біз осы кітаптан алынған дәрістердің бірқатарын және Рахманқұл Бердібаевтың кітапқа енген «Кәусар бұлақ» атты мақаласын, жинақты құрастырушылар филология ғылымының кандидаты, доцент Жанымгүл Камалқызы мен ­Айжан Рахманқұлқызы Бердібайдың сөздерін ықшамдап оқырмандар назарына ұсынып отырмыз.
Сыр тұнған жазбалар
24.11.72

Халық университетінде өтілген сабақ
ҚАЗАҚ ХАЛҚЫНЫҢ ЭТНОГЕНЕЗІ
Баяндамашы: Әлкей Марғұлан
Әлкей Марғұлан сөзінен: Груссенің «Степная империя» деген кітабы (орысшаға аударылмаған) 
Клацат(?) Юлиан (ХVІІІ ғ
жасаған) найманды моңғол емес деген осы
Алим Шмидтпен осы жөнінде айтысқан
Алим Шмидт найманды моңғол деген.
Грек – антика, Иран, Қытай источ­никтерін білмей, ескі қазақ тарихын білу қиын
Ирандар сак деген
Венгриядан Моңғолияға дейінгі аралықта сырты да, іші де ұқсас обалар кездеседі.
Алтын қазыналар көп жерден табылған
Амудария қоймасы ертеде ағылшындар алып кеткен … алтын арбада болған
Мұның суретін Дальтон деген кісі шығарған
Ескі суреттерді (жан-жануарлар) ислам діні сынаған, құртқан
Қанкерде (самұрық құс), тастағы суреттер аса бағалы, етене мұра
«Оғызнамада» кездесетін айғыр мен қасқыр суреті Бұланты өзенінің бойында сақталған.
Гүндердің, қаңлылардың әйелдері жоқтау айтқанын тарихшылар (Меканов, т.б.) жазған
Бартольд, Клаузендер мұны растайды
Олардың қазаққа тек боларлық белгісі көп (киіз үй мәдениеті, т.б.) Тас мүсіндер солардан қалған.
Түрік қағанаты бұдан кейін (VІ-ІХ ғ.ғ.) VІ ғ
Рим елшісі Земарх Таласта болған
Суяб, Баласағұн да сол дәуірден мәлім
Демек, көшпелі тұрмысқа өзгеріс кіре бастаған
Қала мен көшпенділік қатар дамыған.
//Земархты оқу керек.
Орхон-Енисей жазуы (қия тастағы) сол заман жемісі
Кей тастарда тұтас кітаптың сюжеті бар
Қазақта суармалы егіншілік болғанын көп ғалымдар жазған
Тоқымашылық өнері де күшті дамыған
Кілем, текемет
Мұны Рубрук те жазған
Айша бибі күмбезінде кілемнің өрнегі бар.
VІІІ ғ
Керей Найман тайпасынан бөлініп шыққан
Ер Қосайлар осы кездің геройлары
Бірігу үшін күрескендер
Оғыздар осы тұс Сырдан түрікпенге көшкен.
Қарахандар әулеті Қарлұқтардан шыққан
Оларға қыпшақтан басқаның бәрі кірген
Қарлұқтар сахараға исламды әкелді
Қыпшақтар намаз оқу мал бағуға кедергі болады деп көп уақыт қарсы болған.
Алтын дәптер Тараз түбінен табылған
Оны тек Бартольд білген
(Алтын яруғ)
Шу бойында Ақжебе шаһары болған
Бұл дәуірді кей ғалымдар Эпоха Возрождения деп те атайды.
– Қазақтың ІХ-Х ғасырларда шыққан алғашқы аты «Алаш»
Алты Алаштың бірі – қаңлы
Ол елден көп ғалым шыққан
(Жамал Қарши) Алты Алаш моңғолға біраз қарсы болған
Кейінірек Жошының әулетіне бағынған
Қазақ Орда Ежен әулетін өз ханы санаған.
Орда базар – термин сөз
Шудың орта ағысында Аңырақай тауында Қазақ хандығы ту көтерген
Бұл алғашқы емес, қазақ тайпалар одағы одан да бұрын болған
Мына одаққа алты тайпа кірген
Эведгард «қазақ» есімін ІХ ғасырға апарады
Араб источниктерінде қазақ кейде салт, байтақ деген ұғымда айтылады
Кавказда малшы ұғымында
Сүлеймен Бухари кітабында да қазақ туралы түсінік бар.
ХІІ ғасырдан бері қазақ ұғымы сахарада орын алған.
Сұрақ:
– Дулат руы жөнінен?
– Абайдың қазақ тарихы туралы еңбегі қалай?
26.01.73.
Халық университетінде өтілген сабақ
ФАРАБИТАНУ КЕШІ
Баяндамашы: А.Машанов
А.Машанов сөзінен: «Взгляды добродетельного города» … Бейрутта шыққан
Кітапты Ш.Есенов әкеліп берген
«Аристотель мен Платон еңбектеріне көзқарас», «Табиғат туралы кітап», «Құранға түсіндірмесі»
Небәрі жаңадан бес кітап қолға түсіпті
Соңғы жылда Фарабиға қатысты кітаптардың өзі өз алдына жинақталуда
Хайруллаевтың жаңа кітабының жартысынан көбі Фарабиге арналған.
1972 ж
Ақаң үш жерге баяндама жасаған
Майда Ташкентке шақырылды
Вильнюста Кеплерге, Коперникке арналған (ноябрьде) жиында сөйледі
Үшінші мәжіліс күзде Қарағандыда болды
Жаңа университетке Фараби атын беру туралы ұсыныс айтыпты.
– Фарабидің қай еңбектері прозаға жақын?
Ғалым туралы драма жазылды
Документті фильм шықты
Фараби логикасынан Гегель үйренген
Ал Гегель туралы Лениннің қалай бағалағаны белгілі
Фараби биографиясын жазып жатырмыз
«Аль-Фараби – великий энциклопедист» деген томдық шықпақ
Кеплердің «Всеобщая теория музыкасынан» жеті жүз жыл бұрын Фараби айтқан: «Ғажайып ойлар қиял қозғайды», Ноталар жүр аңыз… (астрология, дін, философия) – бәрі аралас.
Ауданбектен: «Фарабидің математика еңбектері» деген кітап шықпақ.
Аяннан: Фарабидің ақындығы туралы мағлұмат
Өлеңді арабша да, парсыша да жазыпты.
23.02.73

Халық университетінде өтілген сабақ
СӘБИТ МҰҚАНОВПЕН КЕЗДЕСУ
С.Мұқанов сөзінен:
Таңдамалысын шығару үшін 25 том әзірлеп беріпті
16 том шығатын болыпты.
Шаршап қалатын жағдайға ұшырадық… (Үй көлемі 150 квадрат метр
Біреу сұрады ма екен…)
Мәлік туралы 1,5 баспа табақ естелік жаздым
«Қазақ қауымы» деген еңбек бітірдім
Ол екі кітаптық болады
Үйлену – үй болу деген сөз
Мұны «Қазақстан» (историко-этнотический очерк) баспақ.
Көп қыдырдым
Тарихты тексеруді Санжар Аспандияров үйреткен еді
Сәкен көп шұғылданды
Онан кейін Мұхтар
Бір аяғым ескі ауылда менің
Мен Шәкәріммен, Мәшһүр Жүсіппен хат жазысқам
Көп ескілікті адамдармен сөйлескенімді дәптерге жазып қойғанмын
Екі қиыншылық кездесті
Барлық халықтың шын тарихы өзінің әдебиетінде (ол халық үлкен болсын, кіші болсын)
Атақты тарихшы Геродоттың сүйенгені – халық аузындағы әдебиет екен… Эллада соғыстарының сводный … ертегі, аңыздар жасағаны белгілі ғой
«Шахнама» түгелдей ертегілерден тұрады
«Фауст» солай, Шекспир де солай
Біздегі қызық нәрсе Мәшһүр Жүсіптің «Месі»… Мұны арнап зерттеуге лайық
Шежіреден қарадым
Оның алғашқы нұсқасын қожалар – ислам дінінің миссионерлері жазған
…
Академиядағы жүзден астам шежіреден біртұтас шежіре шығара алмайсың.
Мағлұмат қалдырған саяхатшылардың көбі шолғыншылар, тыңшылар
Олардың естелігі біржақты, көбінесе, қате
Орта Азияда мемлекетті сақтап келген күштің бірі – көшпенділер
(Осыншама халықтың рөлі Ғафуровтың кітабында көрсетілмеген).
«Ұйықтаған ұйқы алады, ұйықтамаған жылқы алады»
Көшпелінің ең сүйікті көлігі – жылқы
«Керегем тоқсан басты, сексен уық»
Үзік екеу, туырлық төртеу
Шүйкелеген арқан үзілмейді… (С.Мұқанов айтқан сөздерге түсінік берілмеген, тек образды, суретті сөздерді жазып алыпты
Ж.К.)
27.10.78

Халық университетіндегі сабақ
М.ӘУЕЗОВ ЖӘНЕ МУЗЫКА
Б.Г.Ерзакович сөзінен: Мұхтар ­Омар­ханұлының арқасында Абайдың музы­ка­лық мұрасы сақталып, насихатталды
«Татьянаның әні» Затаевичке берілген еді.
1938 жылы Мұхаңнан Абайдың бес-алты өлеңін жазып алған
Ішінде «Айттым сәлем Қаламқас», т.б
бар
Дәлірегі, Мұхаң өзі үйреткен, ертіп келген әншілерден жазып алған
Кейін Мұхаңның өз айтуынан да жазып алған («Сүйсіне алмадым»)
«Алма бағында» пьесасына музыка жазғанын айтты
Мұхаңның музыкаға сіңірген еңбегін зерттеу міндет екенін айтты..
Л.Хамиди сөзінен: Мұхаңнан «Мен көрдім ұзын қайың құлағанын» жазып алыпты.
1933 ж
Алматыға Мәскеуден келдім
Алдында Ж.Шанинмен С.Меңдешевтің үйінде танысып едім
Театр директоры О.Бекл әдеби бөлім меңгерушісі М.Әуезовпен таныстырды
Мен музыка бөлімін басқаратын болдым
«Еңлік-Кебекке» алғаш музыканы … жазған екен
Театр жанынан оркестр ұйымдастырдық
Еңліктің рөлін Күләш пен Рабиға кезек ойнайтын
«Отеллоға» музыка жазғанда да Мұхаң классикадан хабардарлығын байқатып жүрді
«Еңлік-Кебектің» операға айналуы да Мұхаңның қызметі еді.
1934 ж
10 январьда музыка театрының шымылдығы ашылды
Бұл «Айман-Шолпанмен» басталды.
1935 жылы Мұхаң Өтебаймен бірге Семейге келді
«Абайды» жазбақ боп жүр екен
Әрхам Исқақовтың айтуымен «Абай» ауданынан қарт кісілерді шақыртып алыпты
Абай әндерін жазып алдым.
Динадан күй жазып алу қиын еді
Өйткені ол импровизатор еді, әрдайым өзгертіп тартатын
Ал Л.Мұхитов өзгертпей тартатын
Әрхам да Абай әндерін өзгертпей айтады екен
Сөйтіп, Мұхаңның арқасында Абай әндері жазылып алынды.
Л.Хамиди Қазақстанға ілкіде 1926 ж., екіншіде 1934 ж., үшіншіде 1938 жылы келіпті
Оркестр басқарысты
Сол тұста «Абай» пьесасы жазылып еді
Оған А.Жұбанов музыкалық рең берді
Ахаң «Абай» сюитасын жазды оркестр үшін
«Абай» пьесасының либреттосын жазып, бізді музыка жазуға Мұхтар Омарханұлы шақырды
Оның кеңесімен операға Абайдың әндерін ендіріп (өзгерте) отырдық
«Төлеген Тоқтаров» операсын жазып дачада жатқан кезінде Мұхаң келіп, «Ақылбайдың әнін» өзі айтып жаздырды
Қонақтар келіп қалғанда пианиноға қосылып айтты
«Абай әндері» фильмінде де музыканы Л.Хамиди жазған.
– Ақылбайдың әні Ермектің орындауында пластинкаға түсірілгенде, аты неге жазылмаған? Сұрақты Ө.Байділдаев қойды.
…
Л.Хамиди «Жамбыл және Айкүміс» деген тақырыпта бір актілі опера жазған еді
Музыканы ұйымдастырушы болған Мұхаң, ол солай…
// «Мұхаң және музыка» деген тақырыпта проблеманы кең де жедел жазып тастасақ…
**У.Бекенов Тәттімбет еліне барған сапары туралы айтты, күй тартты.
11.01.79

Халық университетіндегі сабақ
АУЫЗ ӘДЕБИЕТІНІҢ ТАРИХИ НЕГІЗДЕРІ
Баяндамашы: Әлкей Марғұлан
ІІІ дәуір
Түрік қағанаты болғанда
Қорқыт, ­Жиренше шешен, Алдар Көсе, …, ­Алпамыс, …, Ер Көкше (Бұл геройлар «Манаста» да кездеседі)
(Гилгамеште де өлмейтіндік сырын іздеу бар еді).
Жиренше – Бура ханның қайын атасы (ІХ-Х ғ.), Сыр бойын мекендеген қыпшақтардан
Оғыздардың Сыр бойы жайындағылар көбірек қалған.
Алпамыс та – Оғыз заманының адамы, ноғайлы емес
Баршынкент ­Баршын сұлу атына қойылған
Баршын күмбезі Сырдарияның оң жағында ХІХ ғ
дейін сақталған
«Сырлы тамдар» тек әйелдерге арналып салынатын болған
В.Жирмунскийдің « Следы огузов в низовьях Сыр-Дарьи» деген еңбегінде бұл айтылған.
Кестен қара алып (Қарабек) Алпамыспен замандас
Қадырханның (Сыр бойындағы қыпшақ ханы) Аба Мүсілімге «Намаз оқып, ораза тұтсақ, малды кім бағып, егінді кім егеді? – деп жауап беріпті.
Алдар – түрікпен мен қазақта ғана
Бұл – Х ғ
оғыз-қыпшақ бірлестігінің белгісі.
Қамбар – уақтың арғы аталары
Ер Көкшелер мұның баласы делінеді
Бұл деректі Березин 1876 ж
өз архивіне жазған
Радлов та Ер Көкшені Қамбардың баласы деген.
«Манас» деген тобықтының бір атасы бар
Г.Н.Потанин де бұл Манас туралы жазып кеткен
«Хикаят ер Манас» деген ескі жыр бар бізде
(Бұл текст қайда?)
ІҮ кезең
Ноғайлы-қыпшақ заманы
Бағалы деректер бар кітапта: 1.Ескі заман алтын мүсіндері»
2.«Собрание сочинений Жамиат таварих» деген кітапта
Тагирджанов деген тәжік жазған
3.Сайфиддин Аксикенти еңбегі
ІҮ дәуір жыр құрамы:
«Ер Сайын», « Едіге», «Құбығұл», «Қобыланды», « Тарғын», «Шора», «Қыз Жібек».
Кейінірек «Орақ-Мамай», «Айсаның ұлы ер Әли», «Ер Қосай», т.б
Бұл жырларды қазақ, ноғай, қарақалпақ қана біледі.
** Оразмұхамметтің «күміс жәшігінде» материалдарды Френ, т.б
зерттеген
«Күміс жәшіктегі» қазақ материалдары татарша өзгеріп кеткен
Оны көп тіл білетін адам ғана қалпына келтірер еді
Бұрынғы аты – «Казачья литература» еді.
Академик Френ архивінде қазаққа қатысты дерек көп.
Әрбір сұлтанның қолында мол-мол қолжазба, кітаптар болған.
Қазан университетінде 100-ден аса қазақ қолжазбасы сақталған.
Ленинградтың С-Щедрин кітапха­насында қазақ қолжазбасы сақталған.
Ленинградтағы академия архивінде қазақ, түрік, татарские рукописи.
Географиялық қоғамның Ленинград архиві.
Сыртқы істер министрлігінің архиві.
«Қозы Көрпеш – Баян сұлу» жырын ілкі орысшаға Даньшин аударған.
Игнатьев архиві Орынборда
Онда Қобыландының тексі бар.
Омбы, Том университеттерінің архиві
Әсіресе Г.Н.Потанин архиві…
Иоган Петрович Фальк, Паллас, Миллер, Фит(ш)ерлер қазақ қолжазбаларын жинағандар.
Скалон «Казак-киргизский- русский словарь» жинаған.
Қазан университетінің құрметті профессоры болған Жәңгір хан жыл сайын Қазанға кітап апарып отырған.
Орынбордың генерал-губернаторы Сухтлен Нұралы ханның қызын алған
«Тарих қыпшақ», «Дастан Шыңғыс хан и Аксак Темир», т.б
Сухтленнің архивінде болған.
Б.Дауылбаев Ледвиженскийге хат жазып, қазақ жырларын бастырса деп тілек білдірген.
1862 жылы Арқада болған жұт ­туралы «Қисса тауық жылы» деген поэма жазылған
Мұны жазуға Шоқан ықпалы болуы мүмкін
Бұл тақырыпқа Біржан да өлең жазған
Өлең аты – «Егіз тауық»
Көркемдігі күшті.
***
–Қобыланды ешқашан Иранмен соғыспаған, – деді Әлекең
Ғазан хан – оқымысты кісі болған
Ол Рашиддинге аңыздарды айтып отырған
«Рашиддин мүмкін автор болуы» деді Әлекең
Ғазан хан философ
Алтын Орда кезінде де қыпшақтар Иранмен достас еді.
12.12.1980

Халық университетіндегі дәріс
ӘЛКЕЙ МАРҒҰЛАН дәрісі
«Рашиддинде Қорқыт туралы дерек бар
Суреттер сақталыпты
«Қорқыт» – қорыққаннан шықты деген де аңыз бар
Үйсін қожа, Қаңлы қожалар Қорқыттың серіктері саналады
Жиренше оғыз, қыпшақ дәуірінде шыққан… Оны бергі заманға жақындату бекер
Талмасқа – Қарақандар дәуірінде болған, күмбезі Сарысу бойында
Төбе тәңірі (Керейден?) Шыңғыс кезіндегі жыраудың бірі
ХІІІ ғ
одан кейін Сыпыра жырау
Орыс ханға, одан кейін Тоқтамысқа кеңесші болған
Батуға … жазған жырау осы.
ХІҮ ғ
Кетбұқа – «Ақсақ құланды» қобызбен тартқан
Ершегедей(?) (жалайыр) Жошыханды жоқтаған…
ХҮ ғ
Асан қайғы
Бұлай қайғы аталу себебі қазақ пен өзбектің бөлініп көшуінен… Шудағы хан тауы – Жәнібек атынан шыққан.
Қазтуған жырау сөзі бөлек… Жырау ірі мәселені ( отан, ел) жырлайды
Ақындар күнделікті тіршілікті айтады.
ХҮІ ғ
Құлмамбет
Сырдария бойында Тәуекел хан тұсында болған
Оразмұхаммед – оның немересі…
Марқасқа, Жиембет Есімхан тұсында (Соңғысы Тәуекелдің інісі)
Соңғы жырау – Байтоқ…
Ақтөбеде Құдайберді деген ақын жыршы болған.
***
Нысан абыз, Базар (ХІХ ғ.) жыраулар болды.
***
Оразмұхаммед – сұлтандар арасынан шыққан білімпаз
Ол «смутное время» кезінде Борис Годуновты жақтаған
Сол үшін өлтірілген
ХҮІ ғасыр мәдениетінің ірі ескерткіші – оның кітапханасы
Қолжазбаларын күміс сандықта ұстаған
Ол қайтыс болған соң, оның жәшігі №38 патша архивінде сақталған
1736 жылы ол жәшік кітапханаға сыйлыққа берілген
Одан Азия музейіне ауысқан
Кейбір ғалымдар жәшік кітаптары Наполеон соғысы кезінде өртеліп кеткен дейді
Ол бекер
Академик Френ 1840 жылы ол жәшікті ақтарғандығы бұған дәлел.
«1575-1580 жылынан басталған бұл кі­тапхана», – делінген кейінгі анықтама­лар­да
Вельяминов — Зернов бұл жәшік материалдарымен танысқан
Дегенмен, бұл кітапхана өткен ғасырда жойылуы немесе татар жазбаларының есебіне жатқызылуы ғажап емес
Сол түркі архивке «араласып» кеткен мұраны зерттесе…
Ол – Тәуекелдің немересі, әскер басы
Қасында Қадырғали Жалайыри жүрген… Жалайыридің тәрбиесінде болған
Сауран, Түркістанда өмір кешкен.Тәуекелдің інісінің баласы – Оразмұхаммед
(Бараба татардың керейлерден), Оразмұхаммедтер Ертіс бойында құс салып жүргенде оларды Чулков ұстап алып, патшаға жібереді…»)
Оразмұхаммед Қасым қаласының патшасы (1600 ж.) болып тағайындалады
Патшаға көрсеткен қызметі үшін ол қалаға Сыр бойы қалаларының үй үлгісіндей минареттер, мешіттер салдырады
Оразмұхаммед Қасым қаласында маңайында көп білімді адамдарды ұстайды
Ең үлкен еңбегі – кітапхана, «күміс жәшік»
«Қазақты жаңа, жас жазбалы ел деу қате»,- деді Әлкей Марғұлан
Тәуекел хан патшаға немере інісін (Оразмұхаммедті) босату туралы тамаша хат жазған
Ол хат архивте (сыртқы істер министрлігінде) сақталған
Өкінішке қарай, ол хаттың аудармасы ғана бар, түпнұсқа жоқ…
Құлмағамбет жыраудың толғауына Оразмұхаммед қатты көңіл бөлген
Өзінің сарайында (Касымовта) бұл толғаудың ­аудармасы бар
Оразмұхаммедтің Сауранға, Тәуекелге жазған хатының орысша аудармасы сақталған, бар
Ескі мешер тілі қазақ тіліне жақын болыпты… Оразмұхаммед төңірегі бірте-бірте мешерге айналған
Бұдан кейін орыс-қазақ байланысы күшейген
Френнің көрсетуінше: «Тарих Түркістан», «Мұхаммед бин Оспан», «Тарих Шыңғысхан», «Диван ақсақ Темір», «Тарих Шона мүлк»(?), «Диван Едіге», «Диван Тоқтамыс», т.б
кітаптар болған
Мұнда қазақ шежірелері болған
«Едіге би шежіресі»
«Қыпшақ күрлеуіт шежіресі», т.б
Осы кітапханадағы ең қадірлі мүліктің бірі – Қадырғалидың өз еңбегі
Ол кітаптың атын «Жамиғ ат тауарих» деп Березин қойған
Алғашқы парақтары жыртылыңқыраған
Бұл еңбекті Шоқан биік бағалаған
Абылғазы осы кітапты ХҮІІ ғ
Есімханның үйінде көрген болуы мүмкін
Есім – Тәуекелдің ағасы ғой
Бұл кітаптың бір ғана данасы ол кезде Түркістанда болған
Осы еңбекті Рычковтар білген
Халфин Ибрагим өзінің еңбегін әлгі кітапқа сүйеніп жазады
(Бұл кітапты, әсіресе, Едігеге қатысты жерін оқу)
Фольклор тарихына керек.
Қазақ шежіресі бойынша Тоқтамыс, Едіге молалары Ұлытауда
Арабшах (еңбегі Ташкентте) Едіге туралы көп жазған
Едіге тұқымының бір тарауы Құмкентте делінеді.
Қадырғали Қасым хан бейіті Сарайшықта деген
Онда сұлтан қабірі Қожа Ахмет Ясауиде делініпті.
***
З.Ахметов сөйледі…
І.Жарылғапов: Бұл сөздер кітап боп шықса…
28.01.1981.Халық университетіндегі дәріс
127.03.1981.
Халық университетіндегі дәріс
КӨНЕ ЖАЗУ ҚҰПИЯСЫ
Баяндамашы: М
Дүйсенов
1.Ертеде киелі жан-жануарлардың суреттерін салу салт болған… Кейін суретті өнер деп тану орын тепкен
..
2.Шумер жазуы б.з
үш-төрт мың жыл бұрын пайда болыпты.
3.Қытай иероглифінің саны 7000 –дай екен…
4.Көне жазу ру таңбаларынан басталған.
5.Әріптің арғы тегі арамейден.
6.Финикия жазуынан грек әріптері пайда болған
(араб әрпі де арамейден)
7.Византия жазуына грек жазуы таяныш болыпты.
8.Грек жазуынан армян, грузин алфавиттері шығыпты.
9.Византиялық жазуынан славян әрпі жасалған.
10.Соғдалықтар мен түркілер ежелден байланысты елдер.
11
Қаңлының да жазуы болған, бірақ бізге жетпеген.
12.Гундердің де жазуы болыпты, оның қалдығы Моңғолиядан табылыпты.
13.Гун мен көне түркі жазуы арасында байланыс бар.
14.Орхон-Енисей жазуының тегін біреулер ру таңбаларынан (Айдаров), екіншілер соғда жазуынан пайда болғанын (…) деседі.
Ең дәлелді болжам – біздің жазуы­мыздың сақ дәуірінде болғаны, кейіннен түрлі өзгеріске түскендігі
Оның арғы тегінің біразы арамейден, кейбіреулері таңбалардан жасалуы мүмкін
Сонда бұл жазу соғдадан бұрын туған болады.
26.05.89

Халық университетіндегі сабақ
Тіл тағдыры – ел тағдыры
Баяндамашы: Ә.Хайдаров.
Ә.Хайдаров сөзінен: Тіл мұраты … өзімізді-өзіміз танудың өріс алуынан туған құбылыс, – деді шешен
Ана тілі тағдырына жаны ашыған бір топ жұмысшының тебіреністі хаты оқылды.
Екітілділік пен біртілділіктің қазіргі жағдайы кеңінен сөз болды
Қазақ тіліне мемлекеттік статус беру деген қазақ тілін сақтап қалу дегенмен бірдей
Орыс тілінде елу шақты функция болса, қазақ тілінде ондай жоқ
Тіліміз ғылым тіліне айналған жоқ
Қазір жастардың көбі ана тілін білмейді, не аз біледі
Олар халықтың 40 пайызы
Еліміздің 10 республикасының ұлт тілдері мәселесі шешілді.
Геркавец: 1.қазақ тілі – мемлекет тілі
2.Орыс тілі – ұлт аралық 3
өзге ұлттардың тілдеріне мүмкіндік беру
Қажеттігі ғылыми қойылып отыр
Ең әділ шешім осы
Әлемдік принциптер осымен үндес
Ә.Хайдаров: қазақ тілін, ең алдымен, қазақтардың өзі білуі керек
Туысқан халықтар бұл мәселені түсіндіруге көмектесуі тиіс
Ш.Сарыбаев, С.Қирабаев, Қ.Исабаев, Б.Сүлейменов, С.Қарамендин, т.б
сөйледі
Қазақ тілінің мемлекеттік тіл болу заңдылығын, қазақ тілінің ғылым тілі болу қажеттігін, қазақ тіліне деген қажеттілікті танытты.
Ә.Хайдаров баяндамасында мәселе ғылыми түрде дұрыс қойылды
Қазақ тілінің аясын кеңейту туралы неге кең таралмайды дегенге тоқталды, Қазақ тілінде іс жүргізетін аудандардың тізімі жасалды
Қазақша үйрететін үйірмелер бар
У.Уайдин: Орталық комитетіндегілер балаларын қазақша оқыта ма?
***
«Қазақ әдебиеті» газетінде қазақ зиялы­ларының ана тіліне мемлекеттік статус беру қажеттігі туралы «Тіл тағдыры – ел тағдыры» деп аталған коллективтік хаты берілді
Бұл – тарихи хат
Бұған орыс, ұйғыр, корей жазушылары да қол қойған.
***
Халық университетінің кешіне Орта­лық комитетінен екі өкіл келді
Біреуі – Ербол Шаймерденов – баспасөз секторының меңгерушісі
Ол сөз сөйледі, көтерілген мәселені қолдады
Хатымызға дұрыс хабар беретінін мәлімдеді
Бұл сүйкімді жаңалық болды.
26.10.95

Халық университетінің 1995-96 оқу жылындағы алғашқы дәрісі 
ҚАЛТАРЫСТА ҚАЛҒАН ҚАЗЫНА
(Қырғыз манасшысы Жүсіп Мамай жырлаған «Қазақтың жеті қағаны» 
дастаны туралы)
Баяндамашы: Тұрсынхан Зәкен – 
жазушы, тарихшы.
Тұрсынхан Зәкен сөзінен: Дастан тарихынан
Бұл сюжет Қазанда Жүсіпбек Шайхысламұлы топтамасының ішінде болыпты
Кейіннен бұл фабула қырғыздар қолына түскен
Содан соң, ақыр аяғында Шыңжаң жеріне жеткен
Бұл дастанды айтушы Жүсіп Мамайдан мазмұн, тексін жазып алу қажеттігін Нығмет Мыңжани қадағалап тапсырған екен
Дастанды 1989 ж
жинай бастаған, бірінші кітабы 199… жылы шықты
Қарттың денсаулығы бабында болмағандықтан, жазып алу жұмысы баяу жүрген.
Жүсіп Мамайдың айтуымен 18 томдық жыр жазып алынған
Оның 15 кітабы жарыққа шыққан
Жалпы Шыңжанда 90 манасшы бар
Жүсіп Мамай «Қыз Жібекті», «Алпамыс», «Бозжігітті» де біледі.
– Жүсекең дастанды қайдан, қалай үйренген?
– Мамырхан молданың қолжаз­басынан алғаш рет танысыпты.
Мамырханның ағасы Қылыш молда, Тоғалақ молда Жүсіпбек Шайхысламов­пен араласып тұрған
Қылыш молда осы сюжетті жазып алған
Әуелі Молда Қылыш «Мұхтасар Қырғызияны» жазған, бірақ ол мұра сақталмаған секілді
Оның «Зілзаласы» жұртшылыққа белгілі
«Зар заман» қиссасы да бар.
1968 жылы Қылыш молданың қолжазбасын, оның ішінде, «Жеті қаған» қолжазбасын хунвенбиндер өртеген
Дастанда қыпшақ, үйсін тайпалары Самарқанды жайлаған дәуірдің оқиғалары елес береді
«Хасан хан» (Арыстан батыр) әйел ғашық болып, ақырында, Жезмаңдайдың әлегімен зынданға салынады
Соғыстарда Арыстан жеңіп отырады.
Қырғызшадан текст қазақшаға аударылғанда дастан 22 тарауға бөлінді.
«Бұрынғы өткен заманда,
Самарқанның жерінде» деп басталады дастан
Хоженттің ханы Киянхан Самарқан ханы Хасан ханның әйелін тартып алмақшы болады
«Осы пәледен құтқарушыға тағымды беремін» депті Самарқан үкімдары
Дәуітбай, Түктабан, т.б
батырлар мақталады
Жалпы сарыны – ертегілік эпос.
КӘУСАР БҰЛАҚ
Қазақ тіліндегі газет, журналды оқитын, радио тыңдап, теледидар көретін жұртшылық Алматы қалалық қазақ әдебиеті мен өнері халық университетінің атын естіген деп се­німмен айтуға болады
Өйткені бұл білім оша­ғының дәрістері туралы баспасөз бетте­рінде сан жылдар бойында жазылып келеді.
Отыз жыл деген тура бір буынның өмірі
Халық университеті өзінің дәріс кештерінде қаншама жанның санасына сәуле құйып, мүлгіген ойды оятқанын, қанша адамды рухани жағынан байытып, отаншылдық, ұлтжан­дылық қасиет дарытқанын, сапалық сілкініске бастағанын белгілейтін өлшеуіш жоқ.
Ал халық университеті өзінің алдына мәдени мұраны ғылыми дәлдікпен қайта таныстыру мақсатын басты уәзипа етіп қойған еді
Алпысыншы жылдардың бас кезінде жұртшылықтың халық тарихы мен мәдениетін білуге деген құштарлығының күшеюіне орай білім таратудың жаңаша бір түрін табу қажеттігі туған болатын
Міне, осы аңсарға халықтың өз білімін өзіне «қайтаратын» қоғамдық негізде құрылған университеттер неғұрлым лайық келген еді
Ол кездегі оқу бағдарламалары қазақ халқының тарихын, әдебиетін, фольк­лорын, мәдениетін, өнерін тым жартыкеш қана қамтитын
Шындығына келгенде, бұл пәндер бойынша оқытушының да, оқушының да мағлұматы тым үстірт, шалағай, мардымсыз болатын
Өткен заман құбылыстарын бірыңғай таптық тұрғыдан бағалау да, бұрынғы отар ұлттар тарихын еуропоцентристік мұнарадан қарап сипаттау да шындықтың өңін айналдырып көрсетумен бірдей еді
Сол үшін біз халық университетінің сабақтарына ылғи дерлік «жабық жатқан» немесе жартымсыз ғана жария болған тақырыптарды енгізіп, әрбір дәрісімізді жаттандылықтан, «стандарттан» тыс деңгейге көтеруге талаптандық
Әрбір оқу жылына белгіленетін 16 дәрістің бәрінде де тың проблемалар қозғалып отырды
Ал ондай қордаланған мәселелер қазақ халқының соңғы бір жарым мың жылдық тарихында жеткілікті болатын… Оның үстіне қазақ тарихы мен мәдениетіне қатысты жайттар Байкалдан Балқанға дейінгі алқапты мекендеген түрік халықтарына да көп жағдайда ортақ болғандықтан, әрбір құбылысты жалпытүріктік деңгейде алып қарау дәрістердің көкжиегін кеңейтіп, жаңа мағыналармен нұрландырып отырды.
Әрбір сабақта бұрын жалпы жамағатшы­лық­қа мәлім болмаған тың тақырыпты көтеру басты мақсат болды
Сол үшін белгілі бір пән проблеманы неғұрлым жетік білетін, кейде түрлі ғылым салаларының бірден-бір маманын іздеу дәстүрімізге айналды
Мұндай сабақтардың қатардағы оқушыдан бастап академиктерге дейін қызық болатыны осыдан еді
Халық университетінің әрбір кешіне жұртшылықты тартатын «құдірет те» сабақтың сонылығы мен айтушының ерекше білімдар, талғамдылығы болатын
Бұған мысал келтірсек, жүздеген тақырыпты қайталап айтқан болар едік.
Қазақ әдебиеті, тарихы, мәдениеті тақырыбын бір ғана халық шеңберімен тұйықтамай, көптеген туыс түркі елдерінің мұрасымен салыстыра талдау – халық университеті жұмысына кең тыныс берген, оны ерекше мазмұнға бөлеген, нағыз ғылыми шыншыл келбет дарытқан өзгеше өміршең дәстүр десек, артық емес
Университет ауыз әдебиетіне арналған дәрістерін де сонау солтүстіктегі сахалардың, одан берідегі алтайлықтардың, Еділ, Орал бойларындағы башқұрттардың, Кавказ бен Қырымдағы ноғайлардың, Әмудария жағалауындағы қарақал­пақтардың фольклорлық жаратындыларына да лайықты көңіл бөліп отырды
Ал жазба әдебиеттің жәдігерлері туралы сөз еткенде татарлардың, өзбектердің, әзірбайжандардың бай көркемдік тәжірибесі еске алынды
Қазақ әдебиеті мен мәдениетінің Еуропа халықтарымен байланысы да университет сабақтарында өзіне лайықты орын алып отырды
Мәселен, орыс әдебиетінің көп маңызды мәселелеріне арналып жеке сабақтар өткізілді, неміс әдебиеті туралы да дәрістер жүргізілді…
Жариялылық үстем болған қазіргі кезеңде қандай тақырыпқа да зерттеу жасауға, дәрістер оқуға мүмкіндік мол
Осыған қарап, бір есептен алғанда қазақ әдебиеті мен өнері халық университеті көне мұраның көзін ашып, елге тарату жолындағы өзінің тарихи миссиясын біршама атқарып болды деп есептеуге де болатындай
Бірақ алда алынбаған асулар, шықпаған биіктер көп
Біз әлі күнге дейін мәдени мұраның көп жағдайда бетінен ғана қалқып жүрміз, тереңдік пен жүйелілік, мақсаттылық жетіспейді
Қазақ халқының дүниежүзілік мәдениетке қосқан өзіндік үлесін алдымен өзіміз танып, одан кейін өзгелерге түсіндіру жолында болашақта сан түрлі күрделі істер тізбегі тұр
Міне, осы игілікті мұратқа халық университеті атсалыса берсе, нұр үстіне нұр
Біз бұл кезге дейін негізінен қазақтану мақсатын алға қойған едік, ендігі жерде түріктану деген кең айдынды әлем күн тәртібіне қойылуы ләзім
Жігер мен білім жетсе, бұл тарапта халыққа берер қазына таусылмақ емес.
Араб халқының даналығы «Мың бір түн» аңызын тудырғаны мәлім
Ол – мың бір кеш бойында айтылды дейтін әңгімелер жинағы
Ал Алматы қалалық халық университеті әзірге 500 кеш дәріс өткізді
Біз бастаған ісімізді жалғастыра беру ниетіндеміз
М.Әуезов мұражайының мәжілісханасында дәрістер санын мыңға да жеткізуге болатынына сенеміз
Бұл істі біз болмасақ, шәкірттеріміз жалғап әкетер
Осындай дәрістерде сөйленген сөздер, айтылған өнегелі тағылымдар басы құралып келіп, қазақ даналығының бір ұлы ескерткішін жасар деп үміттенеміз.
1994 ж.
ҰЛТТЫҢ НӘРІМЕН СУСЫНДАТҚАН
Алматы қаласында өткен ғасырдың алпысыншы жылдарының ортасынан былайғы уақытта білім алған, қызмет еткен қазақ азаматтары М.Әуезовтің музей-үйіндегі халық университеті дәрістеріне бірер рет болса да қатысқан болар деп ойлаймыз
Аңызға айналған сол университет сабақтарынан алған тәлімдері мен рухани азықтары туралы қазақ зиялылары көп айтып жүр
ҚР ҰҒА академигі Рахманқұл Бердібай туралы сөз қозғаған білімді азаматтардың баршасы бұны бір сөз етпей өтпейді
Бірақ сол университеттің жұмысы туралы жүйелі мәліметтер қолға түспейді
Осы бағытта біраз іздестіргенімізбен, халық университетінде өткізілген дәрістердің деректеріне кездесе алмадық
Біздің қолымыздағы бар деректер – ғалымның өз қойын дәптеріне дәріс үстінде жазған сараң мәліметтері мен халық университетінің жұмысы туралы беріп отырған есептері, түрлі мекемелерге жазған ұсыныс хаттары, белсенді лекторларды марапаттауға ұсынғанда берген мінездемелері, т.б
өз мұрағатында сақталған ұланғайыр жұмыстың ұштығы ғана
Осылар – болашақта халық университетінде өткізілген дәрістердің жарыққа шығуына, көпшіліктің кәдесіне жарауына септігі тиер деген сенімдеміз.Сондықтан, бүкіл қоғамды ұлттық рух нәрімен сусындатқан, отыз жылдан астам үздіксіз жұмыс істеп, 500-ден аса дәріс өткізген Қазақ әдебиеті мен өнері халық университетінің мол мұрасын іздеушіге біраз бағыттар бере алатын деректер болғандықтан, бұл материалдарды жинақ етіп бастырғанды дұрыс көріп отырмыз
Бұның бірнеше себептері бар:
Біріншіден, бұл деректерден отыз жыл көлемінде аталған университетте кімдер дәріс оқығаны, қандай тақырыпта оқығаны туралы мәлімет береді
Екіншіден, осы университет дәрістері арқылы жоғалып бара жатқан мәдени мұралардың қалай қайтарылғаны, жетілдірілгені, оларды жанын сала іздеушілер туралы толық мәлімет кездеседі
Үшіншіден, қазақ ғылымының майталмандарының қазақ рухани мұрасын ұлтсыздандыру саясаты ағымына қарсы жүзе отырып, қоғамдағы мүмкіндікті өте ұтымды пайдалана алғандығына көз жеткізеді
Төртіншіден, қазақ тарихынан, әдебиеті мен фольклоры мәселелерінен, өнертану ғылымынан көптеген жаңа тың деректер немесе соған бастар жол таба алады
Бесіншіден, бұл материалдарда кезінде ұлт рухын дүр сілкіндірген баяндамаларды қазір қайдан табуға болатындығына ізденушіге жол көрсетілген.
Қазақ зиялыларының ішкі ойлары мен мұраттарынан там-тұмдап айта алатын жері де осы М.Әуезовтің музей-үйінде орналасқан халық университеті болған сияқты
Сыртқа шықса қақаған аяз болатын Сарыарқаның ақтүтекке оранған сақылдаған қысы елестейтіндей
Ұлы Мұхтардың мекені оларға бір құтты орын болғандай
Әрбір сабақтан үзік-үзік жеткен сырлар осыны аңғартады
Бұл жазбалардың тарихи маңыздылығын сөзбен жеткізу мүмкін емес
Жазбалар арқылы сол уақытпен сырласасың, ұғынасың, сол бір аяулы да жанкешті қазақ зиялыларына тәу етесің…
Жанымгүл Камалқызы,
филология ғылымының 
кандидаты, доцент
Әкем білімге  құштар болды
Әкеміздің білімге деген құштарлығы егде жасқа жеткенше бәсеңсімеді
70-тен 80 жасқа аяқ басқанда түрік тілінен арнайы сабақ алып оқыды
Әлі күнге дейін сол оқу дәптері сақталған
Парсы тілі оқулығының көшірмеге басылған нұсқасын 1980-ші жылдардан бастап алдырған, ал араб тілін білу мақсатында үйге әртүрлі әдістемелерге негізделген отандық және шетелдік авторлардың оқулықтарын алып келген болатын.
Жалпы түркі әлемінің, оның ішінде, әсіресе, қазақтың тағдырына қатысты мәселелердің барлығы толғандырғандықтан, әкемнің кітапханасында тарих, этнография, тілтану, мәдениеттану, әдебиеттану, фольклортану, этномузыкатану, зергерлік өнер, археология, антропология, мал шаруашылығына, табиғатына, т.б
салаларға байланысты кітаптар жиналды
Үйдегі кітаптардың саны осылайша бірнеше мыңға жетті
Кітаптың көбін авторлардың өздері қолтаңбасын қойып сыйлаған болатын
Кейде мен: «егер сол автографы бар беттерді жеке жинаса, бірнеше кітап шығар еді»,- деп ойлайтынмын.
ХХI ғасырдың алғашқы ширегінде, еліміз Тәуелсіздігін алған жылдары да мәдениет саласының түрлі мекемелері ұлттық құндылықтарды насихаттайтын ағартушылық қызметпен айналысуда
Бұл ретте Ұлттық кітапхананың әртүрлі клубтарының, Ықылас атындағы ұлт аспаптар музейінің, Құрманғазы атындағы Қазақ ұлттық консерваториясы, Т.Жүргенов атындағы Қазақ ұлттық академиясы жұмысын,т.б
атап өтуге болады
М.О.Әуезов атындағы Әдебиет және өнер институты директоры, ҰҒА корреспондент-мүшесі, филология ғылымының докторы У.Қалижановтың ұсынысымен М.О.Әуезовтің музей үйіндегі халық университеті Р.Бердібаевтың атымен аталуы ұйғарылды.
2000 жылдардың басында әкемнен: «Қазір еліміз тәуелсіздік алған кезде көптеген тарихи ақтаңдақтар ашылып, ұлттық құндылықтардың насихатталуына кедергі жоқ
Мұндай жағдайда халық университетіне тыңдаушы ­жинау қиын, енді ағартушылықтың ондай формасы өзін-өзі тауысып біткен шығар?» деп сұрағанымда, әкем: «Бұл жұмысты қазір де жалғастыруға болады» деп айтқан еді
Сол ойын Түркістандағы Халықаралық Ясауи университетінде айына бір рет студенттер мен оқытушыларға арнап дәріс беріп жүзеге асырды
Оған лекторлыққа көбінше жаңа заман мамандары шақырылды
Дәрістеріне дайындалғанда, бір кезде Алматыдағы Халық университетінің лекторларымен кездесуге дайындалғанындай, картотекасын пайдаланды.
Өмірден озар алдында әкеміз революцияға дейінгі қазақ газет-журналдарының 10 томдық жинағын оқып, болашақ дәріске дайындалып, сол кітаптардың өзіне керек жерлерін қарындашпен белгіледі
Бір ғасыр бұрын ел мүддесін жоқтаған Алаш арыстарының ой-арманын жас буынға жеткізгісі келді…
Айжан Рахманқұлқызы, 
Құрманғазы атындағы Қазақ 
ұлттық консерваториясы, 
«Музыкатану және композиция» 
кафедрасының аға оқытушысы,
PhD докторы
