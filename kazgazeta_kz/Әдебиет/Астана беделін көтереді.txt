Енді үш жылдан соң Астанада «ЭКСПО – 2017» халықаралық маман­дандырылған көрмесі өтетіні 
белгілі
Көрмесінің басты ұраны – «Болашақ­тың энергиясы» болып отыр.
Тарихқа көз жүгіртсек, ЭКСПО дәстүрлі көрмесі бұған дейін Азияның солтүстік-шығысында, Еуропа мен Солтүстік Америкада өткізіліп келген екен
Ал енді Шығыс пен Батыстың арасындағы алтын көпір болып табы­ла­тын жаңа өңірде, Еуропа, Таяу Шығыс елдерімен, бұрынғы Кеңес республикаларымен, сондай-ақ Орталық Азия елдерімен өте жақсы қарым-қаты­нас орнатқан жас мемлекетте өткізу Астананың беделін көтеретіні айдан анық.
Дүниежүзінде 7 миллиардтан астам жұмыр басты пенде ғаламшарымызда энергетикалық тапшылықтың күннен-күнге белең алып бара жатқанын, барған сайын сұранысы артқан экономика үшін энергия өндірудің экологияны тығырыққа тірейтінін білдіруде
Адамзат баласы болашаққа балама қуат көздеріне тікелей байланысты болатынын күн тәртібіне барынша батыл қойып отыр
Ендеше, «Астана ЭКСПО – 2017» аясында адамзат ертеңінің негізін айқындайтын энергетикалық қуат көздерінің болашағы шешілмек.
Астанада ЭКСПО өткізуге арналған тақырып кездейсоқ таңдалып алынбаса керек
Қазақстан жерінде табиғи байлықтың мол қоры бола тұра, баламалы энергетика мәселесін қозғауы тегін емес, әрине
Өйткені шикізат көзіне айналып отырған еліміз оның түбінде бір таусылатынын жақсы түсінеді
Сондықтан да тұрақты энергияны, баламалы энергетиканы пайдалану және табиғи ресурстарды сақтау барлық энергетикалық саланы дамытудың басым бағытының бірі болып табылады
«Болашақ энергиясы» – жел, күн, су, ғарыш баламалы энергетика, биомасса энергиясы, атмосфераға көміртегі қалдықтарын төмендету мәселелерін терең қозғайтын өте ауқымды түсінік.
Салтанат ҚАЖЫКЕН
