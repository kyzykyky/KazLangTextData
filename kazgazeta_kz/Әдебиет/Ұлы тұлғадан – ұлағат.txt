Қарағанды қаласында академик Е.Бөкетов атындағы ҚарМУ-де «Ұлы қазақ ойшылы Қаз дауысты Қазыбек бидің қызметі мен шығармашылығы – қоғамдық сананы жаңғыртудағы маңызды фактор» атты халықаралық ғылыми-практикалық конференция өтті.
Конференцияға қазақстандық ЖОО, сондай-ақ Ф.Достоевский атындағы Омбы мемлекеттік университеті және Өзбекстан ­Республикасы Ғылым Академиясы тарих институтының ғалымдары қатысты
Сөз сөйлеген Мәдениет және спорт министрлігінің жауапты хатшысы Қуатжан Уәлиев аталмыш шараның маңыздылығын атап өтіп, Қарағанды аймағының басшысына қазақ даласының ғұлама шешені және философы, саясаткері, дипломатының мерейтойын осындай кең ауқымда атап өткізгені үшін алғысын білдірді.
Конференцияны Қарағанды об­лы­сының әкімі Ерлан Қошанов ашты.
– Ұйымдастырушылар атынан мен осы шараға қатысқан қонақтар, баяндама жасайтын ғалымдарға рақмет айтамын
Шетелдік қатысу-шыларға ерекше алғыс білдіреміз
Бүгінгі пікір алмасулар алдағы уақыт-та ғылыми-зерттеу жұмыстарына септігін тигізеді деп сенемін
Осы жыл барлық қазақстандықтар үшін ерекше болды, біз қоғамдық сананы жаңғыртудағы оң жолға түстік
Және де бұл жолды тарихи түп тамырымызды саралау арқылы өтіп келеміз
Мен сіздерге Елбасының сөздерін айтқым келеді – жаңа типтегі жаңғыртудың бірінші шарты – өз мәдениетімізді, ұлттық кодымызды сақтап қалу болып табылады.
– Қазыбек би «Адам үшін не қымбат?» деп жазған еді
Бидің өзі үшін ол отбасы, жақындары, Отаны болатын
Меніңше, бұл құн­дылықтар әрқайсымызға жақын әрі түсінікті және де оларды заманның өзгергеніне қарамастан дәріптеу керек, – деді философия ғылымының докторы, профессор, ҰҒА академигі Ғарифолла Есім
Кон­ференцияға қатысушылар Қазыбек бидің шешендік өнерін қазіргі заманғы білім жүйесінде қайта жандандыруды ұсынды
­– Мен Қазыбек бидің шешендік өнерін бірнеше бөлімдерге бөліп жастарға оқытуды ұсынамын – деді жазушы — публицист Алдан Смайыл.
– Олар ғұлама шешеннің туындыларын оқып, оның шығармашы-лығымен танысулары қажет
Менің­ше, ол жастардың тіл байлығын да­мытуға үлкен септігін тигізеді
Қазір біздің жас ұрпақта бетпе-бет сөйлесу, әңгімелесу деген өте сирек кездеседі.
Л.Н.Гумилев атындағы Еуразия Ұлттық университетінің түркітану кафедрасының меңгерушісі, профессор Мырзатай Жолдасбеков болса, билер мектебін құру идеясын бұрыннан бері ойластырып келгенін айтты.
– Қазір жастардың барлығы гаджеттермен ұзақ уақыт өткізеді, көз жанарын құртады, араласу, қарым-қатынас құру машықтарын жоғалтуда, – деді ол
– Мен бұрын­нан бері Астана қаласында билер мектебін құруды ұсынғым келген
Ол қазақтың үш ұлы билеріне – Әйтеке би, Төле би және Қазыбек биге арналатын болады
Ол мектептерде жастар шешендердің қызметімен танысып, дипломатия, тарих, шешендік өнерден ақпарат алып, дәстүрлі құндылықтармен танысар еді.
Сонымен қатар профессор Абай Құнанбайұлына арналған мектептер ашуды да ұсынды
Онда балалар қазақ әдебиетін, тарихын тереңдетіп оқып, ғұлама жазушының шығармаларын жан-жақты оқиды.
Жиынды қорытындылаған ҚарМУ ректоры Еркін Көбеев Қаз дауыс­ты Қазыбек бидей баба жолының заң саласындағы сара соқпағының мәні мен маңызына тоқталды
Конфе­рен­цияның соңы С.Сейфуллин атындағы қазақ драма театры сахналаған «Қаз дауысты Қазыбек би» атты спектакльге жалғасты.
Еркін АСЫЛҰЛЫ
