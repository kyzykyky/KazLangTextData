Жуырда халық ақыны Молдабай Жолдыбаевтың  «Шапағат» атты тұңғыш жинағы жарық көрді
Ақынның өміріне  көз салсақ, қияметтің қыл көпірінен жүріп өткендей  бүкіл ғұмыры  қилы-қилы ауыр өткелден өтті
Молдабай ақын 1893 жылы  Суықтөбе  тауының бөктерінде, қазіргі Алматы облысы  Жамбыл  ауданы Талап ауылы тұрған жерде дүниеге келген. 
Әкесі Тілепалды қолынан неше түрлі киім, етік тігетін ісмер, атақты шебер болған
Шешесі мың жылқылы Молжігіт байдың қызы Шаршаған
Ал өз әйелі Тайторы Сәке болыстың туған қарындасы Аяжан.
Молдабай жас ке­зінен өлең-жырға құ­мартып өседі
Қайда жиын-той болса, сонда барып өлең шығарады, қисса-дастан айтады
Кеңес өкіметі ор­нағаннан кейін-ақ қыры кете ­бастайды
Бай-бағланның тұқымысың деп соңына шырақ алып түседі
Ақыры халық жауы атанып, он жыл түрмеге қамалып, Сібірге айдалады
Көзі ашық, көкірегі даңғыл ­Молдабай Ахмет Байтұрсынов, Міржақып ­Дулатов, Ораз Жандосовтармен ­танысып, араласқан
Халық жауы атанып, он жыл арқалап сол жақтан келгенде Ыбырайым деген ағайыны жиырма күндей жасырып, қырғыз асырып жібереді
Ол ғұмыр бойы үркіп, қорқынышта өмір сүрген жан
Кейін-кейін заман беті түзелгеннен соң ғана еліне оралады.
Молдабай бірнеше ақынмен ай­тысқан, көбісі жазылып алынбаған
Манап Көкенов, Мұқаш Байбатыров, Жүнісбек Жолдиновтармен айтыс­тары белгілі
Сондай-ақ Молдабай ақынның мұраларынан Әпежек пен Бармақтың айтысы табылды
Біз бұл ақындардың аттарын ғана білге­німізбен өлең-айтыстары беймәлім болып келген еді.
Молдабай ақын 1973 жылы өзі туып-өскен ауылда қайтыс болады.
М.Жолдыбаевтың бірлі-жарым айтыстары «Қазақтың қазіргі поэзиясы» (1973), «Жамбыл және қазіргі халық поэзиясы» (1975) жинақтарында ғана жарияланған.
Әлі де іздестіре берсек Молдабай ақын­­ның өлең-жырлары, айтыс, дас­тан­дары табылып қалуы мүмкін
Ел арасында қалған мұралары, өлең-жыр­лары болса қандай ғанибет болар еді.
Қанатын кеңге жая алмай, ­заман қыспағынан шыға алмай кеткен Молдабай Жолдыбаевтың бұл кітабы – оқырман­дары­мен, ел-жұртымен тұңғыш рет қайта қауышуы.
Кітапты құрастырып, бастырып шы­ғарғандар ұрпағы Мұрат ­Мол­да­бай­ұлы, жиені Анархан Сәкен­қызы, редак­торы Салтанат Әлиак­пар­қызы
М.Әуезов атын­дағы әдебиет және өнер институтының қолжазба бөлімінің қызметкерлерінің еңбегін ерекше атап айтқан жөн.
Өзі туып-өскен Сұраншы ­батыр ­ауы­лында жақында ақынның «Шапа­ғат» атты жинағының тұсаукесер салтанаты өтті
Бұл ­жиынды баспагер, ақын ­Манарбек Ізбасар кіріспе сөзбен ашып, жүргізіп отырды
Белгілі жазушы, тарихи тұлғаларды зерттеп жүрген тарихшы Нағашыбек Қапалбекұлы Молдабай Жолдыбаевтың өмірі мен шығармашылығы жайлы кеңінен ­баяндама жасады.
Жамбыл ауданы әкімінің орынбасары Дастан Шалтабаев, ардагер журналист Жұмаш Арғымбаев, Олимпиада чемпионы Жақсылық Үшкемпіров, әл-Фараби атындағы Қазақ ұлттық уни­верси­тетінің профессор-ғалым­дары Арықбай Ағыбаев, Анарбай Бұл­дыбаев, М.Әуезов атындағы әдебиет және өнер институтының бөлім меңгерушісі, филология ғылы­мының кандидаты Тоқтар Әлібек, Жамбыл музейінің директоры Мәулен Қожашев және басқалар сөз сөйлеп, естеліктер айтты.
Ауыл өнерпаздары мен ақын ұр­пақтары концерттік бағдар­лама әзірлеп көрсетті
Молдабай ­Жолды­баев жүлдесі үшін қазақша күрес және футболдан жарыс ұйымдастырылды.
Ақын ұрпақтары Молдабай атасына арнап арнайы ас берді.
Жиналғандарға ақынның жаңа шыққан «Шапағат» кітабы таратылды.
С.ӘШІМОВА
