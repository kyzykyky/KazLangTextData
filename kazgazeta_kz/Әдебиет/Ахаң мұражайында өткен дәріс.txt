Әл-Фараби атындағы Қазақ ұлттық университетінің ректоры, академик Ғалымқайыр Мұтанов үлгі боларлық бастама көтеріп, механика-математикалық факультеттегі курсына арналған алғашқы кураторлық дәрісін Алматыдағы Ахмет Байтұрсынұлы мұражай-үйінде өткізді
Дәріске механика-математика факультетінің студенттерімен бірге, журналистика және филология, әдебиеттану және әлем тілдері факультеттерінің студенттері де қатысты
Ректор бастап келген білімгерлерді Ахмет Байтұрсынұлы мұражай-үйінің директоры, ахметтанушы Райхан Имаханбет жылы жүзбен қарсы алып, музейдің көрме залдарымен өзі таныстырды
Ол өз сөзінде: «ҚазҰУ-мен тығыз қарым-қатынастамыз
Біз бірінші ахметтанушы деп білетін пофессор Өмірхан Әбдіманұлы суденттерімен үнемі келіп тұрады
Атап атар бір жайт, Ғалым­қайыр Мұтанұлы, музей ашылғалы бері Сіз мұражай табалдырығын аттаған бірінші ректорсыз» деп шын көңілден ризашылығын білдірді
Одан әрі: «Ахмет Байтұрсынұлы өмірі туралы ақпараттар осында сақталған
Қазақтың ғасыр толып отырған әліпбиінің, қазаққа ғана тән әріптерді таңбалап берген Ахмет Байтұрсынұлы
Кәкішев Самұрат ағай атасы ақталғаннан кейін қоғамдық қор құрып, сол қор осы үйді сақтап отыр
Бұл мұражай мемлекет қарамағында емес, тек сол қордың қолдауымен сақталып тұр» дей келе, Ахмет Байтұрсыновтың толық өмірбаяны, шығармашылығымен және мұражай тыныс-тіршілігімен таныстырды.
Музей залдарын аралаудан кейін ҚазҰУ ректоры, академик Ғалымқайыр Мұтанов Ахмет Байтұрсынұлының қазақ руханиятындағы орны туралы сөз қозғап, Ахмет ілімдерінің негізіне ой жүгіртті
А.Байтұрсынұлы еңбектерін ғылыми ізденіске пайдаланудың жолдарын нұсқап, білім, ғылым жолын таңдаған жастар үшін Ахмет Байтұрсынұлының мұрасы теңдессіз мұра екенін нақтылай келіп: « Оқу барысында курстық жұмыс, дипломдық жұмыс жазасыңдар, сонда үнемі А.Байтұрсынұлы еңбектерін ойға өзек ету керек
Сондықтан да алдағы уақытта өздерің келіп, жақын танысып тұрыңдар» деп бағыт-бағдар берді
Ұлы ұстаздың «Ұлым дейтін ел болмаса, елім дейтін ұл қайдан болсын?» деген сөзін кеше Елбасы өз дәрісінде де ұлт ұранына айналардай етіп ұсынғанын, қашанда ізденіспен талмай еңбектене отырып қай мамандық иесі болмасын әдебиет, мәдениеттен хабардар болу керектігін тілге тиек етті.
Ректор ахметтанушы ретінде сөз берген журналистика факультетінің деканы, А
Байтұрсынұлы атындағы Алтын медаль иегері профессор Өмірхан Әбдіманұлы: «Қазақ халқына қандай нәрселер, қандай еркіндіктер қажет сынды саяси талаптарды алғаш Ресей билеушілеріне жеке өз атынан емес, халық атынан қоюды ұйымдастырған Ахмет Байтұрсынұлы болған, осы қайраткерлігі ары қарай өмірлік ұстанымына айналды» деп, студенттерге толық ақпарат беріп, рухани көсемнің әдебиеттегі орны мен қызметі туралы мағлұматтарды байытты.
Қашан да жақсы бастамалардың қасында жүретін филология, әдебиеттану және әлем тілдері факультетінің деканы, профессор Қансейіт Әбдезұлы: – Университет ректорының игі бастамасын бүкіл студенттер қолдайтындығына сенім білдіріп, алғашқы оқу күндерінің ұлттың ұлы ұстазы Ахмет Байтұрсынұлы мұражайынан бастау жаңашыл дәстүр қалыптастыратынын, музейден терең рухани байлық алған студенттерден болашақта Ахмет сияқты ұлт үшін қызмет жасайтын ірі тұлға шығатынына сенім білдірді
Ғалымқайыр Мұтановтың үлгі боларлық бұл ісін жақсы бағалап, алдағы уақытта студенттермен бірге тағы да руханият әлеміне бойлай беруге уәде етті.
Ұлы руханият көсемінің пайдаланған бұйымдарын, ыдыстарын өз қолдарымен ұстап, студенттер терең бір рухани әсер алды
Оның үстіне, студенттерге рухани демеу болып ректор Ғалымқайыр Мұтановтың жүруі үлкен ой саларлық оқиға еді
Ректор өзінің бұл істерімен әдебиетке, руханиятқа, ұлтқа бір табан жақын екенін білдірді
Жазушының көптеген қанатты сөздерінен хабардар болған студенттер, Ахметтің өз қолымен жазған өмірбаянын оқып шықты
Түрмеде болған кездерінен дерек беретін хаттар мен заттарды көрді
«Алашорда» автономиясын құру жолындағы саяси еңбектерімен жақын танысты
Өз уақытында халықтың көзі, құлағы һәм тілі болған «Қазақ» газетінің ұжымымен, шығуда кімдер қолдау білдіргендігі­нен хабардар болды
Кезінде халықты ұйымдастырып, патшаға «петиция» жазып, халықтың бостандығын талап еткен Ахметтің жан дүниесіне студент жастар терең бойлай білді
Байтал түгіл бас қай­ғы заманда мұндай ұлы істер кез келген адамның қолынан келе бермейтіндігін ұққандай болды.
Музейге сапар соңында ректор Ғалымқайыр Мұтанов А
Байтұрсынұлы мұражайына көмек көрсетуге университет ұжымы қашанда әзір екендігін жеткізіп, соның бір көрінісі ретінде музейге алдағы жылдың басылымдарын жаздырып беруге уәде етті.
Ахмет Байтұрсынұлы мұражайын­дағы кездесу Ғалымқайыр Мұтанұлы­ның музейдің аса құрметті қонақтарға арналған кітапшасына қолтаңба қал­дырып, музей қызметкерлерімен, студенттермен ескерткіш фотосуретке түсуімен аяқталды
Мұражайдағы кездесуден университет студенттері үлкен рухани әсер алып қайтты.
Шоқан Шортанбай
