Белгілі қаламгер, «Қазақ газет­тері» ЖШС-ның Бас ­директоры Жұмабек Кенжалиннің есімі оқырман қауымға жақсы таныс
Ол саяси ғылым кандидаты ретінде де күн тәртібіндегі көкейтесті мәселелерге қатысты ой-пікірлерін бұқаралық ақпарат құралдарында ұдайы білдіріп келеді.
Таяуда ғана Ж.Кенжалиннің «Қаз­ақ­парат» баспасынан «Елжан­дылық мұраты және баспасөз бе­делі» атты монографиясы жарық көрді
Кітап «Патриотизм мен бұ­қа­ра­лық ақпарат құралдарының ара­қа­тынастары: негізі проблемалар», «БАҚ – қазақ­стан­дықтарды ортақ пат­риот­тық мақ­сатқа жұмылдырудың қуатты құралы», «Ақпараттық кеңістік: ал­ма­ғайып уақыттың айнасы», «БАҚ-ты жаңғырту – ақпараттық кеңістікке жаңа серпін берудің кепілі» атты төрт бө­лім­нен тұрады.
Монографияда еліміздегі азамат­тардың бойында елжандылық пен отан­сүйгіштік қасиетті қалыптастыру ба­ғытындағы бұқаралық ақпарат құ­ралдарының ізденістері мен ір­кілістері талданады
Осы ыңғайда қазақ баспасөзі тарихындағы атқа­рыл­ған істер нақты деректер негізінде баяндалады.
Еліміздің ақпараттық кеңістігіндегі шешуін күткен өзекті мәселелер мен оң тәжірибелер туралы автордың толғамды пікірлері оқырманды ой­ласуға шақырары сөзсіз.
Монография зиялы қауым өкіл­деріне, ғылыми ортаға, студент-жастарға, сондай-ақ қоғам өміріне бейжай қарай алмайтын зерделі жүрек азаматтарға арналады.


