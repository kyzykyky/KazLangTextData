Кеше «Теңізшевройл» ЖШС-нің Бас директоры Тед Этчисонның, Үкіметпен және жұртшылықпен байланыс бөлімінің бас менеджері Рзабек Артығалиевтің бұқаралық ақпарат құралдары өкілдерімен дәстүрлі кездесуі болып өтті.
Кездесуде «Теңізшевройл» ЖШС-ның 2016 жылдың бірінші жартысын­дағы қызметі бойынша негізгі көрсет­кіш­тері баяндалды
Атап айтқанда, ком­пания­ның бүгінгі таңдағы жеткен же­тіс­тіктері мен еліміздің экономи­ка­­лық да­муына қосып келе жатқан үлесі, қолға алған әлеуметтік жобалары мен олардың нәтижелері әңгіме арқауына айналды.
Тед Этчисон мырза өз сөзінде 1993 жыл мен 2016 жылдың бірінші тоқсаны аралығында компанияның Қазақстанға тікелей қаржы төлемі тұтастай алғанда 112 миллиард АҚШ доллары екенін атап өтті
Бұған компанияның жергі­лік­ті қызметкерлеріне төленген ең­бекақы, қазақстандық тауар өндірулер мен жабдықтаушылардың өнімдері мен қызметтеріне жұмсалған қаржы, мемлекеттік кәсіпорындарға берілген тарифтер мен төлемдер, қазақстандық серіктеске бөлінген тиісті дивиденттер, сонымен қатар мемлекеттік бюджетке аударылған салық және роялти түріндегі төлемдер кіреді
Сонымен бірге 2016 жылдың бірінші тоқсанында «Теңізшевройл» қазақстандық тауарлар мен қызметтерді пайдалануға 400 миллион АҚШ доллары шамасында қаржы жұмсаған.Тағы бір айта кетерлік жайт, компания құрылған жылдан бері Қазақстан Республикасы экономикасына қосылан үлес 115 млрд АҚШ доллар көлеміне жеткен.
Әлеуметтік сала жөнінде сөз қозғаған компания өкілдері 1993 жылдан бастап ТШО өз қызметкерлері мен жергілікті тұрғындардың игілігі үшін Атырау об­лысының әртүрлі әлеуметтік жобаларына 1,18 миллиард АҚШ доллары­нан астам қаржы жұмсағандарын атап өтті
Мәселен, «Игілік» ерікті әлеумет­тік инфра­құрылым бағдарламасы бюдже­ті 25 миллион АҚШ долларын құраған
Аталмыш қаржының негізгі үлесі Атырау облысында балабақшалар, мектеп­тер және басқа да әлеуметтік нысандар­дың құрылысына бөлінген.
Жүздесу барысында ұжым қызмет­керлері жөнінде әңгіме қозғалды
Кел­тірілген мәліметтерге қарағанда, қазіргі таңда ТШО-да жұмыс істейтін қазақстандық қызметкерлердің үлесі – 85 пайыз екен
Жергілікті ұлттық басшылардың, орта буын жетекшілерінің үлесі жалпы басшылық құрамының 74 пайызын құрайды
Кадр­ларды оқыту және шыңдау жөніндегі тұрақты бағдарламаны жүзеге асыру нәтижесінде жауапты басшылық лауазымдарға та­ғайындалған жергілікті қызметкерлер қатары көбейе түсуде.
Журналистермен дәстүрлі жүздесу кезінде – қауіпсіздік техникасы және қор­шаған ортаны қорғау, жо­ғары өндірістік көрсеткіштерге қол жет­кізу, әлеуметтік инвестициялар, инфра­құрылым, денсаулық сақтау, білім беру және т.б
маңызды мәселелер ортаға салынды.
Кездесу соңында компания өкілдері журналистердің мұнай бағасы, өнім өндіру көлемі, экология, сейсмология, жергілікті жердегі әлеуметтік мәселелерді шешу және т.б
мәселелер жөнінде қойған сауалдарына тұшымды жауап берді.
Дәукен ЖҰМАТҰЛЫ
