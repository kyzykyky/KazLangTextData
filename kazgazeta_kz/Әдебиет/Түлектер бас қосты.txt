Әл-Фараби атындағы Қазақ ұлттық университетінде Қазақстан Республикасы Жоғарғы Сот Төрағасы Қайрат Мәми жетекшілік ететін түлектер ассоциациясы президиумының басқосуы өтті
Басқосуда Елбасы Н.Ә.Назарбаевтың бес институтционалдық реформа аясында университеттің және түлектер қауымдастығының алдында тұрған міндеттер талқыланды.
Алқалы жиынға университет түлектері – көрнекті қоғам және саяси қайраткерлер, ғалымдар, кәсіпкерлер, оқытушылар мен студенттер қатысты.
Жиынды ашқан университет ректоры Ғ.Мұтанов оқу орнының өткен жылдағы жетістіктерін және де университеттің көшбасшылық дәре­жесін сақтауда түлектер ассоциа­циясының алар орнына тоқталып өтті.
ҚР Жоғарғы Сотының Төрағасы Қ.Мәми өз сөзінде университет түлек­терінің басты міндеті тәуелсіз мемле­ке­тімізді дамытуға үлес қосу екенін тілге тиек етті
Сонымен қатар ол институтционалды реформаның Қазақстандағы заң үстемдігін орнықтыру бағытына тоқталып, жоғары кәсіби және тәуелсіз соттар билігін құру мемлекет алдында тұрған өзекті әрі кезек күттірмейтін мәселе екенін айтты.
– Елбасы атап өткеніндей, заңды қамтамасыз ету принциптерін сақтау соңғы нәтижесінде экономикалық өсімге әкеледі
Жалпыға мәлім, бұл орайда соттар жүйесі маңызды рөл атқарады
Соттардың қызметі эко­номикалық және саяси дамуға ықпал ететін салаларды құқықтық қорғаудың тиімділігімен өлшенеді
Елбасының салиқалы саясатының арқасында елімізде сот жүйесін реформалау ісі жүргізілді, – деді Қ.Мәми.
Кездесуде экономика ғылымының док­торы, ҚР ҰҒА академигі К.­­Саға­диев, Алматы қаласы мәслихатының де­путаты М.Әділханов, университеттің ғылым мен білім интеграциясының проректоры З.Шәукенова, ректордың кеңесшісі А.Естаев, заң факультетінің деканы, профессор Д.Байділдинов және т.б
сөз сөйледі.
Олар Елбасы ұсынып отырған бес институционалдық реформа еліміздің дамуын жаңа сатыға көтеретінін жет­кізді
Осы орайда, Отанымыздың әрбір азаматы осы бес реформаға үлес қосып, атсалысуы қажеттігін атап көрсетті.
Түлектер ассоциясының президиум отырысында оның құрамына жаңа мүшелер қабылданды
Ол «Қазкоммерцбанк» АҚ-ның басқарма төрағасы Мағжан Әуезов, Алматы қалалық мәслихатының депутаты Мұрат Әділханов, «Минералды шикізатты кешенді өңдеудің ұлттық орталығы» республикалық мемлекеттік кәсіпорынының директоры Әбдірәсіл Жарменов
Кездесу соңында Қайрат Мәми І.Жансүгіров атындағы Жетісу мемлекеттік университетінің ректоры, заң ғылымының докторы, профессор А.Бектұрғановты, Қостанай облысы экономикалық сотының судьясы Б.Ордабаевты, Алматы қалалық мәслихатының депутаты М.Әділхановты «Әл-Фараби атындағы ҚазҰУ – 80 жыл» мерекелік медалімен марапаттады.

Мәдина Амантаева
