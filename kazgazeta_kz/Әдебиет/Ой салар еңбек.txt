Әрине, қасықтай қаным қызыл болғаннан кейін, өзі қызу болғаннан кейін, көк бөрінің ұрпағы болсам,  жер мен көк ата-анам болса, шегі жоқ тау мен тас, өзен, көл, жазық дала төсегім болса мен қазақпын деп айтуға сәті түсіп тұрған сияқты
Жанұзақтың жинап-терген жетпіс сөзі ( Жанұзақ Аязбеков
«Ағайынның арасы…» (2015) кітабындағы мақалалар – автор) маған осындай ой салды
Адамзаттың ішінде қазақ түрі, бойы, жаратылысы басқаларға ұқсас болса да жүрегі басқаша, ерекше елім деп соғады, ағайыным бар деп сенеді, мен жалғыз емеспін, арқа тұтар аға бар дейді.
Ең негізі, біздің таза қазақтың ерекшелігі – оның тәніне біткен қасиеті
Кеңдік пен ақкөңілділік, барын аямай, соңғысын бере салу, қонақты атадай сыйлау, оның ризашылығына жету –бас­ты мақсат
Жанұзақтың «жетпісін» Абайдың қырық қара сөзіне теңестірмей-ақ қояйық, бірақ ондағы сөздер, ойлар мен ақыл бүгінгі күннің талабынан туындап отыр.
Жанұзақ ештеңені жаңадан шығарған жоқ, өзі ойлап тапқан жоқ; ол тек қана өз жанымызға біткен мінезді, ақыл-ойды, ықылым заманнан келе жатқан даналықты өзінше қағазға түсірген
Қазіргі уақытта осы қасиеттердің керек екенін, әрі қарай дара ел болып, салтымызды, дәстүрімізді сақтап, өркендетіп, жас буынға пайда болсын деп, өздерінің кім екендігін тануға, көк түріктің ұрпағы екенін жадында сақтау үшін, осы күрделі заманда ауыртпалықты жеңілдетейін деген еңбек
Әр қазақ өзін осылай санаса, жақсылыққа, кеңдікке, бауырмалдыққа еліктесе, біздің даралығымыз, даналығымыз тезірек дүниеде танылар еді.
Жапон деген халық бар, өздері бізге ұқсаймыз дейтін көрінеді
Осы халықтың қасынан кимейтіні жоқ
Біз қазақтар олардан кембіз бе, жоқ
Бір мысқал да кем емеспіз
Олардың шығарған дүниесін біз де жасап шығарамыз
Түрі жағынан да ұқсастығымыз бар, ісіміз де олқы түспейді
Бірақ, оларға қарағанда жайбарақаттаумыз, кеңдігімізге, сеніп жүре береміз
Көз көріп тұрғанды, қол істегісі келмейді
Мен осыған қайран қаламын.
Жалпы, бізде намыс жоқ па деп қала­мын кейде
Неге? Әлгі жапоныңыз болсын, ол қытай ма, әрқайсысы өз тілдерінде сөй­лейді
Қазақ қана өз тілін менсінбейді
Бұл не сонда? Бұл дегеніңіз намыссыздық! Мен өзі солтүстікте өскен қазақпын
Бірақ өз Ана тіліміздің үлкен жанашыры­мын деп есептеймін
Кейде жастарға «Неге сендер қазақ тілінде сөй­лемейсіңдер?» деп айтамын
Олар иықтарын қиқаң еткізеді
Үйренгісі, білгісі келмейді
Бұл үлкен қасірет
Қазақтың тілін қазақ қана алға сүйрейді, дамытады
Басқа ешкімнің жаны ашымайды
Осыны түсінетін кез жетті
Жанұзақ осы туралы айтады.
Біздің даламыз қандай кең болса, мінезіміз де сондай дарқан дейміз
Осыны кейбіреулер өз пайдасына жаратып жатыр
Қарабалық ауданында бір кәсіпкер бар
Сол әр гектарынан 35 центнерден өнім алатын жерден ұялмай-қызармай жыл сайын 15 центнер ғана өнім жинайды
Неге олай десеңіз, одан жоғары өнім шықпайды дейді
Шыққанда қандай! Бірақ, ол елдің пайдасын ешқашан ойламайды
Қалай байысам екен деген тілек-ой жатыр астарында
Келе сала бір-бір «Джип» мініп, зәулім үй соғып алса, соған риза
Мен ондаған жылдар ауылшаруашылығында қызмет еткен жанмын
Әр жердегі топырақтың құнарлығы қай шамада екенін жақсы білемін
Халықты алдаудың қажеті жоқ
Мына «Алтынсаринде» (Қамысты ауданы – автор) Б
Князев деген мықты кәсіпкер азамат бар
Жердің шалғайлығына, топырағының бонитеті төмендігіне қарамастан жылына 12-13 центнерден астық алады
Өйткені ол жылда 25 мың гектар алқапты парға қалдырып отырады
Өзіне солай дегенмін, сөйтсем ол маған: «Сіз білмейді екенсіз ғой, мен 30 мың гектар емес, 36 мың гектарды парға қалдырамын» дейді
Былайша айтқанда, Қостанайдың жағдайында мол астық алуға болатын жерлер көп
Соны кәдемізге асыра алмай жатсақ, кінә өзімізден ғой деп ойлаймын
Осыдан бірер жыл бұрын өмірден озған Валентин Двуреченский деген ауылшаруашылығының мықты білгір азаматы жылда өз жерінен 35-40 центнерге дейін таза өнім алып жүрді
Одан Қарабалықтың қай жері кем?! Мұның бәрі адамның ынтасына, пейіліне, ғылымды меңгеруіне байланысты ғой деп ойлаймын.
Қарап отырсаңыз, біздің қазақтың қолынан бәрі де келеді
Осыдан елу-алпыс жыл бұрын жыртып тастаған тың далаға ел Тәуелсіздік алғаннан кейін әлемді мойындатқан Астанадай қала салып тастады
Қазір машина да жасап жатыр, бұрын біздің түсімізге кірмейтін небір тұрмыстық заттарды да өндіреді
Бұл аз ғана жылдың жемісі десек, әрі қарай осылай дами беретіндігімізге шүбә жоқ
Ол үшін оқу керек, білімді нығайту керек
Сонда ғана қазақ әлемдегі мойны озық елдермен иық теңестіре алады
Ең бастысы – ана тілімізді еркін меңгерген халық атануымыз керек
Онсыз бәрі бекер дүние
Жанұзақтың «жетпісі» кісінің сан түрлі ойына түрткі болатындығымен құнды
Қазақ болашағы жастардың қолында, болар бала басынан, он үште отау иесі деп дайындаған ұлын, он алтыда орда иесі деген қағидамен тәрбиелейтін
Ешкімнен кем емеспіз, керісінше, дамып келеміз, өсіп-өніп келеміз, болашақ алда, ол жастардың қолында
Жастары өскелең елдің алды жарқын, күні ашық, терезесі дамыған елдердің терезесіне теңеледі
Өйткені ата-бабамыз бізге Алтайдан Батысқа тараған кең байтақ жер қалдырды, ол жердің асты-үсті толған алтын, шексіз байлық
Осы жайтты дәлелдеп, соны сөздермен жастарға, замандастарына айта білген Жанұзақ Аязбековтың «жетпісі»
Оны оқып-тоқып, намысты жанып, қазақтың көк туын желбіретіп, жоғары көтере берейік, ағайын!
Бақытжан Сағындықов,
зейнеткер, ауылшаруашылығы
саласының құрметті қайраткері
Қостанай
