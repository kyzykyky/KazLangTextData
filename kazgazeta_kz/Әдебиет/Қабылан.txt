Қабылан (орысша – «гепард», латынша – «Acinonyx jubatus») – жануарлардың сүтқоректілер тобы жыртқыштар отрядының мысық тұқымдасына жататын дүниежүзіндегі ең жүйрік аң
Қабыланның денесіндегі кейбір мүшелері мысыққа, ал кейбір мүшелері тазы мен итке ұқсас болып келеді
Мысалы, басының жұмырланып келуі және жіңішкелеу құйрығы созылыңқы болып келгені мысықтың құйрығына ұқсас болса, ал аяқтарының біршама ұзын әрі сидам болып келуі және тұлғасының созылыңқы әрі екі бүйірінен қысылыңқы болуы тазыға ұқсастығын аңғартады
Бір орында шоқиып отыруы және тістерінің жеке топтарының құрылысы да итке ұқсас болып келеді.
Қабыланның дене тұрқының ұзын­дығы 120-150 см, ал құйрығының ұзын­дығы 60-75 см
Құйрығының ұшы ақ түсті, оның алдыңғы тұсында көлденеңінен орналасқан жалпақ төрт қара жолағы бар
Денесінің салмағы 50-65 келіні құрайды
Денесіндегі түгі қалың, бірақ қысқа
Түгінің түсі құм түстес сарғыш әрі түгінде біркелкі таралған ұсақ көптеген теңге шұбар қара-қоңыр дақтары болады
Денесінің құрсақ тұсындағы және аяқтарының ішкі жағындағы түктері ақшыл сұр түсті
Желкесінен шоқтығына дейінгі аралықта онша биік емес ұзын­дығы 8-11 см-дей жалы болады
Тері­сі өте қымбат бағаланғандықтан және ерте кездерден бастап көптеп аулаған­дықтан саны азайып кеткен
Қара базарда қабылан терісі 10 мың долларға бағаланады деген мәліметтер бар.
