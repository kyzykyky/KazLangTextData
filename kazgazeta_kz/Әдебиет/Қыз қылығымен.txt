Қазақ халқы қыз деген сөздiң өзiн әдемiлiктiң, әдептiлiктiң, инабаттылықтың, сұлулықтың белгiсi деп таныған
Қыз баланың ұқыптылығын, шеберлiгiн, сүйкiмдiлiгiн, жанының нәзiктiгiн, өнер-бiлiмге бейiм тұратынын жоғары бағалап, осы қасиеттерiн нақыл сөздер арқылы ерекше көрсеткен.
Мысалы, «Қыздың жиған жүгiндей», «Қыздың тiккен кестесiндей», «Қыз – елдiң көркi», «Жақсы қыз – жағадағы құндыз», «Ырыс алды – қыз», «Қызы бар үйдiң – қызығы бар», т.б
Қазақ халқы қыз баланы ардақтап, мәпелеп өсiрген, көңiлiн қалдырмаған, оған қарсы сөйлемеген.
Кең-байтақ ұлы даланы мекендеген халқымыздың бір тілде сөйлеп, әдет-ғұрып, салт-дәстүрінің, мінез-құлықтарының да біркелкі ұқсас болып келуі бұрынғы өткен Домалақ ана, Айша бибі, Жаған бегім, Нұрбике ханым, Айғаным, Ұлпан, Зере, Ұлжан сынды дана аналарымыздан қалған үлгі-өнеге
Ерке қыз, иманды әйел, қасиетті ана солардан шыққан
Сөйтіп, қазақтың ақылды қыздары ұлтты тәрбиеледі.
Біздің қыз-келiншектердiң бойында iзеттiлiк, ар-ұят, ұялшақтық, үлкеннің алдын кесе-көлденең кесiп өтпеу, жанашырлық қасиеттер басым
Өйткені қыз балаға жас­тайынан үй сыпыруды, төсек жинауды, тазалық сақтауды, ас пiсiру, шай құю, кесте тiгу секілді жұмыстарды үйретудi анасы мен әжесi өз мiндеттерiне алған
Бүгінде осы бір жақсы дәстүрге селкеу түскен бе, қалай? Қазіргі күні кейбір қыздар жат мәдениетке әуестеніп барады.
Мектеп қабырғасында жүрген бір­сыпыра қыздарымыз жарассын-жарас­пасын денелерін жартылай жа­лаңаш қалдыратын киімдер киіп, қымбат әшекейлер, алтын тағып, бет-ауыздарын бояп, өздерінің инабаттылығы мен сыпайылығына, жастық жарасымдылығына нұқсан келтіруде.
Мәдени орындар мен көшеде шаштарын жалбыратып жайып жүретін қыз-келіншектер көп
Шашты жинап, буып, түйіп қоюдың өзіндік ерекшелігі бар емес пе еді?! Тұрмысқа шығу мәселесін кейінге ысырып, әдемі көлік мінуді, жеке басына үй сатып алуды, жиған-тергенін думандатып өткізуді, шетелге саяхат жасап, дайын ас ішуді әдетке айналдырғандардың қатары көбейіп барады
Ата-анасын, туыстарын, ұстазын, елін, жерін, халқын сүйетін нәзік жандылардан өз шаңырағын ардақтайтын, балаларын жанындай жақсы көретін қамқор ана шығары сөзсіз
Ең бастысы, ұлт тәрбиешісі – ана екендігін бүгінгі желкілдеп өсіп келе жатқан аруларымыз естен шығармағаны жөн.
Нұрлан ҚҰМАР
