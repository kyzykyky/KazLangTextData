Ордабасы ауданындағы тарихи өлкетану музейінде атадан балаға мұра болып келе жатқан көне жәдігерлер, ұлттық бұйымдар молынан сақталған.
Сондай жәдігерлердің бірі ол самаурын дер едік
Мамандардың сөзіне қарағанда, самаурын жасау ісі Ресейде XVIII ғасырда жақсы дамыған екен
Тек Тула қаласының өзінде 1850 жылдары осы бағытта 28 фабрика жұмыс істеген көрінеді
Самаурын қазақ жеріне XІХ ғасырдан бастап қолданысқа енген
Ол әркімнің қолы жете бермейтін дүниелердің бірі болған деуге әбден болады.
Ата-бабаларымыз самаурынды бай­лық­тың, молшылықтың белгісі санаған
Бір қызығы, ыдыс неғұрлым ауыр болса, соғұрлым қымбат тұрған екен
Өйткені темірдің қат кезі
Мысалы, XІХ ғасырда сиыр 1 рубльге бағаланса, жез самаурынның жәрмеңкедегі құны — 25 рубль болған
XVIII-ХІХ ғасырларда шүмек орнатылған самаурын өндіріле бастады
Біздің білетін қазіргі самаурындар өз тарихына сай кезең-кезеңімен жетілдіріліп отырды.
Музейдің қорындағы сары самаурындар туралы кеңірек айтар болсақ, көп кездесе бермейтін үлгімен жасалуында
Пішіні домалақ
Биіктігі 43 см, диаметрі 32, сыйымдылығы 7 литр, салмағы 2 кг
Қақпағында жазуы бар
Бұл самау­рынды өткізген Ордабасы ауданына қарасты Бөген аумақ округінің тұрғыны Жарқынбек Әжібеков ата-анасының соғыстан кейінгі жылдары қолданғанын және самаурынның шүмегі, бір құлағы түсіп қалғанын айтады
Тағы бір самауыр­да 1889 жыл деген жазу бар
Көлемі үлкен
Самаурынның биіктігі 57 см, диаметрі 30, сыйымдылығы 15 литр
Самаурынның алдыңғы бетінде нақышты белгілері бар
Ол шығарған зауыттың бірнеше байқаулардың жүл­дегері ретінде таңбалаған белгісі
Бірақ самаурынның ескіруіне байланысты бұл белгілер анық көрінбейді.
Қорыта айтқанда, музейдегі әрбір жәдігерге көздің қарашығындай қарап, сақтап келеміз
Уақыт жылжып өте береді
Ал мұндағы заттық құнды­лықтар тарихтан сыр шертіп, кейінгі ұрпақтармен қауышады.
Мәдина ӘЛІМЖАНОВА, 
Ордабасы ауданындағы 
тарихи өлкетану 
музейінің қор сақтаушысы
Оңтүстік Қазақстан облысы
