Қазақстан Республикасының Ұлттық кітапханасында филология ғылымының докторы, ҚР Ұлттық Ғылым академиясының академигі, халықаралақ «Қазақ тілі» қоғамының президенті, белгілі қоғам қайраткері Өмірзақ Айтбайұлының 80 жылдығына арналған шығармашылық кездесу өтті
Оны аталған мекеме басшысы Әлібек Асқаров ашты
Жиналғандар алдында ҚР Сенатының төрағасы Қ.Тоқаевтың, ҚР Жоғарғы Сотының төрағасы Қ
Мәмидің, ҚР Қорғаныс министрі И.Тасмағамбетовтің, ҚР Мәдениет және спорт министрі А
Мұхамедиұлының және басқа да лауазым иелерінің мерейтой иесіне арнаған құттықтаулары оқылды.
Басқосуды ғалым-баспагер, «Қа­зақ тілі» қоғамының вице-прези­денті Ғарифолла Әнес жүргізіп отырды.
Кездесуде сөйлеушілер көп болды
Олар мерейтой иесінің ғалымдығы, қайраткерлігі, азаматтығы жөніндегі ойларын ортаға салды.
– Сіз ұлт намысын оятып жүрген жансыз
Ана тілінің өзекті мәселелерін көтеріп жүрген дүниелеріңізбен оқырман қауым жақсы таныс
Сіздің өміріңіз ұлтқа, тілге қызмет етудің үлгісі, – деді М.Әуезов атындағы әдебиет және өнер институтының директоры Уәлихан Қалижанов.
Белгілі қоғам қайраткері Шамша Беркімбаева Өмірзақ ағамыздың сан қырлылығын тілге тиек етті.
– Бұл кісі бүкіл ғұмырын ана тіліне қызмет етуге арнап келеді
Сөз құдіретін түсіндірудегі еңбегі зор
Ағамыз тек ғалым ғана емес, сонымен қатар әнші, күйші, сазгер
Мұндай сан қырлы қабілет әркімге бұйыра бермейді.
Әл-Фараби атындағы ҚазҰУ ректорының кеңесшісі, ақын Бауыржан Жақып университет баспасынан жарық көрген, Ө
Айтбайұлының өмір жолынан сыр шертетін кітаптың сүйінші данасын мерейтой иесіне тапсырды.
– Алдағы уақытта көпшіліктің қа­тысуымен бұл кітаптың тұсауке­серін өткізетін боламыз, – деді ол.
Кездесу барысында сондай-ақ Дүниежүзі қазақтары қауымдастығы төрағасының орынбары Талғат Мамашев, ҚР Халық артисі Сәбит Оразбаев, жазушылар Еркінбай Әкімқұлов, Бейбіт Қойшыбаев, «Қазақ тілі» қоғамы өкілдігінің Германиядағы жетекшісі Сүлеймен Шадхан, белгілі кәсіпкер Ибадулла Қалыбек, «Қазақ газеттері» ЖШС Бас директоры Жұмабек Кенжалин, «Алматы ақшамы» газетінің бас редакторы Қали Сәрсенбай және басқалар сөз сөйлеп, жылы лебіздерін білдірді.
Кездесуге қатысушыларға өнер иелері әннен шашу шашты.
Басқосу соңында кеш кейіпкерінің өзі сөз алып, жиналғандарға риза­шы­лығын білдірді.
Нұркен ЖАНДӘУЛЕТҰЛЫ
