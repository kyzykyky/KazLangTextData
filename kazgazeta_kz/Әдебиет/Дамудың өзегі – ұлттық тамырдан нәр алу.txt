Елбасы Н.Ә.Назарбаев биыл халыққа арнаған Жолдауында Қазақстанның үшінші жаңғыруы басталғаны ­туралы жариялаған еді
Жолдаудағы негізгі мақсат – әлемдегі ең дамыған 30 елдің қатарына қосылу
Сол мақсатқа жету үшін Президент «біздің санамыз ісімізден озып жүруі, яғни одан бұрын жаңғырып отыруы тиіс» деген еді
Осы орайда Президенттің «Болашаққа бағдар: рухани жаңғыру» атты мақаласы да маңызды мәселелерді арқау еткенін байқауымызға болады.
Қазақстанның үшінші жаңғыруы сияқты, рухани жаңғыру да екі кезеңді еңсерді
Біріншісі, 2004 жылы «Мәдени мұра» бағдарламасы аясында Қазақстан аумағындағы тарихи-мәдени ескерткіштер мен нысандары жаңғырды
2013 жылы «Халық – тарих толқынында» бағдарламасы арқылы әлемнің ең белді мұрағаттарында төл тарихымызға қатысты құжаттар жиналып, зерттелінді
Бір сөзбен айтқанда, рухани жаңғыру – кезең-кезеңімен атқарылып жатқан елдегі реформалардың жалғасы.
«Мен еліміз мықты әрі жауапкершілігі жоғары Біртұтас Ұлт болу үшін болашаққа қалай қадам басатынымыз және бұқаралық сананы қалай өзгертетініміз туралы көзқарастарымды ортаға салуды жөн көрдім» дей келе, Елбасы ұлттық сананы дамудың жаңа сатысына көтеріп, өркендеудің жаңа кеңістігіне алып шығатын алты бағытты ұсынды
Олар: Бәсекелік қабілет; Прагматизм; Ұлттық бірегейлікті сақтау; Білімнің салтанат құруы; Қазақстанның революциялық емес, эволюциялық дамуы; Сананың ашықтығы.
Мақалада Біртұтас Ұлт болып қалу жолындағы ұлттық бірегейлікті сақтау, білімнің салтанат құруы сынды нақты қадамдарды жүзеге асыру мақсатында, ең алдымен, жастар тәрбиесін басты ­назарда ұстау керегі айтылған
«Бүгінде революция­лар өңін өзгертіп, ұлттық, діни, мәдени, сепаратистік перде жамылды» дейді Елбасы
Расында, дін атын жамылған жат идеологиялар жастарымыздың санасын улап, оларды қатерлі істерге итермелеп жатқанын, өкінішке қарай, көріп отырмыз
Бұған қарсы білім беру жүйесі, ата-аналар, бүкіл қоғам тарапынан бірлескен, ауқымды жұмыстар қажет
Жастар тәрбиесін ұлттық-рухани тамырға бағыттау әрдайым күн тәртібінде тұруы тиіс.
Қоғамның жаратылысы мен табиғатын «ұлттың рухани кодын» сақтай отырып дамытуға, уақыт талабына сай бағыттауға жұмылдыру – біртұтас ұлтты қалыптастырудың үлгісі екені күмәнсіз
Елбасы ұсынып отырған сан салалы, сан сипатты даму мен өрістеудің жолдары мен міндеттері осынау Ұлы Дала төсіндегі жаңа тұрпатты Қазақ Елінің бүгінгі баянын бекітіп, ертеңгі болашағын анықтауға жол ашары анық.
Елбасы осы бағыттарды көрсетіп, таяу жылдардағы міндеттерді нақтылады
­Президент нақты жобалар ретінде біріншіден, қазақ тілін біртіндеп латын әліпбиіне көшіру мәселесін ұсынды
«2017 жылдың аяғына дейін ғалымдардың көмегімен, барша қоғам өкілдерімен ақылдаса отырып, қазақ әліпбиінің жаңа графикадағы бірыңғай стандартты нұсқасын қабылдау керек
2018 жылдан бастап жаңа әліпбиді үйрететін мамандарды және орта мектептерге арналған оқулықтарды дайындауға кірісуіміз қажет» деді Н.Назарбаев
Екінші міндет ретінде қоғамдық және гуманитарлық ғылымдар бойынша «Жаңа гуманитарлық білім
Қазақ тіліндегі 100 жаңа оқулық» жобасын қолға алуды ұсынды
Бұл орайда тарих, саясаттану, әлеуметтану, философия, психология, мәдениеттану және филология ғылымдары бойынша студенттерге толыққанды білім беруге қажетті барлық жағдайды жасау
Алдағы бірнеше жылда гуманитарлық білімнің барлық бағыттары бойынша әлемдегі ең жақсы 100 оқулықты әртүрлі тілдерден қазақ тіліне аударып, жастарға дүниежүзіндегі таңдаулы үлгілердің негізінде білім алуға мүмкіндік жасау тәрізді міндеттер қоғамның рухани серпілісіне жол ашары белгілі.
Меніңше, «Туған жер» бағдарламасын қолға алып, оның ауқымын «Туған елге» ұластыру
Жалпыұлттық қасиетті орындар ұғымын саналарға сіңіру үшін «Қазақстанның қасиетті рухани құндылықтары» немесе «Қазақстанның киелі жерлерінің географиясы» жобасын жасау, сондай-ақ мәдениеттің бәсекелестік қабілетін қалыптастыруға «Жаһандағы заманауи қазақстандық мәдениет» жобасы да уақытында айтылған дүниелер.
Мақалаға өзек болған тағы бір мәселе – замандастарымыздың жетістіктер тарихына назар аудару үшін «Қазақстандағы 100 жаңа есім» жобасын қолға алу
«Қазақстандағы 100 жаңа есім» жобасы – Тәуелсіздік жылдарында табысқа жеткен, еліміздің әр өңірінде тұратын түрлі жастағы, сан алуан этнос өкілдерінің тарихы
Жобада нақты адамдардың нақты тағдырлары мен өмірбаяндары арқылы бүгінгі, заманауи Қазақстанның келбеті көрініс табады
Міне, осы жайттар өзінің өміршеңдігімен ойландырады.
Қорыта келе, дамудың діңгегі рухани байлықтардан басталары хақ
Ол мәдени, тарихи құндылықтармен сабақтасады
Демек, оны жаңғырту – заман талабы
Бұл өркениетті елдер қатарына қосылу үшін де маңызды
Мақаланың мақсаты да сол – қоғамға рухани серпіліс беріп, оны заман көшіне ілестіру.
Н.Абдурахманов,
тарих ғылымының кандидаты
Оңтүстік Қазақстан облысы
