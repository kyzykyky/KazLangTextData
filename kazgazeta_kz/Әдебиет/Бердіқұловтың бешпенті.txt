Қазақ баспасөзінің лексиконында қашаннан қалыптасқан «Шерханның шекпені» деген ұғым бар
Тәлім беруі жағынан теңдесі жоқ бас редактор Шерхан Мұртазаның мектебінен өткендер: «Шерағаңның шекпенiнен шықтық», — деп желпінеді
Желпінетіндей жөні бар
Бәрі де бәйге атындай жарап тұр
Ылдиға салса, төске озады
Қос ат мініп қусаң да жеткізбейді.
Руханиятымыздың қара нары саналатын осы айбарлы ағамыздан кейін бас редакторлық болмысы бөлек тағы бір тұлғаның есімі ерекше аталады
Ол — сырбаз суреткер, қажырлы қайраткер, батыл басшы Сейдахмет Бердіқұлов
Әдебиетіміздің айбынды ақсақалы Әбділда Тәжібаев: «Өнердегі батылдығың қайтпасын, батыр інім!» — деп бата берген Сейдағаңның ерлігі мен өрлігі туралы мысалдар жетіп-артылады
Шерханның шекпенінен шыққандар секілді Бердіқұловтың бешпентінен өргендер де шетінен жүйрік болды
Олардың қай-қайсысы да бүгінде ақпарат пен әдебиет әлемінің шаңырағына бір-бір уық болып қадалды
Шерағаңның шекпені де, Бердіқұловтың бешпенті де қазақ баспасөзіне құт әкелді.


Бешпент демекші, тектілігі түрінен көрініп тұратын бітімі бөлек Бердіқұловта бешпенттің жеті атасы бар еді
Сәні келіскен Сейдағаң көбіне-көп галстук тағып қылғынбай, мойнын жауып тұратын ыңғайлы свитер кие салатын
Мұндайда ол, әрине, әдемі бешпенттерінің бірін иығына іліп, көзіне қара көзілдірік тағады
Былғары бешпент те, барқыт бешпент те Бердіқұловқа қона кетеді
Оны осы күйінде жиі ұшырататындықтан, бешпентсіз Бердіқұлов бізге біртүрлі көрінетін.
Бердіқұлов бешпентінің жылуын сезініп үлгерген ұрпақтың соңы біздер болдық-ау деймін
Қайтейік, оқу бітірген шағымыз оның он алты жыл басқарған «Лениншіл жасынан» басқа қызметке ауысатын кезіне тап келді
Бердіқұлов бешпентінің ішінде небары бір жылдай ғана жүріппіз
Сондықтан сайыпқыран бас редактордың тәрбиесінде ұзақ жыл болған азулы ағаларға қызыға қараймыз
Тарлан атанған да, арлан атанған да – солар
Олардың бойынан біздегідей қырық күндік кемдік табыла бермейді
Шетінен кескекті ердің сойындай ширығып тұрады
Кесек турайды.
Солардың ішінде Бердіқұлов өз бешпентінен шығарып қана қоймай, сол бешпентін бір шәкіртінің иығына ықыласпен жауып қалдырып кеткен сияқты
Бүгінгі әңгіме – сол әйгілі әріптесім туралы.

Еркін газеттің Ер төстігі
Еңбегін ел елеген,
Берекеге бөлеген.
Құшақтасып, көрісер,
Марадона, Пелемен!
(Журналистік фольклордан)
Бір заманда үш жүз мың данамен таралған азулы басылым — «Лениншіл жастың» он бөлімі болды
Осы он бөлімнің мең­герушісі де Өтемістің он ұлындай тегеурінді еді
Олардың бәрі де — Бер­діқұловтың бешпентінен шыққан қа­рымды қаламгерлер
Бөлім басқаруға қол жеткізу үшін талай жыл тер төк­кен сөз зергерлері
Шетінен атағы жер жарады
Әрқайсысының төрт-бес кітабы бар
«Лениншіл жастың» бөлім меңгерушісі болу – қазақ журналистикасы сұлтандарының арасына еркін кірдің деген сөз
Солардың қай-қайсысын да бас редактор өз баласынан кем көрмей­ді
Өйткені бәрін де балапан кезінен өзі баулыған, топшысын қатайтқан, то­мағасын алып, топқа салған
Бірақ сонда да көп балалы әкенің сүйікті бір перзенті болатын әдеті емес пе?! Редакцияның қабырғасын енді ғана аттаған біздер көп уақыт өтпей-ақ бастығымыздың осы сайдың тасындай бөлім меңгерушілерінің ішінен біреуін айрықша жақсы көретінін байқап қойдық
«Өтемістен туған он едік, Онымыз атқа мінгенде, Жер қайысқан қол едік», – деп он бөлімнің басшылары ешкімге кеудесін таптатпай, асқақтап жүрсе де, Сейдахмет ағаның оған келгенде еміренісі де, тебіренісі де бөлектеу екенін ептеп сездік
Тегеурінді басылымның темірқанат журналистері – біз секілді бота тірсек, түбіт мұрт бозбалалар оны Ерназардың Ер Төстігіндей, Өтемістің Махамбетіндей көретінбіз.
Ол — Бердіқұловтың болмысы бөлек шәкірті, спорт бөлімінің меңгерушісі Несіп Жүнісбаев болатын
Бердіқұлов он бөлімнің ішінен екі бөлімнің ғана материалдарын өзі оқиды
Жазушы болған соң әдебиет бөлімінің мақалаларын қарайды
Спорт тақырыбын қаузаған қаламгер ретінде сол бөлімнің дүниелеріне өзі қол қояды
Қалғанын орынбасарларына оқытады.
Бас редактор спорттың кез келген түрінен қазақтың аты озса, есі кете қуанады
Тіпті қаракөз қазақ баласы үшінші немесе төртінші орын иеленсе, көңілі көтеріліп жүреді
Соны спорт бөлімінің жігіттері алда-жалда байқамай қалса, жетінші қабатты құйын соққандай болады
Несіп Жүнісбаев сол құйынға талай рет маңдайын тосты
Бердіқұловтың талай «торнадосынан» аман-есен өтті
Білікті бапкердің тәуір көретін тұлпарына айналу бақыты оған оңайлықпен келген жоқ
Ұстаз оны талай сынады, талай сілкіледі
Балапанын баулыған қыран құс секілді адам төзгісіз қақпақылға салды
Өйткені ол Бердіқұловтың сүрлеуіне шындап түскен алғашқы шалымды да шыдамды шәкірті еді
Оның басқа да үміт артқан шәкірттері болды
Бірақ олар әдепкіде спорт тақырыбына екпіндетіп тұрып жазғанымен кейіннен басқа салаға ақырын жылыстап кетті
Сейдағаң өзге жігіттер мен қыздарды бір бөлімнен екінші бөлімге үнемі ауыстырып отыратын
Спортқа бейім бұл шәкіртін орнынан қозғаған жоқ.
Сөйтіп, Сейдағаң көшін бастаған спорт журналистикасына өршеленген бір өрен келді
Жай келмеді, толқындатып, дауылдатып келді
Бердіқұловқа керегінің өзі сол еді
Қатал бапкер мінезсіз жылқы секілді мінезсіз журналистерді ұнатпайтын
Өрімдей кезінен үзбей мақала жазған Несіп университеттің бесінші курсында оқып жүргенде-ақ ұстазының көзіне түсті
Содан басқа арнаға бұрылмады
Бас редактор оны оқу бітірмей-ақ қызметке қабылдады
Бірақ бұл кезде жұқалтаң жас жігіт осы салаға Сейдахмет Бердіқұловтың ұлы армандарын іске асыру үшін келгенін аңғара қоймаған-ды.
Бұл — нағыз Сейдағаңның іздеген баласы еді
Балқаштың жағасында, ба­лықшының шаңырағында азынамен алы­сып өскен тарамыс ұл
Қабырғасы қатпастан қайыққа мініп, ау салып, таяу ұстап, толқынмен арпалысып жүріп ержеткен қара тентек
Мұндайлардың жаны сірі болады
Қандай додаға салсаң да, жарып шығады
Жасынан доп қуып жүріп, физкультура институтына барыпты
Оған түсе алмаған соң, байланысшының оқуын бітіріп алыпты
Әскерге де барып келіп үлгерген
Журфакқа сосын барып табан тіреген.
Содан «Лениншіл жастың» Несібі басты қамшыны
Онымен бірге тың теңеулер, тосын тіркестер келді
Бір әріптесіміз оның Кеңес Одағының командасы Канаданың қайсар хоккейшілерімен мұз қырғынына түсіп, жеңіп шыққанда, «Үйеңкі жапырақтары шашылып қалды» деп жазғанын есімізге салды
Сөйтіп, спорт тақырыбына Сейдағаң салған сүрлеудің аясы кеңейе түсті.
Несіпті ұстазы 1980 жылы Мәскеу Олимпиадасына ертіп апарып, нағыз қан базарға салды
Бұл сапардан соң екеуі бірлесіп, «84 жылдың теңдессіз 16 күні» атты репортаждар кітабын жазды
Отызында орда бұзды
Атақ-даңқы шыға бастады
Осыдан соң талай елдің топырағына табаны тиген, теңбіл допты жұмыр жерде тулатқан дүбірлі додаларға куә болған Бердіқұлов алыс сапарға көп шыға қоймады
Өзі томағасын сыпырған жас қыранын жер түбіндегі жарыстарға аттандырды да отырды.
Жас қыран салғаннан алғырлық танытты
Ертегідегі Ер Төстік секілді алдынан кездескен қиындықтардың бәрін біртіндеп бағындыра берді
Жер шарын армансыз шарлап, талайдың қолы жетпейтін, өңі түгілі, түсінде көрмейтін тарландармен кездесіп, адамның айызын қандыратын сұхбаттар жазды
Әйгілі Пелемен тілдесті
Платинимен пікірлесті
Стивенсонмен сөйлесті
Сагаррамен сырласты
Шварценеггермен шүйіркелес­ті… Ал Диего Марадонамен сан рет әңгімелесіп көрген соң, таныс-біліс адамдай болып кетті
Аргентина футболының королі Марадонаның да түстеп танитын, көргенде жалпылдап амандасатын жалғыз қазағы біздің осы Несағаң шығар…
Жетінші қабаттың
жампозы
Таусылмайды түңіліп,
Үйренбеген үгіліп,
Жаңа жылды үнемі,
Қарсы алады жүгіріп.
(Журналистік фольклордан)
«Лениншіл жас» газетінің редакциясында аты шартты түрде қойылған екі футбол ко­­мандасы болды
Бөлім меңгерушілері мен тілшілер өзара ойнаған кезде осылай бөлінеді
Тілшілердің командасының аты — «Жалаңтөс», ал бөлім меңгерушілерінің командасының аты — «Апайтөс»
Белгілі жур­налист Қасым Әзімхан елді былай деп күлдіретін: «Жалаңтөстің» құрамында Қали Сәрсенбай секілді апайтөстер бар
Ал «Апайтөстің» құрамында мен секілді торғай төстер де жүр»
Осы екі команданың құрама­сы қосылып, бәйгеге түскенде алынбайтын қамал жоқ-ты
Өйткені бұл команданың капитаны да, бас бапкері де, бас шабуылшысы да Несіп Жүнісбаевтың өзі еді
Максим Горький (Жібек жолы) мен Сегізінші март (Шәмші Қалдаяқов) көшелерінің қиылысындағы тоғыз қабатты Баспасөз үйінің Қазақстанның ең таңдаулы жас журналистерінің басын қосқан жетінші қабатындағы «Лениншіл жас» («Жас Алаш») пен «Ленинская смена» («Экспресс К») газеттерінің редакцияларында Бердіқұлов пен Несіп ағадан асқан спортшы болған емес.
«Лениншіл жастың» редакциясы орналасқан жетінші қабатта теннис ойнайтын үстел тұратын
Журналистер қат-қабат жұмыстан қолдары қалт еткенде ақ құмалақты армансыз аунатады
Жеке сайысады
Екеуден жұптасып бақ сынайды
Түскі үзілістің кезінде қалақ қағысады
Кешке қалып, тағы шайқасады
Бәсекелескендері де қызық
Біресе лифтінің арғы жағы мен бергі жағы болып бөлініп, шеберлік байқасады
Біресе бөлім меңгерушілері мен тілшілер тайталасады
Лифтінің екі жағы сайысқанда, көбіне-көп оң жақ беті басым түседі
Өйткені спорт бөлімі сонда орналасқан
Тілшілермен тартысқан бөлім меңгерушілері үнемі жеңіске жетіп жатады
Себебі олардың бәрі — теннис үстелін талай жылдан бері төңіректеп, тәжірибе жинаған тарландар
Оның үстіне қалақ қағысудың қалыптасқан маманы Несіп Жүнісбаев солардың ішінде
Бір күні газеттің журналистері қалай бәсекелесіп ойнарын білмей, даурығып жатқанда, ақын Қайрат Әлімбеков темекісінің түтінін будақтатып тұрып: «Бүгін бір рет руға бөлініп ойнап көріңдерші
Сонда қандарың қызып, жақсы қимылдайсыңдар», — деп күлдіргені бар.
Біз «Лениншіл жасқа» Мексикада футболдан әлем чемпинаты өтетін жылы келдік
Ұзамай Несіп ағамыз Мехикоға аттанды
Компьютердің түрін көрмеген заман
Байланыстың жалғыз жолы — телефон
Несіп аға жер түбінен бас редактордың 33-92-56 нөмірлі тікелей телефонына қоңырау шалады
Бұл кезде Қыдырбек Рысбеков спорт бөліміндегі 33-92-63 нөмірлі өз телефонына телміріп, жаңалық қай жақтан кеп қалады деп, күн ұзаққа қоңырау күтіп отырады
Оның да осы мазасыз бөлімге жастай келіп, «Күндіз отырмадым, Түнде ұйықтамадым», — деп жүрген кезі
Ол кезде байланыстың бағасы удай қымбат
Күллі әлемге қақпасын тастай жапқан КСРО-ның дәуірі
Сондықтан Несіп ағамыз көсіліп тілдесе алмайды
Жігіттер оның әр сөзін қағып алып, жазып үлгеруге тырысады
Мәлімет беріп болған соң Несаға Сейдахмет Бердіқұловпен аз-кем сөйлеседі
Сондайда Сейдағаңның: «Әй, Несіп қалқам, шалғай жердесің, абайлап жүр», — деген әкелік қамқор үнін естіп қаламыз.
Ертеңіне Мехикодан жолданған репортаж газет бетінде жарқ етеді
Айдары айғайлап тұр: «Лениншіл жастың» арнаулы тілшісі Несіп Жүнісбаев Мексикадағы әлем чемпионатынан хабарлайды»
Тақырыбы да елді елең еткізеді: «Ирапуатода күн күйіп тұр!»
Оқырманның таңданысында шек жоқ.
Мексикаға жай кете салса, ол Несағаң бола ма?! Әлем чемпионатының нәтижесі туралы болжамға бәйге жариялап, содан соң ғана аттанды
Сол жолы «Лениншіл жасқа» үш-төрт қап хат келді-ау деймін
Хат бөліміндегі Бибіхан апам мен Сәлима қыз Жазылбек атамның ен жайлауды жайлаған есепсіз отарының сансыз саулықтары секілді өмірі таусылып болмайтын конверттерді шетінен ашы-е-еп отырады
Елдің бәрі бәйгеден үмітті.
Несағаң Мексикадан құрқол келмепті
Аяқдоптың небір марқасқаларының қолтаң­басы қойылған доп пен футбол жейдесін қолына ұстай жетті
Футбол десе ішкен асын жерге қоятын жанкүйерге бұдан артық қандай сый-сияпат керек?! Соны көріпкел-чемпионға тарту етпек
Мыңдаған адамның ішінен Қызылорда облысы, Шиелі ауданы, «Қызыл ту» колхозына қарасты «Жаңа тұрмыс» ауылының тұрғыны Дәулетбек деген жап-жас жігіттің айтқаны айдай келді
Әулие дерсің… Ол финалда Аргентина мен Германия Федеративті Республикасының кездесетінін, сөйтіп, Аргентинаның әлем чемпионы болатынын күн ілгері қапысыз болжапты
Тіпті ойынның есебі 3:2 болатынын да тайға таңба басқандай етіп анық көрсеткен
Одан басқа да бірқатар командаларға қатысты болжамдары расқа айналыпты
Жағамызды ұстадық
Мұндай да болады екен!
Несіп аға келе сала кешкілік Шиеліге, сол кездегі аудандық «Өскен өңір» газеті редакторының орынбасары Серік Пірназарға телефон шалды
Содан Секең түн ортасында Дәулетбекті ұйқыдан оятып алады
Байғұс бала шошып кетіпті
Депода жұмыс істейтін жігіт дамылдап жатса керек
«Басыңа бақ қонды, бала! Тарт Алматыға!»
Өң мен түстің арасында мәңгіріп жүрген Дәулетбекті Қыдырбек екеуміз күтіп алдық
Бұл бір ауыл баласының ең бақытты күндері еді
Барлық басылымдар сұхбат алды, суретін басты…
Несаға спорт мамандарымен бірлесіп, Алматыда түнгі сағат он екіде Жаңа жылды жүгіріп келе жатып қарсы алу дәстүрін енгізді
Жақсы ырым
Атам заманнан қалыптасқан қағидаға сүйенсек, Жаңа жылды қалай қарсы алсаң, жыл бойы сол дағдымен күй кешесің
Демек, жыл бойы жүгіріп жүресің
Ал жылдам жүрсең, қаншама жұмысың тез бітеді
Жұрт арақ-шарабын арқалап, үйіне асықса, Несіп аға бала-шағасын ертіп, алаңға аттанады
«Не бар желігіп, жылына бір келетін мерекені адам құсап, үйде қарсы алайық та!» — деп желеу айтпай, ағамызға ілесіп, Сәуле жеңешем де жүгіруге бірге шығады…
Бір атаның балаларының басын қосып, доп ойнатқанын айтсаңшы
Бірлікке бастайтын мұндай идеялар оның миында сапырылысып жатады
Бір шараны аяқтаса, іле-шала екіншісін ойлап табады
Идеяның қайнар көзі секілді
Ол, сөйтіп, бірте-бірте өзінің ұстазы аманат еткен ұлы идеясына — өңкей қазақ балаларын біріктірген ұлттық футбол командасын құратын кезеңге жақындап келе жатты.
Ерді «Намыс» өлтірер
Алғаннан көп алмағы,
Барғаннан көп бармағы.
Алпыс жеті келіден,
Асқан емес салмағы!
(Журналистік фольклордан)
Тек қана қазақ балаларынан құ­ралған футбол командасының ойынын көру бүкіл елдің арманы еді
Бұл күнді ең қатты аңсаған адам Сейдахмет Бердіқұлов шығар… Қазақтың үкілеген үміті — «Қайрат» аламан додада атой салғанымен, оның құрамына бір-екі қазақтан артық айналып көрген емес
Күллі халық сонда да стадионнан шықпады
Арқалы ақынымыз Әбділда Тәжібаев: «Қайратым» деп мен жүрмін, Қайрат қылмай сен жүрсің», — деп күйіне жырлады
Атақты режиссер Шәкен Айманов, әйгілі ақын Тұманбай Молдағалиев және таны­мал ғалым Шора Сарыбаев «Қайраттың» кез келген ойынында стадионның төрінде отырар еді
Бұл жанкүйерліктің шегі болмайды екен
Бізден кейінгі курста Үрләй Рысбаева деген қыз оқыды
Футболға өлердей ғашық ондай беймаза бойжеткенді көрген емеспін
«Қайрат» ойнайтын күні төпеп тұрған нөсерге қарамастан ебіл-дебілі шығып, стадионға кетеді
Біздің ойыншылар жеңсе, өміріне ырза боп, қайтып келеді
Ұтылса, жігіттерден бетер күйіп-піседі
Жанкүйер атаулының бәрі команда жеңілген күні: «Осының бәрі «Қайратта» шынымен елге жаны ашитын қазақтың жоқтығынан ғой», — деп күйзелетін
Сосын жасыл алаңда он бір қазақ омыраулатып, қызыл танау болып, шауып жүретін күнді көзге елестетіп, қиялдайтын
Бұл өмірі орындалмайтын арман, жүзеге аспайтын құрғақ идея сияқты көрінетін.
Сонау ызғарлы желтоқсанның кезінде бір белсенді ағамыз редакцияға кіріп келіп: «Осының бәрін қоздырған – сендер
«Қайратта» қазақ жоқ» деп зарладыңдар
Антон Шох қай қазақтан кем? Вахид Масудов қай қазақтан кем? Юсуп Шадиев қай қазақтан кем?» – деп жер-жебірімізге жетіп еді
Сейдахмет ағамыз бұл кезде басқа жұмысқа ауысып кеткен-ді
Ал жаңа бас редакторымыз әлі келе қоймаған
Сейдағаң болғанда әлгінің алқымынан ала түсетін еді
Сол жолы аман кеткен алқым кейін де біраз бүлкілдеп бақты
Осыдан соң енді бір бес-алты жыл өткенде таза қазақ ұландарының футбол командасы құрылады десе, не дер едіңіз?!
Бірде, ұмытпасам, «Өркен» газеті болу керек, бір басылым он бір қарадомалақтың қатар тұрған суретін жариялап, оқырманға ой тастап, бір желпінтті
Бірақ бұл да құр утопия, қиялдағы тұжырым болатын
Соны жүзеге асыратын жанкешті біреу-міреу табылады дегенге тірі жан баласы сенбейтін
Өйткені бұл мүмкін емес еді.
Жоқ, бар екен ондай адам! Мүмкін еместің де шегі болатын көрінеді! «Спорт» газетінің бас редакторы болып та­ғайындалған Несіп Жүнісбаев адам айтқысыз тәуекелге бел байлады
Жалаңаш қолмен от көседі
Жерұйықты іздеген Асан Қайғы секілді елдің ұлы қиялын, ұстазы Сейдахмет Бердіқұловтың ұлы арманын іске асыруға кірісті
Бірақ Несекеңнің Асекеңнен айырмашылығы, ол іздеген Жерұйығын тапты
Ойдан-қырдан сұрау салып, доп тебуге қабілетті қазақ балаларын жинады
Ауыл-ауылдарды аралады
Біра­зын жалынып-жалпайып, әке-шешесінен қолхат жазып, сұрап алды
Оларды өзінің үш баласының қатарына қосып, үйіне жатқызды
Табанынан таусылып, қаржы іздеді
Ақыры, қазақтың «Намыс» деп аталатын тұңғыш ұлттық футбол командасы сапқа тұрды
«Намыспен» бірге елдің рухы дүр етіп көтерілді!
Несіп ағамыздың өңкей қоңырқай өңді ұландардың арасында ақыл-кеңесін айтып, жөн-жоба сілтеп тұрған сәтін талай көрдік
Біресе ол солармен бірге құйғытып, доп қуа жөнелетін
Ондайда оны алаңдағы балалардан ажырата алмай қаласың
Қамау терін алған сәйгүлік секілді тай-құлынмен қатар шабудан шаршамайды.
1994 жылы Жапонияның Хиросима қаласында Жазғы Азия ойындары өтті
Қазақстан сол жолы Азиадаға тұңғыш рет қатысты
Сол тұста алып құрлықтың спорт журналистері қазақ қаламгерінің ұлттық футбол командасын құрғанына ерекше на­зар аударды
Бұл бүкіл республикалар одақ­тан іргесін ажыратып, етек-жеңін жинап жатқан кез-ді
Шетел журналистерінің біздің тыныс-тіршілігімізге деген қызығушылығы өте жоғары еді
Осы сәтте «Токио» газетінің тілшісі Ейсуко Фурушо деген әріптесіміз Несіп Жүнісбаев құрған «Намыс» командасы туралы «Аңыздың ақиқатқа айналуы» деген мақала жазғаны есімізде
Сол жылы Несаға Азия Олимпиадалық Кеңесінің мүшелігіне сайланды
«Намыс» бес жыл бойы жасыл алаңның көркі болды
Оның бесігінде тербелген ұландар әлі күнге дейін Қазақстан футболының басы-қасында жүр
Бірақ қазақ өз «Намысын» жоғары ұстап тұра алмады
Сәтімен жасақталған бір команданы бауырға басатындай мүмкіндік табылмай қойды
Ұлттық ой-сананы ұйыстыра білген «Намыс» ыдырады
Ұлтымыздың бағы мен соры да осы жерде көрінді
Қазақ футболының ең бір бақытты шағы «Намысының» додаға түскен кезі еді
Нарықтың алапат дауылында сол «Намысымызды» жоғалтып алдық
Жалаңтөстік танытқан есіл ерді де «Намыс» өлтіргендей болды! Күйінді, кектенді, күйзелді, көндікті…
Бәрібір «Намыс» қазақтың ұлттық идея­сына айналып еді
Сол идеяны кім жүзе­ге асырып еді деп тарихтың тегершігін кері айналдырғанда, Несіп Жүнісбаевқа қай­та-қайта соға беретініміз анық.
Алпыс жеті келі,
алпыс жас…
Құпиясын ашпайды.
Қағысудан қашпайды.
Ашуланса, аз күнде,
Кітап жазып тастайды…
(Журналистік фольклордан)
Несіп ағаны ең алғаш рет көргенімде оның жасы отыз үште ғана екен
Алматының автовокзалында ауылына билет іздеп жүрген Талғат Батырхан құлағыма сыбыр ете қалды
«Мынау — Несіп Жүнісбаев, әне, ол да билет алып тұр
Біздің Талдықорғанның жігіті
Жүр, амандасайық»
Ежелгі дәстүр
Журфактың шиборбай студенттері беделді журналист көрсе, амандасуға міндетті һәм құқылы! Ілбіп басып келдік
Міңгір-міңгір етіп, журфакта оқитынымызды, сырттай жақсы білетінімізді айтқан болдық
Ол езу тартып күлді
«Редакцияға келіп тұрыңдар!» – деді
Бара қоймадық
Мен елгезек болсам да, спорт тақырыбынан аулақтау едім
Бұл тақырыпқа жетік Талғат өздігінен ешқайда аттап баспайтын
Осындай пәнәйі себептер бізді Несіп ағаға аса жақындата қоймады.
«Лениншіл жасқа» келген соң Несіп ағамен бірге қызмет істедік
Біз келген жылы газетке оның «302-рейс қонуға рұқсат сұ­райды» деген бір бет мақаласы шықты
Боралдай авиаотрядының Талғат Мұсабаев деген жас ұшқышы туралы
Ол қасындағы серігі екеуі ақаулы ұшақты айдалаға аман-есен қондырып, жолаушылардың өмірін сақтап қалыпты
Өзі керемет спортшы, таңдаулы маман көрінеді
Ғарышқа ұшуға талпынғанымен ойлағаны орындалмай жүр екен
Содан Несіп ағамызға тыным болмады
Талай мезгіл тер төгіп, тек қана Талғаттың мәселесімен айналысты
Орыстілді әріптесі екеуі бірлесіп, Министрлер Кеңесінің төрағасы Нұрсұл­тан Назарбаевқа хат жазды
Талғат Мұсабаев бірер жылдан соң ғарышкерлер отрядына қабылданды
Қысқасы, қазақтың хас ба­тырының ғарышқа жолының ашылуына біздің кейіпкеріміз де аз үлес қосқан жоқ.
Өз басым Несіп ағамен Жапонияда және Таиландта өткен Азия ойындарында бірге болдым
Ол біздің журналистік тобымызды басқарды
Мүшел жас кіші болсақ та, Несағаңа әзер ілесетінбіз
Тау-тасқа еркін өрмелейді
Жарысқа бәрімізден бұрын келеді
Журналистік жеделдігі жағынан әріп­тестерінің бәрін шаң қаптырады
Аға болып, кейінгі буынды бауырға тарта біледі
Ерінбей-жалықпай білгенін үйретеді
Күмбірлетіп күй тартқанын көрсең…
Отыз жылға жуық уақыт көз алдымызда жүрген соң ба, бізге ол көп өзгермеген секілденеді
Сол баяғы қалпы
Бойында артық ет жоқ
Бірге оқыған курстасы, белгілі спорт журналисі Юрий Лифинцевтің айтуынша, салмағы алпыс жеті келіден асып көрмепті
Қырық үш жылдан бері осы салмағынан айнымапты
Сол алпыс жеті келімен аттай желіп отырып, алпысқа келді
Тіпті алпыста деуге аузың бармайды
Сымдай тартылған тұлғасына қарап, қырықтың қырқасынан әріге қимайсың.
Ол жеті Олимпиадаға, футболдан төрт әлем чемпионатына куә болды
Жиырма кітап жазды
Ұстазының армандарын біртіндеп жүзеге асыруға ұмтылып келеді
Бердіқұлов Қазақ елінің туы Олимпиадаларда желбірейтін күнді армандады
Сол тудың талай рет көкке көтерілгенін Несағаң өз көзімен көрді
Ұстаз қазақ жастарының ішінен бокстан Олимпиада чемпиондары шығатын күнді асыға күтті
Ол сәтті де өз көзімен көру бақыты Несіптің маңдайына жазылды
Сейдағаң қазақ жерінде аламан спорт ойындары өтетін күнді аңсады
Енді, міне, елімізде Азиаданың дүбірі естіле бастады.
«Лениншіл жасты» он алты жыл басқар­ған Сейдахмет Бердіқұловтың өмірден өт­кеніне биыл он алты жыл
Несіп Жүнісбаев та осы басылымда он алты жыл қызмет істеді
Ол ұстазының аманатына адал болып, өзі иығына жамылған Бердіқұловтың бешпентінен шәкірттерді үзбей шығарып келеді
Несағаңның өз бешпентінен шыққан шәкірттері де Олимпиаданың талайын көрді
Жақсының жолын жалғаған Дүрәлі Дүйсебай, Қыдырбек Рысбеков, Амангелді Сейітханов, Ғалым Сүлеймен секілді нояндар қазақ спорт журналистикасының тарихында өзіндік із қалдырды.
* * *
«Намыс» тарамай тұрып өмірден өтті Сейдағаң
Оны көру дерт меңдеген ұстазға өте ауыр болатын еді
Алпыс жылдығын Ұзынағашта тойлағанда, «Несіпжан, «Намысты» алып келші», — деп өтінген-ді
Содан Несағаң жігіттерді түгел ертіп апарып, жергілікті бір командамен ойнатқан
Сол жолы біртуар Бердіқұлов: «Е-е, осы күнге де жеттік, тәубе» дегендей қоңырқай өңді ұландарға ерекше бір мейіріммен қайта-қайта көз тастаған
Сол алпысқа, міне, енді өзі де келіп қалыпты.
Соңғы жылдар ағамыз үшін ептеп мазасыз болғаны да рас
Мінездінің мұңы да, мұқтажы да көп
Турашылдық табысқа да жеткізеді, тасқа да соқтырады
Кей нәрсеге төзе алмайды
Барыс жылы туғандардың кейде басынан сөз асырғысы келмейтін әдеті бар
Арыс пен барыстың арпалысы әйтеуір сабырға тізгін ұстатқаны жақсы болды
Алпысында атқа қайта қонды
Ауыл спорты жөніндегі мемлекеттік жаттықтырушы болып тағайындалды
Биыл «Қазақстанның еңбек сіңірген қайраткері» атағын иеленді
Баяғыда-ақ ел ішінен иеленген атағын ресми түрде бекітіп алған қайраткер ағам енді қарап жүре қоймас
Қапылыста көз жазып қалған «Намысты» жоғары көтеруге ұмтылар.
Әзірге біздің білетініміз: Несіп ағам Бердіқұловтың бешпентін әлі күнге дейін кір шалдырмай ұстап келеді…
Бауыржан ОМАРҰЛЫ

Еркін газеттің Ер төстігі
Еңбегін ел елеген,
Берекеге бөлеген.
Құшақтасып, көрісер,
Марадона, Пелемен!
(Журналистік фольклордан)
Бір заманда үш жүз мың данамен таралған азулы басылым — «Лениншіл жастың» он бөлімі болды
Осы он бөлімнің мең­герушісі де Өтемістің он ұлындай тегеурінді еді
Олардың бәрі де — Бер­діқұловтың бешпентінен шыққан қа­рымды қаламгерлер
Бөлім басқаруға қол жеткізу үшін талай жыл тер төк­кен сөз зергерлері
Шетінен атағы жер жарады
Әрқайсысының төрт-бес кітабы бар
«Лениншіл жастың» бөлім меңгерушісі болу – қазақ журналистикасы сұлтандарының арасына еркін кірдің деген сөз
Солардың қай-қайсысын да бас редактор өз баласынан кем көрмей­ді
Өйткені бәрін де балапан кезінен өзі баулыған, топшысын қатайтқан, то­мағасын алып, топқа салған
Бірақ сонда да көп балалы әкенің сүйікті бір перзенті болатын әдеті емес пе?! Редакцияның қабырғасын енді ғана аттаған біздер көп уақыт өтпей-ақ бастығымыздың осы сайдың тасындай бөлім меңгерушілерінің ішінен біреуін айрықша жақсы көретінін байқап қойдық
«Өтемістен туған он едік, Онымыз атқа мінгенде, Жер қайысқан қол едік», – деп он бөлімнің басшылары ешкімге кеудесін таптатпай, асқақтап жүрсе де, Сейдахмет ағаның оған келгенде еміренісі де, тебіренісі де бөлектеу екенін ептеп сездік
Тегеурінді басылымның темірқанат журналистері – біз секілді бота тірсек, түбіт мұрт бозбалалар оны Ерназардың Ер Төстігіндей, Өтемістің Махамбетіндей көретінбіз.
Ол — Бердіқұловтың болмысы бөлек шәкірті, спорт бөлімінің меңгерушісі Несіп Жүнісбаев болатын
Бердіқұлов он бөлімнің ішінен екі бөлімнің ғана материалдарын өзі оқиды
Жазушы болған соң әдебиет бөлімінің мақалаларын қарайды
Спорт тақырыбын қаузаған қаламгер ретінде сол бөлімнің дүниелеріне өзі қол қояды
Қалғанын орынбасарларына оқытады.
Бас редактор спорттың кез келген түрінен қазақтың аты озса, есі кете қуанады
Тіпті қаракөз қазақ баласы үшінші немесе төртінші орын иеленсе, көңілі көтеріліп жүреді
Соны спорт бөлімінің жігіттері алда-жалда байқамай қалса, жетінші қабатты құйын соққандай болады
Несіп Жүнісбаев сол құйынға талай рет маңдайын тосты
Бердіқұловтың талай «торнадосынан» аман-есен өтті
Білікті бапкердің тәуір көретін тұлпарына айналу бақыты оған оңайлықпен келген жоқ
Ұстаз оны талай сынады, талай сілкіледі
Балапанын баулыған қыран құс секілді адам төзгісіз қақпақылға салды
Өйткені ол Бердіқұловтың сүрлеуіне шындап түскен алғашқы шалымды да шыдамды шәкірті еді
Оның басқа да үміт артқан шәкірттері болды
Бірақ олар әдепкіде спорт тақырыбына екпіндетіп тұрып жазғанымен кейіннен басқа салаға ақырын жылыстап кетті
Сейдағаң өзге жігіттер мен қыздарды бір бөлімнен екінші бөлімге үнемі ауыстырып отыратын
Спортқа бейім бұл шәкіртін орнынан қозғаған жоқ.
Сөйтіп, Сейдағаң көшін бастаған спорт журналистикасына өршеленген бір өрен келді
Жай келмеді, толқындатып, дауылдатып келді
Бердіқұловқа керегінің өзі сол еді
Қатал бапкер мінезсіз жылқы секілді мінезсіз журналистерді ұнатпайтын
Өрімдей кезінен үзбей мақала жазған Несіп университеттің бесінші курсында оқып жүргенде-ақ ұстазының көзіне түсті
Содан басқа арнаға бұрылмады
Бас редактор оны оқу бітірмей-ақ қызметке қабылдады
Бірақ бұл кезде жұқалтаң жас жігіт осы салаға Сейдахмет Бердіқұловтың ұлы армандарын іске асыру үшін келгенін аңғара қоймаған-ды.
Бұл — нағыз Сейдағаңның іздеген баласы еді
Балқаштың жағасында, ба­лықшының шаңырағында азынамен алы­сып өскен тарамыс ұл
Қабырғасы қатпастан қайыққа мініп, ау салып, таяу ұстап, толқынмен арпалысып жүріп ержеткен қара тентек
Мұндайлардың жаны сірі болады
Қандай додаға салсаң да, жарып шығады
Жасынан доп қуып жүріп, физкультура институтына барыпты
Оған түсе алмаған соң, байланысшының оқуын бітіріп алыпты
Әскерге де барып келіп үлгерген
Журфакқа сосын барып табан тіреген.
Содан «Лениншіл жастың» Несібі басты қамшыны
Онымен бірге тың теңеулер, тосын тіркестер келді
Бір әріптесіміз оның Кеңес Одағының командасы Канаданың қайсар хоккейшілерімен мұз қырғынына түсіп, жеңіп шыққанда, «Үйеңкі жапырақтары шашылып қалды» деп жазғанын есімізге салды
Сөйтіп, спорт тақырыбына Сейдағаң салған сүрлеудің аясы кеңейе түсті.
Несіпті ұстазы 1980 жылы Мәскеу Олимпиадасына ертіп апарып, нағыз қан базарға салды
Бұл сапардан соң екеуі бірлесіп, «84 жылдың теңдессіз 16 күні» атты репортаждар кітабын жазды
Отызында орда бұзды
Атақ-даңқы шыға бастады
Осыдан соң талай елдің топырағына табаны тиген, теңбіл допты жұмыр жерде тулатқан дүбірлі додаларға куә болған Бердіқұлов алыс сапарға көп шыға қоймады
Өзі томағасын сыпырған жас қыранын жер түбіндегі жарыстарға аттандырды да отырды.
Жас қыран салғаннан алғырлық танытты
Ертегідегі Ер Төстік секілді алдынан кездескен қиындықтардың бәрін біртіндеп бағындыра берді
Жер шарын армансыз шарлап, талайдың қолы жетпейтін, өңі түгілі, түсінде көрмейтін тарландармен кездесіп, адамның айызын қандыратын сұхбаттар жазды
Әйгілі Пелемен тілдесті
Платинимен пікірлесті
Стивенсонмен сөйлесті
Сагаррамен сырласты
Шварценеггермен шүйіркелес­ті… Ал Диего Марадонамен сан рет әңгімелесіп көрген соң, таныс-біліс адамдай болып кетті
Аргентина футболының королі Марадонаның да түстеп танитын, көргенде жалпылдап амандасатын жалғыз қазағы біздің осы Несағаң шығар…
Жетінші қабаттың
жампозы
Таусылмайды түңіліп,
Үйренбеген үгіліп,
Жаңа жылды үнемі,
Қарсы алады жүгіріп.
(Журналистік фольклордан)
«Лениншіл жас» газетінің редакциясында аты шартты түрде қойылған екі футбол ко­­мандасы болды
Бөлім меңгерушілері мен тілшілер өзара ойнаған кезде осылай бөлінеді
Тілшілердің командасының аты — «Жалаңтөс», ал бөлім меңгерушілерінің командасының аты — «Апайтөс»
Белгілі жур­налист Қасым Әзімхан елді былай деп күлдіретін: «Жалаңтөстің» құрамында Қали Сәрсенбай секілді апайтөстер бар
Ал «Апайтөстің» құрамында мен секілді торғай төстер де жүр»
Осы екі команданың құрама­сы қосылып, бәйгеге түскенде алынбайтын қамал жоқ-ты
Өйткені бұл команданың капитаны да, бас бапкері де, бас шабуылшысы да Несіп Жүнісбаевтың өзі еді
Максим Горький (Жібек жолы) мен Сегізінші март (Шәмші Қалдаяқов) көшелерінің қиылысындағы тоғыз қабатты Баспасөз үйінің Қазақстанның ең таңдаулы жас журналистерінің басын қосқан жетінші қабатындағы «Лениншіл жас» («Жас Алаш») пен «Ленинская смена» («Экспресс К») газеттерінің редакцияларында Бердіқұлов пен Несіп ағадан асқан спортшы болған емес.
«Лениншіл жастың» редакциясы орналасқан жетінші қабатта теннис ойнайтын үстел тұратын
Журналистер қат-қабат жұмыстан қолдары қалт еткенде ақ құмалақты армансыз аунатады
Жеке сайысады
Екеуден жұптасып бақ сынайды
Түскі үзілістің кезінде қалақ қағысады
Кешке қалып, тағы шайқасады
Бәсекелескендері де қызық
Біресе лифтінің арғы жағы мен бергі жағы болып бөлініп, шеберлік байқасады
Біресе бөлім меңгерушілері мен тілшілер тайталасады
Лифтінің екі жағы сайысқанда, көбіне-көп оң жақ беті басым түседі
Өйткені спорт бөлімі сонда орналасқан
Тілшілермен тартысқан бөлім меңгерушілері үнемі жеңіске жетіп жатады
Себебі олардың бәрі — теннис үстелін талай жылдан бері төңіректеп, тәжірибе жинаған тарландар
Оның үстіне қалақ қағысудың қалыптасқан маманы Несіп Жүнісбаев солардың ішінде
Бір күні газеттің журналистері қалай бәсекелесіп ойнарын білмей, даурығып жатқанда, ақын Қайрат Әлімбеков темекісінің түтінін будақтатып тұрып: «Бүгін бір рет руға бөлініп ойнап көріңдерші
Сонда қандарың қызып, жақсы қимылдайсыңдар», — деп күлдіргені бар.
Біз «Лениншіл жасқа» Мексикада футболдан әлем чемпинаты өтетін жылы келдік
Ұзамай Несіп ағамыз Мехикоға аттанды
Компьютердің түрін көрмеген заман
Байланыстың жалғыз жолы — телефон
Несіп аға жер түбінен бас редактордың 33-92-56 нөмірлі тікелей телефонына қоңырау шалады
Бұл кезде Қыдырбек Рысбеков спорт бөліміндегі 33-92-63 нөмірлі өз телефонына телміріп, жаңалық қай жақтан кеп қалады деп, күн ұзаққа қоңырау күтіп отырады
Оның да осы мазасыз бөлімге жастай келіп, «Күндіз отырмадым, Түнде ұйықтамадым», — деп жүрген кезі
Ол кезде байланыстың бағасы удай қымбат
Күллі әлемге қақпасын тастай жапқан КСРО-ның дәуірі
Сондықтан Несіп ағамыз көсіліп тілдесе алмайды
Жігіттер оның әр сөзін қағып алып, жазып үлгеруге тырысады
Мәлімет беріп болған соң Несаға Сейдахмет Бердіқұловпен аз-кем сөйлеседі
Сондайда Сейдағаңның: «Әй, Несіп қалқам, шалғай жердесің, абайлап жүр», — деген әкелік қамқор үнін естіп қаламыз.
Ертеңіне Мехикодан жолданған репортаж газет бетінде жарқ етеді
Айдары айғайлап тұр: «Лениншіл жастың» арнаулы тілшісі Несіп Жүнісбаев Мексикадағы әлем чемпионатынан хабарлайды»
Тақырыбы да елді елең еткізеді: «Ирапуатода күн күйіп тұр!»
Оқырманның таңданысында шек жоқ.
Мексикаға жай кете салса, ол Несағаң бола ма?! Әлем чемпионатының нәтижесі туралы болжамға бәйге жариялап, содан соң ғана аттанды
Сол жолы «Лениншіл жасқа» үш-төрт қап хат келді-ау деймін
Хат бөліміндегі Бибіхан апам мен Сәлима қыз Жазылбек атамның ен жайлауды жайлаған есепсіз отарының сансыз саулықтары секілді өмірі таусылып болмайтын конверттерді шетінен ашы-е-еп отырады
Елдің бәрі бәйгеден үмітті.
Несағаң Мексикадан құрқол келмепті
Аяқдоптың небір марқасқаларының қолтаң­басы қойылған доп пен футбол жейдесін қолына ұстай жетті
Футбол десе ішкен асын жерге қоятын жанкүйерге бұдан артық қандай сый-сияпат керек?! Соны көріпкел-чемпионға тарту етпек
Мыңдаған адамның ішінен Қызылорда облысы, Шиелі ауданы, «Қызыл ту» колхозына қарасты «Жаңа тұрмыс» ауылының тұрғыны Дәулетбек деген жап-жас жігіттің айтқаны айдай келді
Әулие дерсің… Ол финалда Аргентина мен Германия Федеративті Республикасының кездесетінін, сөйтіп, Аргентинаның әлем чемпионы болатынын күн ілгері қапысыз болжапты
Тіпті ойынның есебі 3:2 болатынын да тайға таңба басқандай етіп анық көрсеткен
Одан басқа да бірқатар командаларға қатысты болжамдары расқа айналыпты
Жағамызды ұстадық
Мұндай да болады екен!
Несіп аға келе сала кешкілік Шиеліге, сол кездегі аудандық «Өскен өңір» газеті редакторының орынбасары Серік Пірназарға телефон шалды
Содан Секең түн ортасында Дәулетбекті ұйқыдан оятып алады
Байғұс бала шошып кетіпті
Депода жұмыс істейтін жігіт дамылдап жатса керек
«Басыңа бақ қонды, бала! Тарт Алматыға!»
Өң мен түстің арасында мәңгіріп жүрген Дәулетбекті Қыдырбек екеуміз күтіп алдық
Бұл бір ауыл баласының ең бақытты күндері еді
Барлық басылымдар сұхбат алды, суретін басты…
Несаға спорт мамандарымен бірлесіп, Алматыда түнгі сағат он екіде Жаңа жылды жүгіріп келе жатып қарсы алу дәстүрін енгізді
Жақсы ырым
Атам заманнан қалыптасқан қағидаға сүйенсек, Жаңа жылды қалай қарсы алсаң, жыл бойы сол дағдымен күй кешесің
Демек, жыл бойы жүгіріп жүресің
Ал жылдам жүрсең, қаншама жұмысың тез бітеді
Жұрт арақ-шарабын арқалап, үйіне асықса, Несіп аға бала-шағасын ертіп, алаңға аттанады
«Не бар желігіп, жылына бір келетін мерекені адам құсап, үйде қарсы алайық та!» — деп желеу айтпай, ағамызға ілесіп, Сәуле жеңешем де жүгіруге бірге шығады…
Бір атаның балаларының басын қосып, доп ойнатқанын айтсаңшы
Бірлікке бастайтын мұндай идеялар оның миында сапырылысып жатады
Бір шараны аяқтаса, іле-шала екіншісін ойлап табады
Идеяның қайнар көзі секілді
Ол, сөйтіп, бірте-бірте өзінің ұстазы аманат еткен ұлы идеясына — өңкей қазақ балаларын біріктірген ұлттық футбол командасын құратын кезеңге жақындап келе жатты.
Ерді «Намыс» өлтірер
Алғаннан көп алмағы,
Барғаннан көп бармағы.
Алпыс жеті келіден,
Асқан емес салмағы!
(Журналистік фольклордан)
Тек қана қазақ балаларынан құ­ралған футбол командасының ойынын көру бүкіл елдің арманы еді
Бұл күнді ең қатты аңсаған адам Сейдахмет Бердіқұлов шығар… Қазақтың үкілеген үміті — «Қайрат» аламан додада атой салғанымен, оның құрамына бір-екі қазақтан артық айналып көрген емес
Күллі халық сонда да стадионнан шықпады
Арқалы ақынымыз Әбділда Тәжібаев: «Қайратым» деп мен жүрмін, Қайрат қылмай сен жүрсің», — деп күйіне жырлады
Атақты режиссер Шәкен Айманов, әйгілі ақын Тұманбай Молдағалиев және таны­мал ғалым Шора Сарыбаев «Қайраттың» кез келген ойынында стадионның төрінде отырар еді
Бұл жанкүйерліктің шегі болмайды екен
Бізден кейінгі курста Үрләй Рысбаева деген қыз оқыды
Футболға өлердей ғашық ондай беймаза бойжеткенді көрген емеспін
«Қайрат» ойнайтын күні төпеп тұрған нөсерге қарамастан ебіл-дебілі шығып, стадионға кетеді
Біздің ойыншылар жеңсе, өміріне ырза боп, қайтып келеді
Ұтылса, жігіттерден бетер күйіп-піседі
Жанкүйер атаулының бәрі команда жеңілген күні: «Осының бәрі «Қайратта» шынымен елге жаны ашитын қазақтың жоқтығынан ғой», — деп күйзелетін
Сосын жасыл алаңда он бір қазақ омыраулатып, қызыл танау болып, шауып жүретін күнді көзге елестетіп, қиялдайтын
Бұл өмірі орындалмайтын арман, жүзеге аспайтын құрғақ идея сияқты көрінетін.
Сонау ызғарлы желтоқсанның кезінде бір белсенді ағамыз редакцияға кіріп келіп: «Осының бәрін қоздырған – сендер
«Қайратта» қазақ жоқ» деп зарладыңдар
Антон Шох қай қазақтан кем? Вахид Масудов қай қазақтан кем? Юсуп Шадиев қай қазақтан кем?» – деп жер-жебірімізге жетіп еді
Сейдахмет ағамыз бұл кезде басқа жұмысқа ауысып кеткен-ді
Ал жаңа бас редакторымыз әлі келе қоймаған
Сейдағаң болғанда әлгінің алқымынан ала түсетін еді
Сол жолы аман кеткен алқым кейін де біраз бүлкілдеп бақты
Осыдан соң енді бір бес-алты жыл өткенде таза қазақ ұландарының футбол командасы құрылады десе, не дер едіңіз?!
Бірде, ұмытпасам, «Өркен» газеті болу керек, бір басылым он бір қарадомалақтың қатар тұрған суретін жариялап, оқырманға ой тастап, бір желпінтті
Бірақ бұл да құр утопия, қиялдағы тұжырым болатын
Соны жүзеге асыратын жанкешті біреу-міреу табылады дегенге тірі жан баласы сенбейтін
Өйткені бұл мүмкін емес еді.
Жоқ, бар екен ондай адам! Мүмкін еместің де шегі болатын көрінеді! «Спорт» газетінің бас редакторы болып та­ғайындалған Несіп Жүнісбаев адам айтқысыз тәуекелге бел байлады
Жалаңаш қолмен от көседі
Жерұйықты іздеген Асан Қайғы секілді елдің ұлы қиялын, ұстазы Сейдахмет Бердіқұловтың ұлы арманын іске асыруға кірісті
Бірақ Несекеңнің Асекеңнен айырмашылығы, ол іздеген Жерұйығын тапты
Ойдан-қырдан сұрау салып, доп тебуге қабілетті қазақ балаларын жинады
Ауыл-ауылдарды аралады
Біра­зын жалынып-жалпайып, әке-шешесінен қолхат жазып, сұрап алды
Оларды өзінің үш баласының қатарына қосып, үйіне жатқызды
Табанынан таусылып, қаржы іздеді
Ақыры, қазақтың «Намыс» деп аталатын тұңғыш ұлттық футбол командасы сапқа тұрды
«Намыспен» бірге елдің рухы дүр етіп көтерілді!
Несіп ағамыздың өңкей қоңырқай өңді ұландардың арасында ақыл-кеңесін айтып, жөн-жоба сілтеп тұрған сәтін талай көрдік
Біресе ол солармен бірге құйғытып, доп қуа жөнелетін
Ондайда оны алаңдағы балалардан ажырата алмай қаласың
Қамау терін алған сәйгүлік секілді тай-құлынмен қатар шабудан шаршамайды.
1994 жылы Жапонияның Хиросима қаласында Жазғы Азия ойындары өтті
Қазақстан сол жолы Азиадаға тұңғыш рет қатысты
Сол тұста алып құрлықтың спорт журналистері қазақ қаламгерінің ұлттық футбол командасын құрғанына ерекше на­зар аударды
Бұл бүкіл республикалар одақ­тан іргесін ажыратып, етек-жеңін жинап жатқан кез-ді
Шетел журналистерінің біздің тыныс-тіршілігімізге деген қызығушылығы өте жоғары еді
Осы сәтте «Токио» газетінің тілшісі Ейсуко Фурушо деген әріптесіміз Несіп Жүнісбаев құрған «Намыс» командасы туралы «Аңыздың ақиқатқа айналуы» деген мақала жазғаны есімізде
Сол жылы Несаға Азия Олимпиадалық Кеңесінің мүшелігіне сайланды
«Намыс» бес жыл бойы жасыл алаңның көркі болды
Оның бесігінде тербелген ұландар әлі күнге дейін Қазақстан футболының басы-қасында жүр
Бірақ қазақ өз «Намысын» жоғары ұстап тұра алмады
Сәтімен жасақталған бір команданы бауырға басатындай мүмкіндік табылмай қойды
Ұлттық ой-сананы ұйыстыра білген «Намыс» ыдырады
Ұлтымыздың бағы мен соры да осы жерде көрінді
Қазақ футболының ең бір бақытты шағы «Намысының» додаға түскен кезі еді
Нарықтың алапат дауылында сол «Намысымызды» жоғалтып алдық
Жалаңтөстік танытқан есіл ерді де «Намыс» өлтіргендей болды! Күйінді, кектенді, күйзелді, көндікті…
Бәрібір «Намыс» қазақтың ұлттық идея­сына айналып еді
Сол идеяны кім жүзе­ге асырып еді деп тарихтың тегершігін кері айналдырғанда, Несіп Жүнісбаевқа қай­та-қайта соға беретініміз анық.
Алпыс жеті келі,
алпыс жас…
Құпиясын ашпайды.
Қағысудан қашпайды.
Ашуланса, аз күнде,
Кітап жазып тастайды…
(Журналистік фольклордан)
Несіп ағаны ең алғаш рет көргенімде оның жасы отыз үште ғана екен
Алматының автовокзалында ауылына билет іздеп жүрген Талғат Батырхан құлағыма сыбыр ете қалды
«Мынау — Несіп Жүнісбаев, әне, ол да билет алып тұр
Біздің Талдықорғанның жігіті
Жүр, амандасайық»
Ежелгі дәстүр
Журфактың шиборбай студенттері беделді журналист көрсе, амандасуға міндетті һәм құқылы! Ілбіп басып келдік
Міңгір-міңгір етіп, журфакта оқитынымызды, сырттай жақсы білетінімізді айтқан болдық
Ол езу тартып күлді
«Редакцияға келіп тұрыңдар!» – деді
Бара қоймадық
Мен елгезек болсам да, спорт тақырыбынан аулақтау едім
Бұл тақырыпқа жетік Талғат өздігінен ешқайда аттап баспайтын
Осындай пәнәйі себептер бізді Несіп ағаға аса жақындата қоймады.
«Лениншіл жасқа» келген соң Несіп ағамен бірге қызмет істедік
Біз келген жылы газетке оның «302-рейс қонуға рұқсат сұ­райды» деген бір бет мақаласы шықты
Боралдай авиаотрядының Талғат Мұсабаев деген жас ұшқышы туралы
Ол қасындағы серігі екеуі ақаулы ұшақты айдалаға аман-есен қондырып, жолаушылардың өмірін сақтап қалыпты
Өзі керемет спортшы, таңдаулы маман көрінеді
Ғарышқа ұшуға талпынғанымен ойлағаны орындалмай жүр екен
Содан Несіп ағамызға тыным болмады
Талай мезгіл тер төгіп, тек қана Талғаттың мәселесімен айналысты
Орыстілді әріптесі екеуі бірлесіп, Министрлер Кеңесінің төрағасы Нұрсұл­тан Назарбаевқа хат жазды
Талғат Мұсабаев бірер жылдан соң ғарышкерлер отрядына қабылданды
Қысқасы, қазақтың хас ба­тырының ғарышқа жолының ашылуына біздің кейіпкеріміз де аз үлес қосқан жоқ.
Өз басым Несіп ағамен Жапонияда және Таиландта өткен Азия ойындарында бірге болдым
Ол біздің журналистік тобымызды басқарды
Мүшел жас кіші болсақ та, Несағаңа әзер ілесетінбіз
Тау-тасқа еркін өрмелейді
Жарысқа бәрімізден бұрын келеді
Журналистік жеделдігі жағынан әріп­тестерінің бәрін шаң қаптырады
Аға болып, кейінгі буынды бауырға тарта біледі
Ерінбей-жалықпай білгенін үйретеді
Күмбірлетіп күй тартқанын көрсең…
Отыз жылға жуық уақыт көз алдымызда жүрген соң ба, бізге ол көп өзгермеген секілденеді
Сол баяғы қалпы
Бойында артық ет жоқ
Бірге оқыған курстасы, белгілі спорт журналисі Юрий Лифинцевтің айтуынша, салмағы алпыс жеті келіден асып көрмепті
Қырық үш жылдан бері осы салмағынан айнымапты
Сол алпыс жеті келімен аттай желіп отырып, алпысқа келді
Тіпті алпыста деуге аузың бармайды
Сымдай тартылған тұлғасына қарап, қырықтың қырқасынан әріге қимайсың.
Ол жеті Олимпиадаға, футболдан төрт әлем чемпионатына куә болды
Жиырма кітап жазды
Ұстазының армандарын біртіндеп жүзеге асыруға ұмтылып келеді
Бердіқұлов Қазақ елінің туы Олимпиадаларда желбірейтін күнді армандады
Сол тудың талай рет көкке көтерілгенін Несағаң өз көзімен көрді
Ұстаз қазақ жастарының ішінен бокстан Олимпиада чемпиондары шығатын күнді асыға күтті
Ол сәтті де өз көзімен көру бақыты Несіптің маңдайына жазылды
Сейдағаң қазақ жерінде аламан спорт ойындары өтетін күнді аңсады
Енді, міне, елімізде Азиаданың дүбірі естіле бастады.
«Лениншіл жасты» он алты жыл басқар­ған Сейдахмет Бердіқұловтың өмірден өт­кеніне биыл он алты жыл
Несіп Жүнісбаев та осы басылымда он алты жыл қызмет істеді
Ол ұстазының аманатына адал болып, өзі иығына жамылған Бердіқұловтың бешпентінен шәкірттерді үзбей шығарып келеді
Несағаңның өз бешпентінен шыққан шәкірттері де Олимпиаданың талайын көрді
Жақсының жолын жалғаған Дүрәлі Дүйсебай, Қыдырбек Рысбеков, Амангелді Сейітханов, Ғалым Сүлеймен секілді нояндар қазақ спорт журналистикасының тарихында өзіндік із қалдырды.
* * *
«Намыс» тарамай тұрып өмірден өтті Сейдағаң
Оны көру дерт меңдеген ұстазға өте ауыр болатын еді
Алпыс жылдығын Ұзынағашта тойлағанда, «Несіпжан, «Намысты» алып келші», — деп өтінген-ді
Содан Несағаң жігіттерді түгел ертіп апарып, жергілікті бір командамен ойнатқан
Сол жолы біртуар Бердіқұлов: «Е-е, осы күнге де жеттік, тәубе» дегендей қоңырқай өңді ұландарға ерекше бір мейіріммен қайта-қайта көз тастаған
Сол алпысқа, міне, енді өзі де келіп қалыпты.
Соңғы жылдар ағамыз үшін ептеп мазасыз болғаны да рас
Мінездінің мұңы да, мұқтажы да көп
Турашылдық табысқа да жеткізеді, тасқа да соқтырады
Кей нәрсеге төзе алмайды
Барыс жылы туғандардың кейде басынан сөз асырғысы келмейтін әдеті бар
Арыс пен барыстың арпалысы әйтеуір сабырға тізгін ұстатқаны жақсы болды
Алпысында атқа қайта қонды
Ауыл спорты жөніндегі мемлекеттік жаттықтырушы болып тағайындалды
Биыл «Қазақстанның еңбек сіңірген қайраткері» атағын иеленді
Баяғыда-ақ ел ішінен иеленген атағын ресми түрде бекітіп алған қайраткер ағам енді қарап жүре қоймас
Қапылыста көз жазып қалған «Намысты» жоғары көтеруге ұмтылар.
Әзірге біздің білетініміз: Несіп ағам Бердіқұловтың бешпентін әлі күнге дейін кір шалдырмай ұстап келеді…
Бауыржан ОМАРҰЛЫ
