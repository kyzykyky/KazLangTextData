Қазақ баспасөзінің ардагері сапында жүрген Мамадияр Жақыптың «Қазақстан» баспасынан  жарық көрген бұл кітабының «Жүрген жолда қалған із» деп аталуында мән бар
Осы жинақтан Қазақстан Журналистер одағы сыйлығының бес мәрте иегерінің, Қазақстанның Құрметті журналисінің жарты ғасырдан аса уақытты қамтитын шығармашылық жолының да, азаматтық жолының да сипатын аңғарғандай боласың. 
Ол өзі елімізді көлікпен де, жаяу­лап та көп араласа, біраз шетелдерге де сапар шеккен
Сол сапарлардан тұшымды із қалдырған журналист
Бүгінгі 75-тен асқан ғұ­мырында өмірдің тұщысын да, ащысын да татқан азамат
Ақ­парат құралдарына басшылық қызметтерде болды, кешегі Кол­биннің сұрқия заманында Жел­тоқсан оқиғасына қатысы үшін жазаға ұшырап, қудалауға да түсті
Өзінің осынау шытырманы көптеу өмі­рінде талайлармен кезіккен, талай оқиғаға куә болған
Сол жайлар қаламгердің осы жинаққа кірген дүниелеріне алтын арқау қызметін атқарады
Заманның әр кезеңінде жазылған дүниелеріне автор кітапқа кіргізер кезде түзетулер енгізуді жөн көрмеген
Ондағы ой – оқырман сол кездегі уақыт табын сезінсін дейді.
Автордың тілге қатысты ойлары да көңіл аударалық
Мәселен, аты-жөнді жазуға байланысты ойын былайша білдіреді: «Енді заман өзгерді, еліміз тәуелсіздік алды, ұлттық құндылықтарымызды, ерешелігімізді бағалайтын кез келді
Ең алдымен басқалардың ықпалымен енген үрдістен айырылып, өз ерекшелігімізге сай нұсқаға көшуге мүмкіндік туды
Соған орай аты-жөнімізді дұрыс жазуға бет бұрғанымыз жөн» дей келіп, бұл мәселеде науқаншылыққа бармау керектігін айтады
Ал ономастика жөнінде не дейді? «Ономастика – үлкен саясат
Ұлттық құндылықтарға, ұлттық мүддеге қатысы бар саясат
Онымен ба­рын­ша ыждағаттықпен айналысу қажет»
Әрине, мұндай тұжы­рыммен әбден келісуге болады.
Кітап қалың оқырман қауымға арналған.
