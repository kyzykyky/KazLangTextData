Жадыра ҚЫРҒЫЗБАЕВА,
Абай атындағы Қазақ ұлттық педагогикалық университетінің магистранты.
Дінім – тірегім
Алланың өзі де рас, сөзі де рас

Абай
Бұл сөзің қуат берді маған да аса,
Жырыңнан үлгі-өнеге ғибрат алам, ата.
Пейішке кіру үшін о, адамдар!
Қадымыңды түзу бас, амал жаса!
Бұл пәни білген жанға мысал екен,
Нәпсіңді әрқашанда тұса бекем.
Өлген соң әр ісіңнің жауабы бар,
Қабірдің азабы да қысады екен.
Ораза, намаз, зекет, қажылық бар,
Жас болсаң келер арттан кәрілік бар,
Бес парыз орындасаң, әлхамдулиллах,
Алланың жұмағына көп үміт бар.
Бос жүрме, оқы, білім, құраныңды,
Намазды қарыз қылма, пырағыңды
Тәубе қылсаң күнәңнән түк қалмайды,
Алла кең, жағар сенің шырағыңды.
Бізге Алла құлшылықты парыз қылған,
Абай да дәл осыны уағыз қылған.
Ештеңе де себепсіз жаралмаған,
Хақ пайғамбар бұл жолда нағыз құрбан.
Жауапсыз махаббат
Лаулаған іштегі сезіммен алыстым,
Көрмейсің сен мені үйіміз алыс тым.
Мәжнүнге асыққан Ләйлідей,
Тезірек өзіңмен кеп еді табысқым.
Жасырмай айтайын саған мен сырымды,
Өзіңе арнаған оқиын жырымды.
Жүрекке бағынып, құл болған мына бас,
Тауға да, тасқа да сан рет ұрылды.
Болды арман есіту жайлы сол үніңді,
Серпілтер жан деуші ем ап-ауыр мұңымды.
Бұл өмір білмесең, ана өмір білерсің,
Ұйықтамай жыр жазған, сергелдең күнімді.
Сен үшін бәрібір, бармын ба, жоқпын ба,
Өзгенің кеттің-ау сезімін жақтың да.
Қалайша сезбедің мендегі жалынды,
Қанша жыл күтіппін тек әуре боппын да.
Бақытты ғұмыр кеш тілерім өзіңе,
Сүйемін әлі де сенерсің сөзіме.
«Ғашықтың тілі – тілсіз тіл» дегенді,
Көзіммен айтқанмен, алмадың сезіне.
ЖАНЫМА…
Айдай анық мен сені сүйетінім,
Сондықтан көніп әрі күйетінім.
Бір сәт менің жанымда болмай қалсаң,
Белгілі басқа қайғы үйетінім.
Сен менің сеніп арқа сүйерімсің,
Өзіңсің еркелетер сүйенішім.
Жүрегім сен деп, жаным, лүпілдейді,
Көрмесем, бір сәт сені күйеді ішім.
ҚҰРБЫ
Жанарынан жас тамшылап жылайды,
Неге ол қыз көздің жасын бұлайды.
Кім ренжітті, не батты екен жанына,
Қапелімде еш сөз айтпай мұңайды.
Өмір осы – бірде күлкі, бірде мұң,
Жылаумен ол өткізуде күндерін.
Жалған жігіт, жалған досқа сенбейді,
Тілеудемін үмітін еш үзбеуін.
Жаны ашитын апасы жоқ, сіңлісі,
«Досым» дейтін жоқ жанында құрбысы.
Ана алыста айтатұғын ақылын,
Арқа сүйер табылмауда бір кісі.
Мұңаймағын, басың көтер, замандас,
Ақылға сен, сөйт те, алға қадам бас.
Ес жиып ап, еңсеңді бір көтергін,
Табылады сенім артар саған дос.
***
Жауын жауса, артынша күн де ашылар,
Жүрегіңе жан ізде кір қашырар.
Мәңгі бақи жүргенше уайым шегіп,
Бақытқа жетелейтін нұрды ашып ал.
