XX ғасырдың 80-жылдарының соңы – ұлт руханиятында бетбұрысты кезең саналған, жаңа бағыттар айқындалған, соны серпінді даму үдерістері байқалған бедерлі белес, сәулелі сәттер-тұғын
Оның бастысы әрі бірегейі – Алаштың қайраткер-қаламгерлерінің есімдері халқына қайта оралып, шығармашылық мұралары қалың көпшілікке жеткен-ді

Содан бері отыз жылға уақыт өтті
Алуан арнада, түрлі бағытта іргелі ізденістер жасалды
Зерттеу мен зерделеулерден тұратын көптеген кітаптар жазылды
Жинақтар құрастырылды
Таңдамалы шығармалар мен көптомдықтар да жарық көрді
Алаш арыстарының ұлт азаттығы мен тәуелсіздігі жолындағы жанкешті әрекеттері, білім-ғылым ісіндегі ерен еңбектері орта және жоғары мектеп бағдарламаларына енді
Оқулық, қосымша құрал, хрестоматиялардан орын алды
Көркемөнер салалары бойынша да рухани сапарларын жалғастырды
Негізінен, алыс-жақын білді, қалың жұртшылыққа жетті.
Осы орайда, әдебиеттанушы-ғалым Айгүл Ісмақованың бұған дейінгі кезеңдерде – «Казахская художественная ­проза
­Поэтика, жанр, стиль», «Возвращение ­Плеяды», «Тәуелсіздік және Алаш ғылымы», «Қазақ әдебиеттануындағы тәуелсіздік идея­сы», т.б
зерттеу еңбектерімен бірге қазіргі әдеби үдерістің бағыт-бағдары хақында көптеген мақалалардың авторы ретінде әдеби жұртшылыққа кеңінен таныстығын ескерсек, Алаш мұратын айқындау ісіндегі көзқарас, қадамдарын құптауға әбден болады
Әсіресе Алаш мұраты мен мұрасын – ХХ ғасыр басындағы қазақ әдебиеті тарихымен, танымал тұлғалардың мұрасымен, әдеби үдерістің бағыт-бағдарларымен байланыс-бірлікте қарастыруы, кеше-бүгінді сабақтастықта сөз етуі, ортақ мұраттарды қозғауы мәнді, қажетті еңбек болып табылады.
Бұл бағыт, арналар жекелеген қаламгер, зерттеушілер тарапынан да жүйелі түрде жүр­гізіліп, қалың көпшіліктің ықылас-ілтипат­тары­на ие болып келеді
Осы реттен келгенде, әдебиеттанушының «Алаш әдебиеттануы», «Асыл сөздің теориясы» атты кітаптары ізденіс арналары айқын, қолтаңба мен көзқа­рас мұраттары бедерлі, тақырыптық табиғаты мен мазмұн-құрылымы келісті де көркем құрылған, зерттеу бағыты мен баяндау жүйесі жағынан бірін-бірі толықтыратын, қайсыбір тұстарда әдеби-ғылыми саралау-салыстыру, танып-талдау сипаттары тұрғысынан өзіндік өзгешеліктері, белгі- ерекшеліктері бар елеулі еңбектер қатарына жатады.
Ақиқатын айтсақ, кітап тақырыптары мазмұн байлығын ғана аңғартып қоймайды, сонымен бірге құрылым-жүйесін, кемел де өзекті мәселелерді, ең негізгісі ұлттық әдебиеттану мен теориялық қисындарға қатысты аса ауқымды жайттарды алыс-жақын елдер тәжірибесімен, жаңа бағыт, соны сипаттарға толы ізденіс арналары мен көзқарастар жүйесі негізінде зерттеу мен зерделеу мұраттарына айналдыруы – бүгінгі әдеби үдеріс пен әдебиеттану ғылымының өзекті тұстарын жан-жақты айқындайды.
«Алаш әдебиеттануы» – қазақ әдебиетінің тарихын, оның ішінде ұлттық әдебиеттанудың арғы-бергі кезеңдерін жиырмасыншы ғасырдың басындағы әдебиеттану әлемімен байланыстырған, қоғамдық-әлеумет­тік ахуал мен танымал тұлғалар­дың өмірі мен кезеңін, шығармашылық мұраларын жаңа уақыт талаптары тұрғысынан танып, таразылауға арналған
Әсіресе ХХ ғасырдың басындағы Алаш мұрасы мен мирасы, оның көрнекті өкілдерінің өмірі мен кезеңі, қоғамдық һәм әлеуметтік істері, ұлт руханиятындағы орын-үлестері, тарих пен танымға қатысты ізденіс-мұраттары, білім-ғылым жүйесіндегі көзқарастары мен алуан тақырыптағы еңбектері, ең бас­тысы, халық азаттығы мен тәуелсіздік жолындағы игілікті де ізгілікті қадамдары, елдік мұрат-мүддеге адалдығы, ұлт пен ұрпақ, ел-жерге жанашырлығы мен жауапкершілігі, тұрақтылығы мен табандылықтары, т.б
алуан мысал-дерек, зерттеу-зерделеу, тану-талдау тұрғысынан кең көлемде қарастырылады
Әлемдік әдебиет пен ТМД халықтары сөз өнеріндегі басты бағыт-арналарды, әдеби байланыс пен дамуға қатысты үдерістерді ұлттық әдебиеттану төңірегінде қарастырып, салыстыра салғастыруы, тиісті тұстарда тілге тиек етуі де мейлінше мәнді әрі дәлелді де қонымды шығып отырады.
«Алаш әдебиеттануы» екі көлемді тараудан тұрады
Әр тарауда бірнеше бөліктер бар
Оның соңында пайдаланған әдебиеттер қоса беріліп отырады
Маңыздысы: әр тарау мен ішкі бөліктерде ортақ байланыс, бірлік бар
Бірін-бірі байытатын тұстар, терең мәнді талдау, өзіндік өзгешеліктер де кездеседі.
«Қазақ әдебиеттануының бастау көздері» – қазақ сөз өнерінің тарихы мен оның көр­некті өкілдері мен басты туындыларындағы ғибратты ғұмырдың өрнекті өрістерін, кемел ой мен көркем сөздің қасиеті мен құді­ретті тұс­тарын, адам еңбегі мен ақыл-парасат си­пат­тарын, т.б
алуан ізденіс, терең таным, жан-жақты талдаулардың өзекті арнасын құрайды.
Алаштың қайраткер-қалам­гер­ле­рінің әдебиеттану бағытындағы еңбек-мұра­лары мен оның кеңес кезіндегі әдебиетке әсер-ықпалы кеңінен көрсетіледі
Қазақ әдебиеттануының бастапқы тұсында тұрған – Әбу Насыр әл-Фарабидің әр алуан бағыттағы еңбектері («Ғылымдар энциклопедиясы», «Ғылымдарды классификациялау», «Арис­тотель еңбектеріне түсініктеме», «Өлең кітабы», «Поэтика және поэтикалық ойлау», т.б
) XX ғасыр басында Алаш зиялыларының, оның ішінде – А.Байтұрсынұлының «Әдебиет танытқыш» кітабы арқылы кеңінен дамы­тылғаны жүйелі сөз етіледі
Кітап авторы әл-Фараби мен А.Байтұрсынұлына дейінгі кезең ерекшеліктерін, басты еңбектеріндегі ортақ байланысты, асыл сөздің арналы салаларын, көркемдік құндылықтарды кеңі­нен көрсетеді
Ұлттық сөз өнерінің бас­тау көздері мен әуелгі түп-тамырлары көне кезең­дерде жатқанын, әсіресе Көк түріктер әлемі мен Сақтардың қаһармандық дастандары, Ғұндардың батырлық жырлары, ­әл-Фараби­ден – Абайға ұласқан сабақтастық сырлары кеңінен көрсетіледі
Ұлт тарихы мен тағылы­мына мән беріледі
Кеше мен бүгін байланысы, тәуелсіздік табиғаты жан-жақты ашылады
Ортақ мұраттар, өзекті мәселелер қозғалады.
Кітап авторы қазақ әдебиеттануы­ның арғы-бергі кезеңдерін төмендегі­ше жүйелейді: «Ежелгі дәуір әдебиетінен бастап, XX ғасыр басына дейінгі мерзім арасы қазақ әдебиеттануының бастауы бо­лып табылады.
Екінші кезең – қазақ әдебиеттану ғылымының кәсіби қалыптасу кезеңі – 1905-1930 жылдар аралығы.
1926 жылы А.Байтұрсынұлының «Әдебиет танытқышы» жарық көрді
Бұл – қазақ әдебиеттануының қалыптасқанын нақты дәлелдейтін ғылыми дерек.
1926-1956 жылдар Кеңес кезіндегі қазақ әдебиеттануының қалыптасуы.
1957-1990 жылдар Кеңес кезіндегі қазақ әдебиеттануының дамуы.
1991 жылдан бері тәуелсіздік кезеңінің әде­биеттануы орын алуда»
Ұлт руханияты, әдеби үдеріс, көркемдік мұраттар назарға алынады.
«Алаш әдебиеттануы» еңбегінің екінші бөлігінде («XX ғасыр басындағы қазақ әдебиет­тануының кәсіби қалыптасу кезеңі (1905-1930)» – ұлттық әдебиеттану тарихы, қазақ сөз өнерінің теориясы, БАҚ жүйесі, кітап шығару ісі, оқу-ағарту жұмыстары, тарих пен таным, тіл мен дін, т.б
кең орын беріледі
Абайтанудың бел-белестері, А.Байтұрсын­ұлының «Әліпбиі», «Әдебиет танытқыш» еңбегіндегі теориялық қисындары, қазақ зиялыларының асыл сөз туралы ойлары мен толғамдары да тиісінше сөз етіледі
ХХ ғасыр басындағы қоғамдық жағдай, дүбірлі дәуірдің қилы кезеңдері, азаттық жолындағы ұлт зиялыларының көзқарас, қимылдары алуан мысал-деректер негізінде беріледі
Бүгінгі бағыттары, даму үрдістері айқындалады.
Кітап авторы XX ғасыр басында қазақ әдебиеттануының келелі мәселелерін сол кезеңдегі қоғамдық-әлеуметтік ахуалмен, мәдени-рухани өмірдегі өзгерістермен, жекелеген қайраткер-қаламгерлердің (Ә.Бөкейхан, А.Байтұрсынұлы, М.Дулатұлы, М.Жұмабай, Ж.Аймауыт­ұлы, М.Әуезов, Р.Мәрсеков, Ә.Диваев, М.Ж.Көпеев, С.Торайғыров, С.Сейфуллин, т.б
) өмірі мен шығарма­шы­лығы, ұлттық мұрат пен руханият ісіндегі жанашырлығы мен жанкешті әрекеттері арқылы көрсетеді
Басты ең­бек­тері, негізгі ізденіс, көзқарастары елеп-екшеліп, оның кеше-бүгінмен байланысына, ұлт­тық-тарихи сипаттарына, әдеби-мәдени Һәм рухани маңызына мән беріледі.
Кітаптың басым бөлігі мен маңызды тұстарын – XX ғасыр басындағы қазақ әдебиеттануына өл­шеусіз үлес қосқан қаламгер-қайрат­кер­лер, ақын-аудармашы, ұстаз-ғалымдар құрай­ды (Ә.Бөкейхан, С.Сәдуақасұлы, А.Бай­­тұрсын­ұлы, Ж.Аймауытұлы, М.Дулатұлы, М.Жұмабай, Қ.Кемеңгерұлы, Х.Досмұхамедұлы, С.Сейфуллин, І.Жансүгіров, Қ.Жұбанов, М.Әуезов, т.б
)
Автор алашшыл-ұлтшыл қа­зақ зиялыларының өмірі мен кезеңіне, шы­ғармашылық мұраларына, ең негізгісі елдік мұрат жолындағы ізденіс-еңбектеріне, көзқарас-мұраттарына жіті назар аударады
Басты еңбектеріндегі ұлттық бағыт-арналарға, мәдени-рухани салаларға, діни-имандылық қырларына, танымдық Һәм тәлімдік мәніне көп көңіл бөледі.
«Асыл сөздің теориясы» үш бөлімнен тұрады Бастапқы тұстан-ақ байқалатыны, кітаптың құрылым-жүйесі мен мазмұн-табиғатынан ортақ мұраттар, жаңашылдық пен сабақтастық, талдау мен саралау сипаттарының мол екені айқын аңғарылады
Автор қайсыбір бөлімде де қазақ әдебиеті мен тарихын, оның теориясы мен сынын қатар қарастырады
Әлемдік әдеби үдеріспен байланыстыратын сәттері де көптеп кездеседі
Айталық, алғашқы бөлімге енген – «Ф.М.Достоевскийдің соңғы романы», «Натурализм және ХХ ғасырдың көркемдік құндылығы», «Бүгінгі постмодернизм», «О критическом реализме» сынды мақала­ларда әлем әдебиетінің теориялық қисын­дары – Ф.М.Достоевский, А.С.Пушкин, Л.Н.Толстой еңбектерімен, жанр жүйесі мен көркемдік талаптар тұрғысынан сөз етіледі
Әсіресе Ф.М.Достоевский шығармашылығы, оның ішінде – «Ағайынды Карамазовтар» романы адам мұраты мен рухани-имандылық мәселелері қатар қарастырылады
Ал ­«Натурализм және ХХ ғасырдың көркемдік құндылығы» атты материалда адам әлемінің руханият ісіндегі көріністері қарастырылады
Натурализмнің әдеби стильге жататын – әдебиеттану мен фрейдистік көзқарастарға қатысы бары көрсетіледі
Натурализм ­поэтикасы постмодернистік туындылармен байланысты баяндалады
ХХ ғасырдың көркем құндылығы адамзаттың рухани қоры тұрғысынан еске алынады.
Руханият әлеміндегі жаңалық-жетістік­тер, өзгеше көзқарас пен қолтаңбалар, асқақ рух пен соны пафосқа құрылған туындылар табиғаты ұлттық мұрат тұрғысынан, әді­летті іс пен өмірге құштарлық жағынан қарас­тырылып, адамзаттық ізгіліктерге, мәдени-рухани құндылықтарға зор маңыз беріледі
Асыл сөз сипаты, оның өміршеңдігі адамзаттық құндылықтарға негізделуімен, адам мен оның еңбегін көркем де шынайы суреттеуімен, өмірлік тәжірибелерді, ұлттық мұрат-мүддені арқау етуімен мәнді екендігі де әр алуан талдау, саралауларға негіз етіледі
Асылы, ағым-әдістер табиғатын әр алуан қырынан ашып, ұлттық сөз өнерінің тарихына, танымал туындылар тағылымына маңыз береді
Жанрлар жүйесіне, көркемдік-стильдік ізденістерге ден қояды
Ұлттық құндылықтарға, рухани арналарға, көркемдік құбылыстарға, тіл-стиль мәніне назар аударады.
Кітапқа енген «Әдеби сынның теориялық мәселелері», «Бүгінгі дүниежүзілік әдебиет­тану ғылымының мәселелері», «Бүгінгі компаративистика: жаһандану – интертекст – мәдениеттер диалогы» сынды мақалалар топтамасында қазіргі кезеңдегі әдебиеттанудың өзекті жайттары қарастырылады
Басты бағыттарға, зерттеу жүйесіне мән беріледі
Тақырыптық ерекшеліктер, көркемдік-стильдік ізденістер жіті сараланады.
Бұдан басқа, «Қазақ әдебиеттану ғылы­мының тарихы» (2 том) атты іргелі еңбек­тер­дің жалпы редакциясын басқарып, көпші­лікке ұсынуы – А.Ісмақованың әдебиет зерттеушісі ретіндегі сүбелі үлесінің бірі.
Біздіңше, әдебиетші-ғалым А
Ісмақова­ның «Алаш әдебиеттануы», «Асыл сөздің теориясы» атты еңбектері – іргелі ізденіс пен жаңа көзқарастарға негізделуімен, зерттеу мен зерделеу ісінде, талдау мен саралау бағыттарындағы өзіндік баяндау, талдау мәнері қалың көпшіліктің назарын аудартады
Ең маңыздысы, ХХ ғасыр басындағы Алаштың қайраткер-қаламгерлерінің өмірі мен шығармашылықтарын кең көлемде қарастыруымен де елеулі еңбектер қатарына жатады
Бұдан басқа, Асыл сөз арналарын зерттеп-зерделеген тұстарда, Алаш мұрасын қазіргі әдеби үдеріспен сабақтастықта қарастырғанда, дәстүр мен жаңашылдық мәселесін, әдебиеттің халықаралық байланысын, тәуелсіздік тұсындағы әдебиеттің ақтаңдақ беттерін жаңа талаптар биігінде танып-талдап, саралап-салыстырғанда жаңашыл бағыт, тың көзқарас, ғылыми-теориялық ұстаным айқын аңғарылады.
Асыл сөздің сырлы сипаттары мен ағысты арналары осыған келіп саяды
Қос кітаптың құндылығы мен рухани байлығы да осында.
Рақымжан Тұрысбек, 
филология ғылымының 
докторы, профессор
