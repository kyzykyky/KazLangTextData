Қазақ ғалымы, профессор С.Қалиевтің профессор, Ресей педагогика ғылымдары академиясының академигі В.С.Кукушинмен бірігіп жазған «Этнопедагогика» атты жаңа оқулығы (Республикалық ғылыми педагогикалық орталығы бекіткен) шықты.
Бұл еңбектің Қазақ­стан­дағы жоғары оқу орындарына арналған тұңғыш оқулық екенін ерекше атап өту керек
Оқулықтың қолжазбасына Қазақстандағы педагогика ғылымдарының көрнекті өкілдері – профессорлар А.Құсайынов, С.Иманбаева, Ы.Нәби оң пікір білдіріп, еңбектің жарық көруіне қолдау көрсеткен.
Оқулықтың кіріспе бөлімінде ұлттық педаго­ги­каның мазмұны, мақсаты мен міндеттері, қалыптасу тарихы баяндалған
Сонымен бірге оқулықта адамның пайда болуы мен болмысы туралы теориялар мен көзқарастар талданған
Оқулық авторлары этнос туралы пәннің ғылыми объектісі, мазмұны, пайда болуы мен даму заңдылықтарын қарастыра келіп, оның категорияларына қазақ этнопедагогикасы тұрғысынан сараптама жасайды
Сонымен қатар халық тәлімінің тарихи кезеңдеріне назар аударып, салт-дәстүрлері және ұлттық тәлім тарихы мен оның кезеңдеріне қызықты да танымдық шолу жасап, олардың тарихи сабақтастығына тоқталған
Екінші бөлімде сақтар мен ғұндар империяларының мәдени-тәрбие дәстүрлерін танытудан бастап, Қазақстан Республикасында ұлттық тәлім-тәрбиенің қайта жандануын баяндаумен түйіндейді.
Оқулықтың үшінші бөлі­мінде Орта Азия мен Қазақ­стандағы және Әзер­бай­жан мен Түркия­дағы түркітілдес халықтар тобына тарихи, мәдени, тілдік, салт-дәстүрлік тұр­ғы­дан таным­дық мінездеме берілген
Әр халықтың өмі­рі мен тұрмы­сындағы салт-дәс­түрлік ерек­шеліктері баян­далған.
«Этнопедагогика» оқулығы бүгінгі заман талабына сай, ұлтын сүйетін әрі «адамзаттың бәрін де бауырым деп» бағалай білетін гуманист маман дайындау қажеттілігінен туған танымдық та, тәлімдік те маңызы зор аса құнды еңбек.
Мақсат Әліпхан, 
Абай атындағы ҚазҰПУ «Абайтану» ғылыми-зерттеу орталығының аға ғылыми қызметкері
