Бүгінде қазақ есімдері жаңа заманға сай нұсқалармен толыға түсуде
Ат қою десе жұрттың аузында мәтелге айналған Азияда, Самитхандармен қатар бұрыннан келе жеткен есімдерді жаңаша құрастыру арқылы жасалған Айсұлтан, Айзере, Айсана, Айтұмар, Ағұлан, Білге, Елбасы, Шыннұр, т.б
секілді есімдер де қойылып келеді
Сонымен қатар Алмагир, Мелания, ­Кристина, Сумая, Сурен, Ян, Яна, т.б
секілді жат есімдердің бар екенін де естіп жүрміз
Бұл жерде бір ескеретін жайт, мұндай кірме есімдер әр кезде болған және бола береді де
Бірақ бұл үрдістің ғұмыры ұзаққа бармасы анық, өйткені олар төл болмысымызға сіңісе алмайтындықтан, бір рет қойылады да қолданыстан түсіп қалып отырады
Саны жағынан да дәстүрлі есімдеріміздің он пайызынан аспайды, сондықтан замана ағымымен тілімізге еніп тұратын мұндай есім түрлері қазақ арасында кең қолданыла қоймайды. 
Аты-жөнді ресми құжаттарда үш тіл­де жазу туралы ұсынысқа да ойлана қарағанымыз жөн
Мәселенің екінші жағы бар – қазақ есімі тек қазақша жаз­ғанда ғана дұрыс болады
Олай дейті­ні­міз, құжаттарда жиі кездесетін си­қы қашқан есімдер орыс тілінің заңды­лық­тарына бейімдей жазудан пайда бол­ған
Күнделікті айтылып, ести берсе, өз­ге емес, адамның өзі де соған үйреніп алып, оны өзгертуге аса құлықты бола бермейтіндей
Көзіміз үйреншікті болып кеткен Умыт, Гуляй, Карбуз, Молдыр, Ляз­­зят, ­Куттыкыз, Кожухова, Трусова, т.б
толып жатқан аты-жөн нұсқалары соның мысалы.
Осыдан біраз бұрын баспаха­на­лардың бірінде жұмыс істейтін қыз балаға өз тегін қазақша жазу туралы кеңес беріп едім
Оның құжаттағы нұсқасы Трусова болғандықтан, бойжеткен үшін ол өзгертуге болмайтын құндылық сияқты қабылданып жүр екен.
– Қалқам, қазақшасы Тұрыс қой, осылай жазайық, – деймін, түсіндіріп
Ол маған:
– Жоқ, мен осылай жазып, айтуға үйренгенмін, сондықтан тұра берсін
Не айырмашылығы бар? – дейді.
– Өзің ойлап көрші, орысша жап-жақсы білесің, «трус» деген сөз намысыңа тимей ме?!
– Ол туралы ойланып көрмеппін.
Сөйтіп, кітап соңында «тех­никалық редактор» ретінде Тұрысова қы­лып жа­зу­ға келісті
Міне, көрдіңіз бе, тегінің мә­ні­не үңіле бермейтін осындай қандаста­ры­­мыз көп
Мән беретіндерінің өзі мә­се­ленің күрделілігіне байланысты уақы­­­ты да, төзімі де жетпей, ақыры жол орта­дан тоқтайды немесе осыған бел бай­ла­ғандардың қаншалықты әуре-сарсаңға түсетініне қарап: «Бұл оңай шаруа емес екен, дұрыс жазылмаса қойсын, дұрыс айтсақ болды ғой!» дегенді алданыш етіп, қате жазылған нұсқамен жүре береді
Сол себепті жеке куәліктерде жазылған Маямирова, Карасьев, ­Калешова, Башкеева, Долина, т.б
қазақы бояудан, ұлттық сипатын жоғалтқан есімдер көп кездеседі.
Жылда оқуға түсетін талап­кер­лердің тізіміне бір сәт үңілсеңіз, көз алдыңыздан орыс графикасына ыңғайланған аты-жөн нұсқалары тізбектеліп өте бастайды
Бір қызығы, олардың қазақшасы шамалы, орысша ойлайтындардың қатарына қоюға болмайды
Қазақшаланам деп жүріп-ақ, қайталап қате жазылған құжаттар қаншама
Арнайы мекеме мамандарына сауал тастасақ, көбінесе, азаматтардың өз талабы бойынша осылай жазамыз деген уәж айтады
Ондай фактілердің бар екенін де жоққа шығаруға болмас, алайда төмендегі мына есімдердің солай толтырылуына аты-жөн иелерінің ешқандай қатысы жоқ екені анық: Калешова Мейргуль Мырзалыкызы, Амангельдықызы Асель, Мурат Акерке, Жупарханқызы Му­­шелжан, ­Суймкулкызы Айгерим, Тилеу­хан Өмирбек, т.б
Қазақшаланғысы кел­­ген азаматтарымыздың арыз-өтініш­тері осылай қанағаттандырылған, яғни -ов, -ова мен -вич, -евна-ны алып тастал­ғанымен қалғаны қайтадан орысша толтырылып берілген.
Тереңнен қазып талай-талай кемші­лік­тің бетін ашуға және олар туралы ұзақ-ұзақ айтуға болады, алайда уақыт кемшілікті қазуды емес, онан шығудың жолдарын талап етіп отыр
Біз бұл орайда өзіміз көріп, көзіміз жетіп жүрген екі мәселеге тоқталғымыз келеді
Біріншіден, қазақ есімдерін орыс тілінің ыңғайына бейімдей жазғаннан кейін, қалай әс­петтесең де ол қазақы болмыстан ал­шақтайды: Гүләй – Гуляй, Мөлдір – Мольдир, Құттықыз – Куттыкыз, Жеңіс – Женис, Өмірбай – Омирбай немесе Умербай, т.б
бола береді
Басқаша жазу мүмкін де емес
Орысша нұсқасын жазбасақ, жүре алмайтын әде­тімізге баса береміз
Бұл әдетімізден арылмай, аты-жөнімізді реттеп әуре болу­дың қажеті жоқ
Орыс тілінде толтыру үшін қазақ есімдерінің орысша және әлем­де кең қолданылатын ағылшынша жазылуын реттейтін нормативтік ереже дайындауымыз керек.
Екіншіден, еліміз кирилл әліпбиін пай­даланып отыр
Бір тілден екінші тіл­ге аударып жазу тек әліпбиі бөлек бол­ған жағдайда ғана жүзеге асырылатын мәселе
Бір әліпбиде отырып, оның өзін қазақша, орысша деп екіге бөлу аса ақылға қонымды бола бермейді
Қазақстанда тұратын барлық ұлттың өкілі әріптерімізді таниды.Бұл әліпбиді қолданатын басқа елдің азаматтарына да қазақтың өзіне тән Ә (а), І (и), Ң (н), Ғ (г), Ү (у), Ұ (у), Қ (к), Ө (о немесе у), Һ (х) төл дыбыс­тарын бір қарағаннан тану қиындық тудырмайды
Таңбалануының өзі осыған бейімделген
Тілі келмесе, осыған ұқсас (қасында тұрған) орысша дыбыстарды айта беруіне ешкімнің қарсылығы жоқ
Маңыздысы қазақшасының дұрыс жа­зылғаны.
Орыс тілінің халықаралық дәрежесін мойындайтынымыз рас, сондықтан оған біздің елде көп басымдылық беріліп ке­леді
Алайда ұлттық есімдеріміздің сұ­рын қашырып, тегі бөтен тілдің ың­ғайы­на бейімдеген үстіне бейімдей беру аты-жөнімізді ұлттық болмысымыздан алшақтатып барады.
Бекжан ӘБДУӘЛИҰЛЫ,
Л.Н.Гумилев атындағы Еуразия
 ұлттық университетінің 
профессоры, филология 
ғылымдарының докторы
