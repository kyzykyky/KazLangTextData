
Батыс Тянь-Шаньның терістігінде Өгем, Қаржантау, Қазығұрт, Боралдай тауларының аясындағы Сайрам-Өгем мемлекеттік ұлттық табиғи паркі – үлан-байтақ еліміздің табиғат жауһарының бірі де бірегейі.
 Жалпы аумағы — 149 053  гектар

Үш филиалы бар: Өгем, Төлеби, Түлкібас.
Ал Өгем филиалы қасиетті Қазығұрт жерінен басталады…
   1
Өгемнің бұралаң  жолдары 
Өгемге апаратын жолдың бұралаң да қиын тұстары Жаңабазар ауылынан әрі асқанда барып басталды
Таудың қия жоталарын жағалай бірде өрге, бірде еңіске түскен қиямпұрыс қара жол бұлталаңдаумен болды.
 «Уазиктің» рулінде отырған Әбдібек — бұл машақатқа әбден көндіккен, кәнігі жүргізуші екен, тау жолына мығым «тұлпарының» тізгінін еркін ұстап отырды.
«Жаңабазардың» теп-тегіс жолы – Елбасының биылғы Жолдауынан туындаған «Жол картасы» бағдарламасының Қазғұрт өңірінде жүзеге асқан нәтижелі бір көрінісіндей
Осы игілікті іс келер жылдарда да жалғасын тауып, бұдан әрі тура Өгем шатқалына бір-ақ жеткізсе, қандай керемет болар еді деген үміт еріксіз ойға орала берді
Небәрі 70 шақырым-ақ жер екен Қазғұрттан
Бұл ара анау-мынау емес, «Сайрам-Өгем» мемлекеттік ұлттық табиғи паркі жайлаған тұтастай бір үлкен  аумақтың Қазғұрт жағындағы тұсы
Таулы өлкенің жұмағы – Өгем шатқалы сынды табиғаттың жауһар аясына адам аяғы жетер жолдың оңай болғанына не жетсін
Ауқымды ойдың өресінен келгенде, әсіресе туризм индустриясын өркендетуде жолдың қаншалықты қажет екендігі айтпаса да түсінікті…
Менің осындай «келелі ойымды» оқып отырғандай, жолға бірге шыққан серіктесіміз – Қазығұрттың ардақты азаматы, қажы Тастанбек Бердіқұлов:
— Өгем Өгем болғалы бұл елдің жұрты таудың бірде өр, бірде еңіске құлдилаған осы қара жолмен-ақ әрлі-берлі қатынасын жасап, тіршілігін кешкен еді ғой
Құдайға шүкір, әлі солай бола берсе де өкініп жатқан жұртың жоқ
Қайта табиғаттың таза, тұнық қалпы көбірек сақталып қала береді
Тіпті осы жерді мекендеген халықтың өзі, мен білсем, мына өмірдің ию-қиюын қалыс, оңаша әрі қамсыз, шаруасын бағып өз-өзімен тірлігін жасағанды қалайтын сияқты
Сондықтан жол картасының Жаңабазардан әрі аспай-ақ қойғанының өзі дұрыс!..
— Қалайша, Тастеке-ау, осы заманда мынандай итің-митың жүріспен жаһандану көшінен тысқары қалмаймыз ба?! Өркениетті елдер мұндай жердің әр тасына дейін әспеттеп, орын-орнына қойып, адам жүретін жолын бір бөлек, техника көлігі жүретін жолын бір бөлек жасап, түнемелік орындары және бар, әйтеуір барлық жағдайын атам заманнан бері жасап қойған
Біз болсақ – осыған да шүкір дейміз
Түсінбеймін?! – деді шымкенттік журналист, менің курстасым Біләл Құлбеков Тастекеңнің сөзін бөліп.
— Оның несі табиғат, бутафория ғой, — деймін оның сөзіне шоқ тастап
– Нағыз табиғат сол тұнық қалпын сақтап қалса ғана – табиғат
Жаһанданудың мұраты адамзатқа, әрбір ұлттың өмір сүру ортасын өзгертіп, оған кесел келтіру емес шығар
Ал шынтуайтына келгенде адам аяғы жеткен мекеннің міні ерте ме кеш пе, түбінде бір бұзылады, аң-құсы кемиді, өсімдігі құнарын жояды…
— Тым болмаса адамзат мекендеген осынау ұлан-ғайыр жердің бетіндегі Қазақ деген елдің Өгемдей жерінің табиғаты сол пәк күйінде қалсын дейсің ғой, ә?..
Сонымен — жол, Өгем жолы… 
Ал осы қиямпұрыс жол Өгемге жеткенше сол қапталдан Нұх пайғамбардың кемесі қалған киелі Қазығұрт тауы алыстан менмұндалап тұрады екен
Қазақтың әр жерінің өзіне тән кие-қасиеті бар, мұны көне тарих шежірелейді, аңыздары сыр ғып шертеді
Қазығұрт та тарихы ежелгі, адамзатпен бірге бағзыдан бері ғұмыр кешіп келе жатқан сондай мекен

Міне, Өгем шатқалына қарай төмен түсетін өрдің еңсесіне де келіп жеттік
Өгем ұлттық паркіне Қазығұрт жағынан баратын қақпа – осы жер
Алдымызда – тау кемерінде аңыздай болып жарықтық табиғаттың мәңгілік мүсініне айналған Қырық қыз жартасы
Тау аңғарымен өзен бойын жағалап келе жатқан сұлулардың сәнді шеруі әлденеге аялдап, бір сәт мүдіріп тұрып қалғандай
Үкілі сәукелелері тау самалымен жеңіл ғана желпінген, күміс күлкілері шолпысының үнімен бірге нәзік сыңғырлаған қыздардың қас-қағым сәтін табиғат ана өз аясына алып әлдилеп тұрғандай көріністен көз алмай қарай бергің келеді.
— Әне, анау – «Күйеу жігіт»! – дейді Әбдібек қырық қыз тобының алдында, 300 метрдей жерде оқшау тұрып қалған жалғыз тас мүсінді көрсетіп

– Сірә, қалыңдығына ұрын келген күйеу қайын жұртының мына аруларын қимай тұрған болар!.

 Біләл, құдай біледі, бұл болжалын осы мезетте тым асқақтап, әлдеқайда қанат қағып кеткен қиялынан тудырып тұр
Қалай болғанда да, Қырық қызды көрген адамның әсеріндей  нәзік те сұлу әсер жоқ болар
Бұған қош-қош деп қол бұлғап тұрған арулардың арасындағы өзі елжірей сүйген қалыңдығын қимай бара жатқан жігіт сол тұрған орнынан әлі ұзар емес
Алып-ұшқан көңіліне де, ғашықтық сезімінің нұрлы сәулесі ұялаған көзіне де соншама ыстық мекенді қия алмай бара жатқан жас күйеудің өрекпіген көңіл-күйі ойран-асыр-ау шамасы…
 
 2
Айға ұшатын Жұмаберді
Енді біраз жылдан соң «қазақ ғарышкері Жұмаберді Тұрсын Айға ұшты
Ол – Қазығұртта, Өгемде жиырмасыншы ғасырдың ақырғы жылында дүниеге келген
Әкесі Айдар – Өгемнің қорықшы-қарауылы әрі өрт қауіпсіздігіне жауап беретін инспектор» деген ресми хабарды журналист ағайындар электронды көз ілестірмес жүйрік арналар арқылы төрткүл дүниенің бұрышына түгел таратып жатса, таңқалмаңыз
Бұл шындық әрі бұлжымас ақиқат болар еді
Бұған біздің көзімізді Жұмабердінің өзі қазірден-ақ жеткізіп тастады

 «Атың кім, балақай»? деген сауалға дөп-дөңгелек көздерінің оты ұшқындап тұрған, сары үрпек бала:
— Жұмаберді, -деп жауап берді
Содан соң қасында тұрған, өңі оған ұқсастау келген, бойы өзінен сүйем қарыс аласа  баланы иегімен көрсетіп: «Ал мынаның аты – Мамырбек, менің інім» деп таныстырды.
 Өгемде алғашқы егжей-тегжейлі әңгімелесіп, шындап танысқан адамдарымыз алтыншы сынып оқитын осы Жұмаберді мен осы күзде төртінші сыныпқа баратын Мамырбек еді.
Ауыл баласына тән аздаған жатырқау, аздаған таңданыспен бізге тосырқай қарап қалған балақайларды сөйлеткісі келген Біләл:
-Ауылдарыңдағы мектеп үлкен бе? – деді одан әрі ежіктей сұрап.
— Жаңабазардағы мектеп үлкен, мен сонда оқимын
Мұқтар Әуезов орта мектебінде
Ал мұндағы мектеп ондай емес, кішкентай, бар-жоғы төрт-ақ кіләс оқисың
Мамырбек сонда оқиды, бесіншіге дейін мен де оқығам осында?..
— Ауылды ылғи сағынып жүретін шығарсың,ә? Интернат бәрібір өзіңнің Өгемдегі үйіңдей болмайды ғой?..
— Біздің Жаңабазарда да үйіміз бар ғой, онда Рахия әжем тұрады
Сондықтан Өгемді азырақ сағынам…
 — Бірақ бар ғой, — дейді Мамырбек аңғал қалпында қулана күлімсіреп
– Жұмаберді күзден жазға шейін Өгемге келмейді, Жаңабазардан көкем оны оқу біткесін жазда алып келеді каникулға…
— Қалайша? Сендердің мектептеріңде каникул бермей ме? – дейміз Біләл екеуміз таңырқап

Екі бала біздің «аңғалдығымызды» өздерінше күлкі етіп, мәз-мәйрам сықылықтайды.
— Қызық екенсіз, каникул бермейтін мектеп бола ма?! – дейді Жұмаберді басын шайқап-шайқап қойып
— Өгемге күзде де, қыста да, қашан жаз болғанша келу қиын, қар көп болып, жолды басып тастайды
Жол болмағасын каникулдарда әжемнің қасында болам…
— Е, солай ма, біз қайдан білейік? – дейді Біләл өзінің білместігін жуып-шайғандай болып
– Ал енді сен Жаңабазардағы мектебіңді бітіріп дәу жігіт болып өскен кезде үлкен қалаларға барып қандай оқуды оқисың, кім боласың, соны айтшы?..
Жұмаберді көздері күлімсіреп, иығын көтеріп, бұл сұраққа азырақ тосылып қалғандай болды.
— Әлде Өгемге қайтып келіп, осында орманшы болып жұмыс істейсің бе?
— Жоқ, мұнда көкем жұмыс істеп жүр ғой
Мен, сірә, космосқа ұшатын ғарышкердің оқуын оқитын шығармын…
— О-о! Керемет қой мынауың!- дейді Біләл Жұмабердіні мадақтап
– Шынында қайдағы бір қияндағы Өгемде жүре бергенше, ғарыш кеңістігін шарлағанға не жетсін, жігіт екенсің нағыз!..
— Жоқ, көке, мен ғарышқа, Айға барып, Өгемді ту-ту биіктен көру үшін ұшамын
Өзім ылғи ғарыштан Өгем қандай болып көрінер екен деп ойлап жүрем
Біздің Өгем бүкіл жер бетіндегі ең-ең әдемі жер сияқты…
Әкесіне көмекші – болашақ ғарышкер Жұмаберді мен Өгемнің төртжылдығында кілең «беске» оқитын, әлі болашағын анық айқындай қоймаған Мамырбек көп ұзамай жирен құнанға мінгесіп таналарын іздеуге кетті.
Шығыс жақтан мұнартып көрінген Жалтыртас, Құмкезең, Шағыртас, оңтүстік беттен көзге шалынатын Үшқар, оған қарай еміне түскен Азартеке, ал одан  алысырақта көкшіл сұлбалы  Тәңірберді Өгемнің көрікті шатқалынан айнала қоршап тұрған тау шыңдары осы өлкенің өзгеше сымбатты сұлулығын қалғымай-шұлғымай күзетіп тұрған әр қайсы бір-бір алып  қарауыл дерсің
Осы биік-биік заңғар шатқалдардың аршалы, жартасты қойнауынан төмен қарай сылдырлай, былдырлай жүгірген, суы шәрбат сансыз көп бұлақтар дамыл таппай алқына аққан Өгемнің тұп-тұнық көгілдір үлкен суына жеткенше асығады

Күн марғау жылжып, Өгемнің батыс жақтағы жоталарына барып қонақтағасын тұп-тұнық Өгемнің тып-тымық жазының ыстығы кештің керімсал салқынына айналып шыға келді.
Айдар «движогын» іске қосып, біздің қосымызға, өзінің үйіне де «Ильич шамын» сәулесін шашты
Үш-төрт сағат болса да, осы жырық  қалалық жайлы өмірді еске түсіріп, көңілді аздап сергіткендей
Бірақ өкінішке орай, ел, әлем тіршілігінен хабардар ететін теледидарға көз тігіп отырудың өркениеттік несібесі Өгемге әлі жете қоймапты

 
3
Теректі тоғай
Өгем өзенінің Азартеке шатқалынан әрі қарай шығысқа қарай созылған жайпақ арнасының  ең бір көрікті жері – Теректі тоғай шатқалы

— Біздің Өгемге келген жұрттың бұл араны көрмей кетпейтіні кем де кем, — дейді жол бастаушымыз Айдар
– Табиғаты көркем жер
Анау қарсы алдымыздан көрінген көгілдір тау – Мыңтолқын
Соған тақау жоны қырланып, аспандап, бізді өзбек ағайындардан ауылынан бөліп тұрған Тәңірберді тауы…
Теректі тоғай деп атайтындай сыңсып тұрған терегі жоқ аңғардың ішімен, тау жоталарының жан-жағынан төніп тұрған мүсінді жартастаының арасымен жайылып, ені жайпақтанып, аптықпай ағып жатқан Өгем өзгеше сұлулығымен көз тартады

— Байқасаңыздар, бұл араның өсімдігі де неше алуан, тау шөбінің шықпайтын түрі жоқ! Күн ысығалы, гүлдеп жатыр шетінен
– Енсіз жолмен күрт төмен түсіп, күрт жоғары өрлеп тау ешкісіндей ырғыған ескі «Уазигін» өзінің ырқына оп-оңай көндіріп келе жатқан Айдар бізді Теректі тоғайға одан сайын ынтықтыра түседі
– Қыста бізде қар қалың түседі
Үйдің төбесімен бірдей болып қалады, мезгіл-мезгіл аршып тұрмасақ, қардың астында қаласың
Ал мынандай аңғарлар аппақ қыста тұп-тұтас болып қалады да, сіреленген қары кетіп болмайды
Сондықтан бұл жердің шөбі де кеш гүлдеп, кеш піседі

Осы Теректі тоғайдың тұсындағы Өгем суынан лақтырма ауына түскен қара балықты (форель) қуырып берген Айдардың аса дәмді түстігінен соң өзеннің салқын суына шомылуға ынтамыз ауды

Бұл араның табиғатын тамашалап, демалушылардың көпшілігі өзеннің жағалауының суға түсуге ыңғайлы осы жайпақ тұсында тұрақтайтыны бірден көзге шалынды: қылжиып-қылжиып жатқан шишала, целлофан қалталар, от жаққан жерлерде шашылып жатқан күл-қоқыс… 
— Е, бұл кешегілердің ісі ғой
Пәленбай жылдардан соңғы кездесулерін тойлағалы келген кластас жігіттерміз деген… – Айдар құдды осы беркетсіздікке өзі кінәлі адамдай даусы пәсейіп шықты
– Бәрінен сорақысы сыраның мына қызыл шишалары, ыстық күннің сәулесіне шағылысып, өрт осыдан шығады…
Таныс көрініс
Басыңды шайқайсың, қынжыласың
Өзіне жақсы демалыс сыйлаған табиғат аясын мұншама ластау – адамның алдымен өзін-өзі құрметтемеуі демеске лажың жоқ

— Осындай жерлерге кәдуілгі адами әдепті ескеріп жүруі үшін «Табиғатты сыйламау – өзіңді сыйламау» деген ескерту жазып қойса да артық болмас еді, – дейді Біләл
– Бірақ та парасаттан, мәдениеттен құралақандарға он жерден ескерту жазсаң да бәрібір ғой…
Тұп-тұнық Өгемнің Теректі тоғайынан алған ұшан-теңіз әсерімізге сәл де болса көлегей түскендей болғанына қай-қайсымыз да қынжылып тұрдық…
 
 4
Бір замандары Өгемде бес жүз түтін үй болған…
Шеткеріректе, өзен жағасына таяу жотаның бауырайындағы Айдардың үйінен бір шақырымдай жердегі бір шоғыр болып отырған жиырма шақты үй –бір кездегі бес жүз үйлі мекеннің жұртында қалған, жалғыз ғана айдау көшесі бар шағын Өгем ауылы
Жер серігі байланысы арқылы орнатылған сегіз телефон кішкентай ғана Өгем ауылын орталықпен, былайша айтқанда, үлкен жермен хабар-ошарластырып тұрады екен
Бұл шаруаны да басшылық Өгем ұлттық парк мәртебесін алғаннан соң реттеген
Бұрын ұзақ, алты ай қыстың ішінде жол қатынасы үзіліп, хал-ахуалын білдіруге дәрмені жоқ, қиянда, тау арасында бұйығып жататын кішкентай ауылдың тіршілігіне бұл да кереметтей бір өзгерістің нышанындай болыпты.
Өгем ауылының ардагері Мұқтар Батырбаев осы жерде дүниеге келіп, өсіп-өніпті
Жасөспірім кезінен осы таулы өңірдің қойнауында қара жұмысқа жегіліп еңбек етіп, егіс егіп, бау өсіріп, орманын қарауылдапты
Әкеден жастай айырылып, шешесі мен өзінен кіші бауырларын асыраудың қам-қаракетін он екі жасынан мойнына жүктеген бала Мұқтарды есейткен де, зейнетке жеткізген де осы Өгем
Тракторшыдан бригадирлікке дейінгі жұмыстың бәрін бастан өткерген жайы бар екен

— Бір кездері бұл ара бес жүз түтіні бар үлкен ауыл болған
Қазығұрт көп жұрты осы жерден өсіп, өнген
Мен де — осы топырақтың адамымын
Бұл мекеннің әрбір тасы, әрбір тал аршасына шейін көзіме ыстық
Әрқайсысы жоғары білім алып, өз қолдары аузына жетіп, қазір қызмет бабымен жан-жаққа тараған балаларыма да жердің нағыз  жәннаты да осы Өгем
Мына балам Бақберген – Өгем паркінің инженері, бас мекемесі — Қазығұртта
Бұл жердің ендігі егелері осылар не істесе де, — дейді Мұқаң баласына қарап
– Біздер, ардагердің ең жасы мен, зейнетке шыққаныма екі-үш ай-ақ болды, ал анау Мергенбай, Зиябек ақсақалдар көз ашқалы осы Өгемнің орманын, тау-тасын, аң-құсын көздің қарашығындай сақтап, әр түп аршасын, шаруашылықта бау-бағын өсірген адамдар
Қазір енді айтып отырсақ, соның бәрі өткен күннің солай болып еді-ау дегендей әңгімесі боп қалыпты… Өгемнің келешегін көркейтеміз деп жатыр ғой мыналар
Саяхатшы туристерді әкелеміз, ғылыммен зерттеп аңын, өсімдігін өсіріп молайтамыз деп жатыр ғой
Онысы дұрыс-ақ делік
Ал бірақ осы мекенге бұған дейін армансыз еңбегі сіңген, топырағында туып-өскен мына біздердің жағдайымыз не болмақ?.
Ойланып жатқан басшы бар ма, қанеки
Кейбіріне енді жұмыс істемейсіңдер, көшіңдер деген әңгіменің де шетін шығарып қойыпты
Өгемнің өсіп келе жатқан жас өркен жастары қайда бармақ сонда? Заң бойынша енді мемлекет қарамағындағы парк болғасын Өгемнің аумағынан үй салатын, жеке шаруа жүргізетін жер берілмейді екен
Сонда қайтпек керек? Осы ауылдың іс басында жоқ жұртына бұл маңнан аулақтан, қайдағы бір қияндағы шөлейт адырдан жер береміз депті жерге қожалық ететін басшылар
Оның бізге керегі қанша?  Ал осы Өгем паркіне ендей кіріп жатқан мына іргедегі аумақтан бір кездері Энгельс колхозының адамдарына 1200 гектар жеке меншігіне бөліп берілген көрінеді, ол жер бір қыртысы аударылмай, пәлен жыл болды, тұл жатыр
Өгемнен бір елі ажырамаған бізге тым құрыса бір баспаналық туырлықтай жер енді бұйырмай отыр
Жә, мұның бәрін қойшы, жеке бастың күйті ғана шығар мұнымыз
Жанды ауыртатыны — бір кездері 319 гектар жерге егілген баудың қазіргі азып-тозған халі
Мәуелеп жеміс берген ағаштар қартайып, арса-арсасы шығып қаңсып тұр
Өнімі жоқ пайда түсіретін
 Ал алма ағашының ғұмыры – 30-35 жыл
Өгемнің бір замандары жайнап, жайқалып тұрған жеміс бағы қазір жоқтың қасы
Соңғы екі-үш жылдыққа дейін қалған-құтқан елкеу-селкеу ағаштарынан түскен шамалы өнімді күзде келіп пысықсып, шаруақорсынған біреулер жинап алып кетіп жүрді, оны не пайдаға жаратқанын кім білген?! Шаруашылық жүргізу аймағындағы жеміс бауды қалпына келтіруге енді қанша жыл керек? Жаңа өскінді егіп, бауды жаңарта бастауды қазірден шындап қолға алмаса болмайды
Бізге басшылық жүргізетін анау орталығың, облысың және мынау ауданыңның мекемесі бар, күші жетпесе, осындағы бауды өсіріп, күтіп бағуға жекенің иелігіне бөліп-бөліп берсін
Сосын пайдасын теңдей бөліп, игілікке жаратсын, солай емес пе, а? Әлде менің айтып отырғаным – қате ме?.
Қате болса – басқа жолын іздесін, әйтеуір қол қусырып қарап отыруға болмайды… 
Мұқаңның күйзелісін, әрине, түсінуге болар Өздері шыбықтай тігіп өсірген баудың бүгінгі аянышты халіне жаны ауырмай қайтсын
Орман мен жануарлар дүниесін қорғау шаруашылығымен айналысып келген мекеннің Үкіметтің 2006 жылғы қаңтардағы қаулысымен Мемлекеттік ұлттық табиғи паркке айналып, коммуналдық меншікке берілгеніне көп уақыт өте қоймапты
Ұлттық парктің Өгем филиалының директоры Мақатов Бақтиярдың айтуынша, істелетін көп шаруаның дені енді қолға алынып жатыр екен
Бау да жаңарады, өткен күзде шектеулі шаруашылық аймағына жататын тау бауырайларындағы ыңғайлы жерлердің қыртысы аударылып жаңа жас жеміс ағаштарының  шыбықтары отырғызылыпты
Аң-құстардың, өсімдіктердің де есебі алынып, оларды өсіріп, молайтудың іргелі ғылыми жұмыстары да жандана бастаған сыңайлы
Ең бастысы міндет — кәрі Тянь-Шанның батыс беткейінің терістік жағында ұзына бойына созылған таулардың ен қойнауын жайлаған мөлдір де тұнық аялы мекенді ұлттық  байлығымыздың көз қарашығындай сол қалпында сақтап қалу
Өгем паркінің Қазығұрт бөлігіндегі 76 573 гектар жалпы аумағының 74 970 гектарын қорық аймағы алып жатыр екен, қалған шағын бөліктері шектеулі шаруашылық пен туристік аймақ
Сондықтан бұл мекенде көптеп-көлемдеп атқарылатын шаруаның ең бастысы да, бірегейі де Өгемнің табиғатын осы қалпында ұстап қалу, оны апаттардан қорғау, жойылып кетуден сақтау екен

«Қызыл кітапқа» көптеген түрі енген, сирек кездесетін қоңыр аю, қар барысы, тас сусары, мензибир суыры, арқар, үнді жайрасы және тағы да басқа  алпысқа жуық аң түрлерін, тау бүркіті, ақ ләйлік, ителгі, лашын, көкқұс, үкі сияқты  үш жүз түрлі құстың, алпыс екі түрі өте сирек 1635 түрлі өсімдіктің тіршілік аясына кіршік жуытпай, оған адам қолымен қиянат жасалудан табиғат зіл заласынан қорғау сияқты жұмысты атқарудың оңай еместігі өзінен өзі түсінікті
Ұзын саны онға жетер-жетпес осындағы әр орманшы-инспектордың ұлан-ғайыр парк аумағында өзіне бекітіліп берілген 4,5 мың гектарға жуық айналымын арада қона жатып аптасына бір-ақ  рет қана атпен айналып шыға алады екен
Бұл жәйт парк қорығында ең жауапты жұмысты атқаратын адамның аздығын әрі оның осыншама аумақтағы табиғатты шындап қорғап, бақылауды толық қамтамасыз ете алмайтындығын көрсетеді
Адам санының  шектеулігі де, бұған қоса олардың алатын жалақысының төмендігі де – қазіргі қаржылық күрмеуі қиын заманның проблемасы
Бірақ келер күнге үміт артып, ойсыз, бейғам отырған адамды Өгемнен өз басым көре алмадым
Бәлкім, Өгемдей жер жаннатын шексіз қадірлейтін қарапайым халықтың бұл да ізгі, адал қасиеті шығар… 
Ұлттық байлығымыздың жауһары Өгем секілді табиғат мұрасын көз қарашығындай сақтаудың, оны болашақ игілігі үшін тұп-тұнық қалпында ұстап қалу әрқайсының өмірлік ісі екендігін осы өңірдің әрбір азаматы баласы мен кәрісіне дейін жақсы түсінеді
Маңдай терін Өгемге армансыз төгіп, адал еңбек сіңірген Мұқтардай азаматтың та, Өгем филиалының басшысы – Бақтиярдың  да әңгімесі осы  түйінімізге бұлжымас  дәйектей.
 
 Қазығұрт — Өгем — Астана

Батыс Тянь-Шаньның терістігінде Өгем, Қаржантау, Қазығұрт, Боралдай тауларының аясындағы Сайрам-Өгем мемлекеттік ұлттық табиғи паркі – үлан-байтақ еліміздің табиғат жауһарының бірі де бірегейі.
 Жалпы аумағы — 149 053  гектар

Үш филиалы бар: Өгем, Төлеби, Түлкібас.
Ал Өгем филиалы қасиетті Қазығұрт жерінен басталады…
   1
Өгемнің бұралаң  жолдары 
Өгемге апаратын жолдың бұралаң да қиын тұстары Жаңабазар ауылынан әрі асқанда барып басталды
Таудың қия жоталарын жағалай бірде өрге, бірде еңіске түскен қиямпұрыс қара жол бұлталаңдаумен болды.
 «Уазиктің» рулінде отырған Әбдібек — бұл машақатқа әбден көндіккен, кәнігі жүргізуші екен, тау жолына мығым «тұлпарының» тізгінін еркін ұстап отырды.
«Жаңабазардың» теп-тегіс жолы – Елбасының биылғы Жолдауынан туындаған «Жол картасы» бағдарламасының Қазғұрт өңірінде жүзеге асқан нәтижелі бір көрінісіндей
Осы игілікті іс келер жылдарда да жалғасын тауып, бұдан әрі тура Өгем шатқалына бір-ақ жеткізсе, қандай керемет болар еді деген үміт еріксіз ойға орала берді
Небәрі 70 шақырым-ақ жер екен Қазғұрттан
Бұл ара анау-мынау емес, «Сайрам-Өгем» мемлекеттік ұлттық табиғи паркі жайлаған тұтастай бір үлкен  аумақтың Қазғұрт жағындағы тұсы
Таулы өлкенің жұмағы – Өгем шатқалы сынды табиғаттың жауһар аясына адам аяғы жетер жолдың оңай болғанына не жетсін
Ауқымды ойдың өресінен келгенде, әсіресе туризм индустриясын өркендетуде жолдың қаншалықты қажет екендігі айтпаса да түсінікті…
Менің осындай «келелі ойымды» оқып отырғандай, жолға бірге шыққан серіктесіміз – Қазығұрттың ардақты азаматы, қажы Тастанбек Бердіқұлов:
— Өгем Өгем болғалы бұл елдің жұрты таудың бірде өр, бірде еңіске құлдилаған осы қара жолмен-ақ әрлі-берлі қатынасын жасап, тіршілігін кешкен еді ғой
Құдайға шүкір, әлі солай бола берсе де өкініп жатқан жұртың жоқ
Қайта табиғаттың таза, тұнық қалпы көбірек сақталып қала береді
Тіпті осы жерді мекендеген халықтың өзі, мен білсем, мына өмірдің ию-қиюын қалыс, оңаша әрі қамсыз, шаруасын бағып өз-өзімен тірлігін жасағанды қалайтын сияқты
Сондықтан жол картасының Жаңабазардан әрі аспай-ақ қойғанының өзі дұрыс!..
— Қалайша, Тастеке-ау, осы заманда мынандай итің-митың жүріспен жаһандану көшінен тысқары қалмаймыз ба?! Өркениетті елдер мұндай жердің әр тасына дейін әспеттеп, орын-орнына қойып, адам жүретін жолын бір бөлек, техника көлігі жүретін жолын бір бөлек жасап, түнемелік орындары және бар, әйтеуір барлық жағдайын атам заманнан бері жасап қойған
Біз болсақ – осыған да шүкір дейміз
Түсінбеймін?! – деді шымкенттік журналист, менің курстасым Біләл Құлбеков Тастекеңнің сөзін бөліп.
— Оның несі табиғат, бутафория ғой, — деймін оның сөзіне шоқ тастап
– Нағыз табиғат сол тұнық қалпын сақтап қалса ғана – табиғат
Жаһанданудың мұраты адамзатқа, әрбір ұлттың өмір сүру ортасын өзгертіп, оған кесел келтіру емес шығар
Ал шынтуайтына келгенде адам аяғы жеткен мекеннің міні ерте ме кеш пе, түбінде бір бұзылады, аң-құсы кемиді, өсімдігі құнарын жояды…
— Тым болмаса адамзат мекендеген осынау ұлан-ғайыр жердің бетіндегі Қазақ деген елдің Өгемдей жерінің табиғаты сол пәк күйінде қалсын дейсің ғой, ә?..
Сонымен — жол, Өгем жолы… 
Ал осы қиямпұрыс жол Өгемге жеткенше сол қапталдан Нұх пайғамбардың кемесі қалған киелі Қазығұрт тауы алыстан менмұндалап тұрады екен
Қазақтың әр жерінің өзіне тән кие-қасиеті бар, мұны көне тарих шежірелейді, аңыздары сыр ғып шертеді
Қазығұрт та тарихы ежелгі, адамзатпен бірге бағзыдан бері ғұмыр кешіп келе жатқан сондай мекен

Міне, Өгем шатқалына қарай төмен түсетін өрдің еңсесіне де келіп жеттік
Өгем ұлттық паркіне Қазығұрт жағынан баратын қақпа – осы жер
Алдымызда – тау кемерінде аңыздай болып жарықтық табиғаттың мәңгілік мүсініне айналған Қырық қыз жартасы
Тау аңғарымен өзен бойын жағалап келе жатқан сұлулардың сәнді шеруі әлденеге аялдап, бір сәт мүдіріп тұрып қалғандай
Үкілі сәукелелері тау самалымен жеңіл ғана желпінген, күміс күлкілері шолпысының үнімен бірге нәзік сыңғырлаған қыздардың қас-қағым сәтін табиғат ана өз аясына алып әлдилеп тұрғандай көріністен көз алмай қарай бергің келеді.
— Әне, анау – «Күйеу жігіт»! – дейді Әбдібек қырық қыз тобының алдында, 300 метрдей жерде оқшау тұрып қалған жалғыз тас мүсінді көрсетіп

– Сірә, қалыңдығына ұрын келген күйеу қайын жұртының мына аруларын қимай тұрған болар!.

 Біләл, құдай біледі, бұл болжалын осы мезетте тым асқақтап, әлдеқайда қанат қағып кеткен қиялынан тудырып тұр
Қалай болғанда да, Қырық қызды көрген адамның әсеріндей  нәзік те сұлу әсер жоқ болар
Бұған қош-қош деп қол бұлғап тұрған арулардың арасындағы өзі елжірей сүйген қалыңдығын қимай бара жатқан жігіт сол тұрған орнынан әлі ұзар емес
Алып-ұшқан көңіліне де, ғашықтық сезімінің нұрлы сәулесі ұялаған көзіне де соншама ыстық мекенді қия алмай бара жатқан жас күйеудің өрекпіген көңіл-күйі ойран-асыр-ау шамасы…
 
 2
Айға ұшатын Жұмаберді
Енді біраз жылдан соң «қазақ ғарышкері Жұмаберді Тұрсын Айға ұшты
Ол – Қазығұртта, Өгемде жиырмасыншы ғасырдың ақырғы жылында дүниеге келген
Әкесі Айдар – Өгемнің қорықшы-қарауылы әрі өрт қауіпсіздігіне жауап беретін инспектор» деген ресми хабарды журналист ағайындар электронды көз ілестірмес жүйрік арналар арқылы төрткүл дүниенің бұрышына түгел таратып жатса, таңқалмаңыз
Бұл шындық әрі бұлжымас ақиқат болар еді
Бұған біздің көзімізді Жұмабердінің өзі қазірден-ақ жеткізіп тастады

 «Атың кім, балақай»? деген сауалға дөп-дөңгелек көздерінің оты ұшқындап тұрған, сары үрпек бала:
— Жұмаберді, -деп жауап берді
Содан соң қасында тұрған, өңі оған ұқсастау келген, бойы өзінен сүйем қарыс аласа  баланы иегімен көрсетіп: «Ал мынаның аты – Мамырбек, менің інім» деп таныстырды.
 Өгемде алғашқы егжей-тегжейлі әңгімелесіп, шындап танысқан адамдарымыз алтыншы сынып оқитын осы Жұмаберді мен осы күзде төртінші сыныпқа баратын Мамырбек еді.
Ауыл баласына тән аздаған жатырқау, аздаған таңданыспен бізге тосырқай қарап қалған балақайларды сөйлеткісі келген Біләл:
-Ауылдарыңдағы мектеп үлкен бе? – деді одан әрі ежіктей сұрап.
— Жаңабазардағы мектеп үлкен, мен сонда оқимын
Мұқтар Әуезов орта мектебінде
Ал мұндағы мектеп ондай емес, кішкентай, бар-жоғы төрт-ақ кіләс оқисың
Мамырбек сонда оқиды, бесіншіге дейін мен де оқығам осында?..
— Ауылды ылғи сағынып жүретін шығарсың,ә? Интернат бәрібір өзіңнің Өгемдегі үйіңдей болмайды ғой?..
— Біздің Жаңабазарда да үйіміз бар ғой, онда Рахия әжем тұрады
Сондықтан Өгемді азырақ сағынам…
 — Бірақ бар ғой, — дейді Мамырбек аңғал қалпында қулана күлімсіреп
– Жұмаберді күзден жазға шейін Өгемге келмейді, Жаңабазардан көкем оны оқу біткесін жазда алып келеді каникулға…
— Қалайша? Сендердің мектептеріңде каникул бермей ме? – дейміз Біләл екеуміз таңырқап

Екі бала біздің «аңғалдығымызды» өздерінше күлкі етіп, мәз-мәйрам сықылықтайды.
— Қызық екенсіз, каникул бермейтін мектеп бола ма?! – дейді Жұмаберді басын шайқап-шайқап қойып
— Өгемге күзде де, қыста да, қашан жаз болғанша келу қиын, қар көп болып, жолды басып тастайды
Жол болмағасын каникулдарда әжемнің қасында болам…
— Е, солай ма, біз қайдан білейік? – дейді Біләл өзінің білместігін жуып-шайғандай болып
– Ал енді сен Жаңабазардағы мектебіңді бітіріп дәу жігіт болып өскен кезде үлкен қалаларға барып қандай оқуды оқисың, кім боласың, соны айтшы?..
Жұмаберді көздері күлімсіреп, иығын көтеріп, бұл сұраққа азырақ тосылып қалғандай болды.
— Әлде Өгемге қайтып келіп, осында орманшы болып жұмыс істейсің бе?
— Жоқ, мұнда көкем жұмыс істеп жүр ғой
Мен, сірә, космосқа ұшатын ғарышкердің оқуын оқитын шығармын…
— О-о! Керемет қой мынауың!- дейді Біләл Жұмабердіні мадақтап
– Шынында қайдағы бір қияндағы Өгемде жүре бергенше, ғарыш кеңістігін шарлағанға не жетсін, жігіт екенсің нағыз!..
— Жоқ, көке, мен ғарышқа, Айға барып, Өгемді ту-ту биіктен көру үшін ұшамын
Өзім ылғи ғарыштан Өгем қандай болып көрінер екен деп ойлап жүрем
Біздің Өгем бүкіл жер бетіндегі ең-ең әдемі жер сияқты…
Әкесіне көмекші – болашақ ғарышкер Жұмаберді мен Өгемнің төртжылдығында кілең «беске» оқитын, әлі болашағын анық айқындай қоймаған Мамырбек көп ұзамай жирен құнанға мінгесіп таналарын іздеуге кетті.
Шығыс жақтан мұнартып көрінген Жалтыртас, Құмкезең, Шағыртас, оңтүстік беттен көзге шалынатын Үшқар, оған қарай еміне түскен Азартеке, ал одан  алысырақта көкшіл сұлбалы  Тәңірберді Өгемнің көрікті шатқалынан айнала қоршап тұрған тау шыңдары осы өлкенің өзгеше сымбатты сұлулығын қалғымай-шұлғымай күзетіп тұрған әр қайсы бір-бір алып  қарауыл дерсің
Осы биік-биік заңғар шатқалдардың аршалы, жартасты қойнауынан төмен қарай сылдырлай, былдырлай жүгірген, суы шәрбат сансыз көп бұлақтар дамыл таппай алқына аққан Өгемнің тұп-тұнық көгілдір үлкен суына жеткенше асығады

Күн марғау жылжып, Өгемнің батыс жақтағы жоталарына барып қонақтағасын тұп-тұнық Өгемнің тып-тымық жазының ыстығы кештің керімсал салқынына айналып шыға келді.
Айдар «движогын» іске қосып, біздің қосымызға, өзінің үйіне де «Ильич шамын» сәулесін шашты
Үш-төрт сағат болса да, осы жырық  қалалық жайлы өмірді еске түсіріп, көңілді аздап сергіткендей
Бірақ өкінішке орай, ел, әлем тіршілігінен хабардар ететін теледидарға көз тігіп отырудың өркениеттік несібесі Өгемге әлі жете қоймапты

 
3
Теректі тоғай
Өгем өзенінің Азартеке шатқалынан әрі қарай шығысқа қарай созылған жайпақ арнасының  ең бір көрікті жері – Теректі тоғай шатқалы

— Біздің Өгемге келген жұрттың бұл араны көрмей кетпейтіні кем де кем, — дейді жол бастаушымыз Айдар
– Табиғаты көркем жер
Анау қарсы алдымыздан көрінген көгілдір тау – Мыңтолқын
Соған тақау жоны қырланып, аспандап, бізді өзбек ағайындардан ауылынан бөліп тұрған Тәңірберді тауы…
Теректі тоғай деп атайтындай сыңсып тұрған терегі жоқ аңғардың ішімен, тау жоталарының жан-жағынан төніп тұрған мүсінді жартастаының арасымен жайылып, ені жайпақтанып, аптықпай ағып жатқан Өгем өзгеше сұлулығымен көз тартады

— Байқасаңыздар, бұл араның өсімдігі де неше алуан, тау шөбінің шықпайтын түрі жоқ! Күн ысығалы, гүлдеп жатыр шетінен
– Енсіз жолмен күрт төмен түсіп, күрт жоғары өрлеп тау ешкісіндей ырғыған ескі «Уазигін» өзінің ырқына оп-оңай көндіріп келе жатқан Айдар бізді Теректі тоғайға одан сайын ынтықтыра түседі
– Қыста бізде қар қалың түседі
Үйдің төбесімен бірдей болып қалады, мезгіл-мезгіл аршып тұрмасақ, қардың астында қаласың
Ал мынандай аңғарлар аппақ қыста тұп-тұтас болып қалады да, сіреленген қары кетіп болмайды
Сондықтан бұл жердің шөбі де кеш гүлдеп, кеш піседі

Осы Теректі тоғайдың тұсындағы Өгем суынан лақтырма ауына түскен қара балықты (форель) қуырып берген Айдардың аса дәмді түстігінен соң өзеннің салқын суына шомылуға ынтамыз ауды

Бұл араның табиғатын тамашалап, демалушылардың көпшілігі өзеннің жағалауының суға түсуге ыңғайлы осы жайпақ тұсында тұрақтайтыны бірден көзге шалынды: қылжиып-қылжиып жатқан шишала, целлофан қалталар, от жаққан жерлерде шашылып жатқан күл-қоқыс… 
— Е, бұл кешегілердің ісі ғой
Пәленбай жылдардан соңғы кездесулерін тойлағалы келген кластас жігіттерміз деген… – Айдар құдды осы беркетсіздікке өзі кінәлі адамдай даусы пәсейіп шықты
– Бәрінен сорақысы сыраның мына қызыл шишалары, ыстық күннің сәулесіне шағылысып, өрт осыдан шығады…
Таныс көрініс
Басыңды шайқайсың, қынжыласың
Өзіне жақсы демалыс сыйлаған табиғат аясын мұншама ластау – адамның алдымен өзін-өзі құрметтемеуі демеске лажың жоқ

— Осындай жерлерге кәдуілгі адами әдепті ескеріп жүруі үшін «Табиғатты сыйламау – өзіңді сыйламау» деген ескерту жазып қойса да артық болмас еді, – дейді Біләл
– Бірақ та парасаттан, мәдениеттен құралақандарға он жерден ескерту жазсаң да бәрібір ғой…
Тұп-тұнық Өгемнің Теректі тоғайынан алған ұшан-теңіз әсерімізге сәл де болса көлегей түскендей болғанына қай-қайсымыз да қынжылып тұрдық…
 
 4
Бір замандары Өгемде бес жүз түтін үй болған…
Шеткеріректе, өзен жағасына таяу жотаның бауырайындағы Айдардың үйінен бір шақырымдай жердегі бір шоғыр болып отырған жиырма шақты үй –бір кездегі бес жүз үйлі мекеннің жұртында қалған, жалғыз ғана айдау көшесі бар шағын Өгем ауылы
Жер серігі байланысы арқылы орнатылған сегіз телефон кішкентай ғана Өгем ауылын орталықпен, былайша айтқанда, үлкен жермен хабар-ошарластырып тұрады екен
Бұл шаруаны да басшылық Өгем ұлттық парк мәртебесін алғаннан соң реттеген
Бұрын ұзақ, алты ай қыстың ішінде жол қатынасы үзіліп, хал-ахуалын білдіруге дәрмені жоқ, қиянда, тау арасында бұйығып жататын кішкентай ауылдың тіршілігіне бұл да кереметтей бір өзгерістің нышанындай болыпты.
Өгем ауылының ардагері Мұқтар Батырбаев осы жерде дүниеге келіп, өсіп-өніпті
Жасөспірім кезінен осы таулы өңірдің қойнауында қара жұмысқа жегіліп еңбек етіп, егіс егіп, бау өсіріп, орманын қарауылдапты
Әкеден жастай айырылып, шешесі мен өзінен кіші бауырларын асыраудың қам-қаракетін он екі жасынан мойнына жүктеген бала Мұқтарды есейткен де, зейнетке жеткізген де осы Өгем
Тракторшыдан бригадирлікке дейінгі жұмыстың бәрін бастан өткерген жайы бар екен

— Бір кездері бұл ара бес жүз түтіні бар үлкен ауыл болған
Қазығұрт көп жұрты осы жерден өсіп, өнген
Мен де — осы топырақтың адамымын
Бұл мекеннің әрбір тасы, әрбір тал аршасына шейін көзіме ыстық
Әрқайсысы жоғары білім алып, өз қолдары аузына жетіп, қазір қызмет бабымен жан-жаққа тараған балаларыма да жердің нағыз  жәннаты да осы Өгем
Мына балам Бақберген – Өгем паркінің инженері, бас мекемесі — Қазығұртта
Бұл жердің ендігі егелері осылар не істесе де, — дейді Мұқаң баласына қарап
– Біздер, ардагердің ең жасы мен, зейнетке шыққаныма екі-үш ай-ақ болды, ал анау Мергенбай, Зиябек ақсақалдар көз ашқалы осы Өгемнің орманын, тау-тасын, аң-құсын көздің қарашығындай сақтап, әр түп аршасын, шаруашылықта бау-бағын өсірген адамдар
Қазір енді айтып отырсақ, соның бәрі өткен күннің солай болып еді-ау дегендей әңгімесі боп қалыпты… Өгемнің келешегін көркейтеміз деп жатыр ғой мыналар
Саяхатшы туристерді әкелеміз, ғылыммен зерттеп аңын, өсімдігін өсіріп молайтамыз деп жатыр ғой
Онысы дұрыс-ақ делік
Ал бірақ осы мекенге бұған дейін армансыз еңбегі сіңген, топырағында туып-өскен мына біздердің жағдайымыз не болмақ?.
Ойланып жатқан басшы бар ма, қанеки
Кейбіріне енді жұмыс істемейсіңдер, көшіңдер деген әңгіменің де шетін шығарып қойыпты
Өгемнің өсіп келе жатқан жас өркен жастары қайда бармақ сонда? Заң бойынша енді мемлекет қарамағындағы парк болғасын Өгемнің аумағынан үй салатын, жеке шаруа жүргізетін жер берілмейді екен
Сонда қайтпек керек? Осы ауылдың іс басында жоқ жұртына бұл маңнан аулақтан, қайдағы бір қияндағы шөлейт адырдан жер береміз депті жерге қожалық ететін басшылар
Оның бізге керегі қанша?  Ал осы Өгем паркіне ендей кіріп жатқан мына іргедегі аумақтан бір кездері Энгельс колхозының адамдарына 1200 гектар жеке меншігіне бөліп берілген көрінеді, ол жер бір қыртысы аударылмай, пәлен жыл болды, тұл жатыр
Өгемнен бір елі ажырамаған бізге тым құрыса бір баспаналық туырлықтай жер енді бұйырмай отыр
Жә, мұның бәрін қойшы, жеке бастың күйті ғана шығар мұнымыз
Жанды ауыртатыны — бір кездері 319 гектар жерге егілген баудың қазіргі азып-тозған халі
Мәуелеп жеміс берген ағаштар қартайып, арса-арсасы шығып қаңсып тұр
Өнімі жоқ пайда түсіретін
 Ал алма ағашының ғұмыры – 30-35 жыл
Өгемнің бір замандары жайнап, жайқалып тұрған жеміс бағы қазір жоқтың қасы
Соңғы екі-үш жылдыққа дейін қалған-құтқан елкеу-селкеу ағаштарынан түскен шамалы өнімді күзде келіп пысықсып, шаруақорсынған біреулер жинап алып кетіп жүрді, оны не пайдаға жаратқанын кім білген?! Шаруашылық жүргізу аймағындағы жеміс бауды қалпына келтіруге енді қанша жыл керек? Жаңа өскінді егіп, бауды жаңарта бастауды қазірден шындап қолға алмаса болмайды
Бізге басшылық жүргізетін анау орталығың, облысың және мынау ауданыңның мекемесі бар, күші жетпесе, осындағы бауды өсіріп, күтіп бағуға жекенің иелігіне бөліп-бөліп берсін
Сосын пайдасын теңдей бөліп, игілікке жаратсын, солай емес пе, а? Әлде менің айтып отырғаным – қате ме?.
Қате болса – басқа жолын іздесін, әйтеуір қол қусырып қарап отыруға болмайды… 
Мұқаңның күйзелісін, әрине, түсінуге болар Өздері шыбықтай тігіп өсірген баудың бүгінгі аянышты халіне жаны ауырмай қайтсын
Орман мен жануарлар дүниесін қорғау шаруашылығымен айналысып келген мекеннің Үкіметтің 2006 жылғы қаңтардағы қаулысымен Мемлекеттік ұлттық табиғи паркке айналып, коммуналдық меншікке берілгеніне көп уақыт өте қоймапты
Ұлттық парктің Өгем филиалының директоры Мақатов Бақтиярдың айтуынша, істелетін көп шаруаның дені енді қолға алынып жатыр екен
Бау да жаңарады, өткен күзде шектеулі шаруашылық аймағына жататын тау бауырайларындағы ыңғайлы жерлердің қыртысы аударылып жаңа жас жеміс ағаштарының  шыбықтары отырғызылыпты
Аң-құстардың, өсімдіктердің де есебі алынып, оларды өсіріп, молайтудың іргелі ғылыми жұмыстары да жандана бастаған сыңайлы
Ең бастысы міндет — кәрі Тянь-Шанның батыс беткейінің терістік жағында ұзына бойына созылған таулардың ен қойнауын жайлаған мөлдір де тұнық аялы мекенді ұлттық  байлығымыздың көз қарашығындай сол қалпында сақтап қалу
Өгем паркінің Қазығұрт бөлігіндегі 76 573 гектар жалпы аумағының 74 970 гектарын қорық аймағы алып жатыр екен, қалған шағын бөліктері шектеулі шаруашылық пен туристік аймақ
Сондықтан бұл мекенде көптеп-көлемдеп атқарылатын шаруаның ең бастысы да, бірегейі де Өгемнің табиғатын осы қалпында ұстап қалу, оны апаттардан қорғау, жойылып кетуден сақтау екен

«Қызыл кітапқа» көптеген түрі енген, сирек кездесетін қоңыр аю, қар барысы, тас сусары, мензибир суыры, арқар, үнді жайрасы және тағы да басқа  алпысқа жуық аң түрлерін, тау бүркіті, ақ ләйлік, ителгі, лашын, көкқұс, үкі сияқты  үш жүз түрлі құстың, алпыс екі түрі өте сирек 1635 түрлі өсімдіктің тіршілік аясына кіршік жуытпай, оған адам қолымен қиянат жасалудан табиғат зіл заласынан қорғау сияқты жұмысты атқарудың оңай еместігі өзінен өзі түсінікті
Ұзын саны онға жетер-жетпес осындағы әр орманшы-инспектордың ұлан-ғайыр парк аумағында өзіне бекітіліп берілген 4,5 мың гектарға жуық айналымын арада қона жатып аптасына бір-ақ  рет қана атпен айналып шыға алады екен
Бұл жәйт парк қорығында ең жауапты жұмысты атқаратын адамның аздығын әрі оның осыншама аумақтағы табиғатты шындап қорғап, бақылауды толық қамтамасыз ете алмайтындығын көрсетеді
Адам санының  шектеулігі де, бұған қоса олардың алатын жалақысының төмендігі де – қазіргі қаржылық күрмеуі қиын заманның проблемасы
Бірақ келер күнге үміт артып, ойсыз, бейғам отырған адамды Өгемнен өз басым көре алмадым
Бәлкім, Өгемдей жер жаннатын шексіз қадірлейтін қарапайым халықтың бұл да ізгі, адал қасиеті шығар… 
Ұлттық байлығымыздың жауһары Өгем секілді табиғат мұрасын көз қарашығындай сақтаудың, оны болашақ игілігі үшін тұп-тұнық қалпында ұстап қалу әрқайсының өмірлік ісі екендігін осы өңірдің әрбір азаматы баласы мен кәрісіне дейін жақсы түсінеді
Маңдай терін Өгемге армансыз төгіп, адал еңбек сіңірген Мұқтардай азаматтың та, Өгем филиалының басшысы – Бақтиярдың  да әңгімесі осы  түйінімізге бұлжымас  дәйектей.
 
 Қазығұрт — Өгем — Астана
