Тері – мал мен хайуан денесінің сыртқы қабы
Жеңіл өнеркәсіп орында­ры­ның аса бағалы шикізаты
Қазақ хал­қы­ның тұрмыстық жағдайында әртүрлі мақ­сатта кең қолданылған нәрсе
Атаулары:
Жабағы тері – қой мен ешкінің көкек, мамыр айларындағы жабағы жүні қопсымаған қалың түбітті терісі
Одан өте жылы күпі, тон, бөстек тігіледі.
Қырықпа тері – жабағы және күзем жүндері қырқылғаннан кейін сойылған қойдың сұйық жүнді терісі
Жеңіл-желпі киімдер тігіледі.
Күздік тері – қазан, қараша айларында сойылған қой мен ешкінің өңі қалың терісі
Тон, ішек, бөрік тігуге қолайлы.
Соғым терісі – жүндес, қыртысы қалың берік тері.
Тақыр тері – жүнін қырқып алысымен сойылған малдың немесе жүні жидітіліп алынған тері
Қап, дорба, тұлып тігіледі.
Сеңсең – үш-бес айлық арасында сойылған, қырқылмаған қозының терісі
Ішік, тымақ, бөрік, бөстек, тон жасалады.
Күдері – әбден иі қанған жұмсақ, жылтыр тері.
Пұшпақ – тізеден төменгі сирақ терісі.
Тулақ – жүні алынбай қатырылған шикі тері.
Саң – бітеу сойылған мал терісі.
Шуйды – суға тиіп, күнге қақталып құрысқан тері.
Жұрын – иленіп, бұйым жасалған терінің қалдығы.
Ұлпан – ұлпа жүнді тері.
Құрым – иленген жұмсақ тері.
Жақ – құлын, бұзау терісі.
Жылбысқа, жылпысын – іште жатып өлген, іш тасталған немесе туысымен өлген, жүні жоққа тән қозының терісі
Өте жұқа.
Шылғи – илеуі жетпеген, бабына келмеген тері.
Тоқтышақ терісі – сеңсеңі қырқыл­ған­нан кейін біркелкі майда жүн өскен, төрт-бес айлық қозы терісі
Жеңіл, жұмсақ, жылы теріден киімнің көптеген түрін тігуге болады.
Көнтері – жүні қырқылып күнге қақталған тері.
Мари – туа сала немесе бір-екі тәуліктен кейін өлген қозының, лақтың терісі
Жүні қысқа, жылтыр, тақия, бөрік тігіледі.
Елтірі – екі-үш айлық қозы мен лақтың терісі
Жеңсе, ноғай бөрік, тымақ тігіледі.
Таспа – иленген қалың теріден тілінген жіңішке қайыс.
Пайдаланылған әдебиеттер: 
Қожалымов З
Шипагерлік дәстүрі және философиясы
Алматы: Шалкөде, 2009
224 б.
Қазақтың этнографиялық категориялар, ұғымдар мен атауларының дәстүрлі жүйесі
Энциклопедия
Ғылыми редактор және жоба жетекшісі Нұрсан Әлімбай
1-том
(А-Д) Алматы: DPS, 2011
736 б.
3.К.Қайыржан
«Сөз – сандық»: қазақтың көне сөздері», Алматы: «Өнер» баспасы, 2013 ж
