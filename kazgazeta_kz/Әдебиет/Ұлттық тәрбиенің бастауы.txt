Баланы жастайынан еңбексүйгіш, елгезек азамат етіп тәрбиелеу – әр ата-ананың ең басты мақсаты
Өкінішке қарай, бүгінгі таңда осы асыл мақсатты орындауға барлық ата-ананың уақыты жете бермейтін болды
Таңертеңнен кешке дейін жұмыс, одан шаршап келгенде өзін күтіп тұрған үй тіршілігі – осының бәрі ата-ананың өз балаларына жүрдім-бардым қарауына әкеліп соғуда
Сондықтан мұндай міндетті қоғамдық оқу-тәрбие орындары болып саналатын балабақшалар мен бастауыш және орта оқу орындары мекемелері атқарады.
Бұл тұрғыда, әсіресе салмақ балабақшаға түсетінін де ешкім жоққа шығара алмайды
Астана қаласындағы №46 «Самал» санаториялық балабақшасы басшылығы мен тәрбиешілер қауымы сәби тәрбиесінде өзекті орын алатын бесік жырлары мен бата-тілек, ертегілер, аңыз-әңгімелерден бастау алатын осындай дәстүрлік тәрбиеге айрықша ден қойып келеді.
Нақтырақ айтқанда, балабақшадағы «Шұғыла» орта тобының ата-аналары уақыттың жетпеуінен өз тараптарынан кететін осындай олқылықтардың орнын толтыру үшін балаларға «Ұлас-электрон» серіктестігі ұжымының жасаған ұлттық нақышта безендірілген «Электронды қазақ үй» өнімін сыйға тартты.
Осының арқасында балалар «Ұлас-электрон» серіктестігі ұжымының сырлы үйінің әндерін тыңдауға мүмкіндік алды
Бүлдіршіндерге тәлім-тәрбие беруде, көркемдік мәні зор ертегілер, ән-күйлер мен әңгімелердің пайдасы қашанда мол
Бұларды балалар ықыласпен зейін қойып, мұқият тыңдайды
Бос уақытта сурет салып отырып та, күйлерді тыңдай отырып қиялдары дамиды.
Оқу іс-әрекеті барысында қазақи нақыштағы жаңа инновациялық технологиялар қолдану баланың ұлттық мұраларымызды үйренуге деген қызығушылықтарын арттыра түсері анық
Осындай тәрбиелік мәні зор дүние ата-аналардың да қызығушылықтарын оятып, үйдегі бала тәрбиесінде қолданады деген үміттеміз
Сөз соңында айтарымыз, әр қазақтың шаңырағында халқымыздың бесік жыры мен ертегілерін тыңдауға мүмкіндік беретін «Электронды қазақ үй» болса, балалардың ұлттық дүниетанымының қалыптасуына септігін тигізеді.
Гүлсая Алиева, 
№46 «Самал» санаториялық
балабақшаның тәрбиешісі
Астана
