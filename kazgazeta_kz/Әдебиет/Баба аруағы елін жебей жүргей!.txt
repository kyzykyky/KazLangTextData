Аруақты әулие, руханият абызы Бекет ата Мырзағұл­ұ­лының 260 жылдық мерейтойы Маңғыстау жерінде аталып өтті
Бұл өзі халықты береке-бірлікке, имандылыққа шақырған игі шара болды
Осы мерейтойға байланыс­ты Қазақстан Республикасының Президенті Нұрсұлтан Назарбаев Құттықтау хат жолдады
Онда мынандай жолдар бар:
«Ағартушы әрі руханият абызы Пір Бекет Ата Мырзағұлұлының 260 жылдық мерейтойы құтты болсын
Бекет Ата ғибратты ғұмыр кешкен, ел арасында әулие атанған тарихи тұлға екені аян
Ол халқымызға жалпыадамзаттық рухани құндылықтарды таратып, із­гілік дәнін септі
Имандылықтың ұстынына айналған Бекет Атаның рухани мұралары әрдайым жас ұрпаққа ұлағат болып келеді.Ағартушының артында қалған асыл мұраларын жинақтап, зерттеу мен зерделеу – уақыт еншісінде
Ұлы бабаның мұрасы да, мұраты да әрқашан елдің рухани өсіп-толысуына қызмет ете беретініне сенімдімін…»
Мерейтой тағылымды шара болды
Енді ол жастарды елжандылыққа, отансүйгіштікке, патриотизмге тәр­биелеуде септігін тигізсе, нұр үстіне нұр.
Сөз жоқ, Бекет Атаның ізгі өсиеттері халқымыздың рухани қажетіне жарай берері хақ.
Тұсаукесер шарасы осымен екінші кітабын оқырманға ұсынып отырған жас талантты ақынның шығармашылық кешіне ұласты
Жиналған жұрт жас шайырдың шығармаларымен танысып, тартымды кештің көзайымы болды
Осы күннен басталған ме­рекелік іс-шаралар 18 қыркүйекке дейін жалғасты
Жан-жақтан келген қонақтар бағдарлама бойынша 16-сы күні Шопан Ата, Бекет Атаға зиярат етіп, 17-сі күні Ақтау­да өтетін «Бекет Ата тағылымы» атты халықаралық ғылыми-теориялық кон­ференцияға қатыс­ты
Облыс әкімді­гі, «Нұр Отан» ХДП облыстық филиалы және Ш.Есенов атындағы Каспий мемлекеттік технология және инжиниринг университеті ұйымдастыр­ған жиынға зерттеушілер, дінтанушы ғалымдар жан-жақтан шақырылды
Атап айтқанда, белгілі исламтанушы-ғалым Валерия Порохова Ресей­ден арнайы алдырылды
Қожа Ахмет Ясауи атындағы Халықаралық қазақ-түрік университетінің профессорлары Айхан Пала, Исмаил Чалышхан, т.б
дінтанушы-ғалымдар өзге елдерден ке­ліп қатысты
Қазақстан Республикасы Парламенті Сенаты мен Мәжілісінің бір топ депутаттары, Әбіш Кекілбаев, Әнес Сарай, Сауытбек Абд­рах­манов, Ақұштап Бақтыгереева, Смағұл Елу­бай, Қажығали Мұханбетқалиев, Темір­хан Медетбек, Жұмабай Шаштай­ұлы, Мереке Құлкенов, Оңайгүл Тұржано­ва, Жанат Әскербекқызы, Жұ­мабай Құлиев, Болат Жетекбай, Кен­жебек Тұманбайұлы бастаған ақын, жазушылар тойдың сыйлы қонағы болуымен қа­тар, ғылыми конференцияға да қа­ты­сып, Бекет Атаны тану тақырыбы­ның аясын кеңіте түсті
Атап өтерлігі, қанда­сымыз Аман Төлеев басқаратын Ресей­дің Кемеров облысынан делега­ция­ның келгендігі
Оны басқарып келген губернатор аппаратының басшысы Н.Гуляева Аман Төлеевтің құттықтау хатын оқып, тойға қосқан қаржылай үлесін табыс етті
Ал еліміздің түкпір-түкпірінен келген қонақтар: ғалымдар, жазушылар, белгілі қоғам, өнер қай­раткерлері тойдың маңызын аша түсті
Мерейтойлық шарада «Қазақ газеттері» ЖШС-ның Бас директоры Жұмабек Кенжалин, «Қазақ әдебие­ті» газетінің бас редакторы Жұмабай Шаштайұлы, «Президент және ха­лық» газетінің бас редакторы Марат Тоқашбай, «Айқын» газетінің бас редакторы Нұртөре Жүсіп, «Түркістан» газетінің бас редакторы Шәмшидин Паттеев, «Алматы ақшамы» газетінің бас редакторы Қали Сәрсенбай, «Ана тілі» газетінің бас редакторы Самат Ибраим болды
Алматы мен Астанадан қонақтар тойға арнайы ұшақпен алдырылып, құрмет көрсетілді.
Конференцияда ҚР Президенті Әкімшілігі Ішкі саясат бөлімінің меңгерушісі Дархан Мыңбай Мем­лекет басшысы Нұрсұлтан Назарбаевтың құттықтау хатын оқып берді.
Конференцияға сондай-ақ Қазақ­стан Республикасы Байланыс және ақпарат министрлігі Ақпарат және мұрағат комитеті төрағасының орын­басары Ербол Шаймерденов, Қа­зақ­стан Республикасы Мәдениет ми­нистрлігі Мәдениет комитетінің тө­рағасы Ілияс Қозыбаев қатысты.
Облыс әкімі Қ.Көшербаев толымды баяндама жасап, бабаларға құрмет көрсете отырып, ұлттық рухты жандандыра түсетінімізді айтты: «Бұл жолда экономиканы алға апарар біліммен қоса, ата-бабамыз сан ғасыр армандаған, талай жан беріп, жан алысқан қияметтерден кейін қолымызға қонған тәуелсіздіктің бақ құсын қолдан ұшырып алмауға тұғыр болатын отансүйгіштік, елжанды­лық, әділдікке жеткізген имандылық, ақиқатқа жеткізер парасаттылық пен руханият, қиындыққа төтеп бергізер шыдамдылық пен биік рух керек
Бұл ретте рух пірәдарлары – қасиетті бабалардың рөлі өлшеусіз зор», – деді облыс әкімі
Ресейлік ғалым, Құранды аударушы В.Порохова өзінің сөйлеген сөзінде діни экстремизмнің Исламға қатысы жоқтығы турасында тұшымды ой айтты.
Халықаралық конференциядан кейін қонақтар Бекет Атаның 260 жылдығы аясында Мұнайлы ауданында аудан орталығы «Батыр» елді мекенінің іргетасын қалау салтанатты рәсіміне қатысты
Мұнайлы ауданының осыдан үш жыл бұрын Елбасы Жарлығымен негізі қаланғаны белгілі
Құрылған кезде халық саны 43 мың адам болған еді, қазіргі кезде тұрғын саны ауданда 100 мыңға жеткен
Тәуелсіздік жылдарында облысқа келген оралмандардың 42 пайызы осы ауданда тұрады
«Батыр» селосы тұрғын үй массивінің жалпы алаңы 1447 га
жерді алып жатыр
8 шағын ауданнан тұратын тұрғын үй алабында 8 мектеп және 17 балабақша салу жоспарланған
Дәл қазіргі уақытта 960 орындық жалпы білім беру мектептері және 280 орындық балабақша құрылысының жобасы анықталған
«Нұрлы көш» бағдарламасы аясында оралмандарға арналған 76 үйдің құрылысына рес­публикалық бюджеттен 551 млн
теңге бөлінген дейді облыс әкімдігі­нің ресми мәлімдемесінде
Атап өтер­лігі, «Батыр» орталығында тарихи Отан­ға шетелдерден келген қандастары­мыз үшін арнайы шағын аудан салына­тын болады.
Дәл осы күні қонақтар мен  жергілікті халық тағы бір бастаманың куәсі болды
17 қыркүйек күні кешке Ақтау қаласындағы «Ақтау-сити» жобасының «Аққу» бірінші шағынауданы құрылысы басталғаны салтанатты түрде аталып өтілді
«Кас­пий» әлеуметтік-кәсіпкерлік корпорациясы жүзеге асырғалы отырған жаңа шағын ауданның арқасында 2800 отбасы үймен қамтамасыз етіле­ді», – дейді корпорация басқармасы­ның төрағасы А.Нұрғалиев
Баспа­сөз мәлімдемесінде келтірілген де­рек бойынша жобаның жалпы құны 25,5 миллиард теңге болмақ.
Тойға арналған мерекелік ша­ра­лардың негізгі бір парасы қыр­күйектің 18-і күні Маңғыстау ауда­нындағы «Отпан тау» тарихи-мәдени кешенінде жалғасты
«Ақсарай» павильонында ашылған мұражай барысында ресми қонақтар Маңғыстау облысының Тарихи-мәдени мұра­ларын қорғау және пайдалану жөніндегі ғылыми әдістемелік кеңес өткізді
Сонымен қатар «Отпан тауда» ұйымдастырылған аламан бәйге, қазақша күрес, өнерпаздар жарысы тойдың көрігін қыздыра түсті
Бекет Атаның қасиетін бейнелеп көрсетуге тырысқан «Жеті аңыз – Жеті жұртқа жеткен кие» атты театрландырылған қойылым жиналған жұртқа ұсынылған негізгі шараның бірі болды
Той соңында Бекет Ата рухына Құран бағышталып, ас берілді.
Бекет Атаның аруағы разы болып, елін жебей жүрсін деген тілек тойдың түйіні болды.
Дәурен СЕЙІТЖАНҰЛЫ
Маңғыстау облысы
