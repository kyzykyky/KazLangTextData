Жаһандық бәсекеге қабілеттілік индексі көрсеткіші бойынша Қазақстан әлемде 42-ші орынға ие болды, бизнес үшін барынша қолайлы жағдайлар жасайтын елдердің әлемдік рейтингінде 41-ші позицияны иеленді
Сонымен қатар Қазақстан Дүниежүзілік сауда ұйымының толыққанды мүшесі болды.
Ағымдағы жағдайды терең талдау, мүмкін болатын қиындықтарды белгілеу бүгінгі таңда дағдарысқа қарсы сақтандырма шараларын қолдануға ерік береді, атап айтсақ: индустриялық-инновациялық даму, яғни шикізат ресурстарына ғана қарап қалмайтын экономика құру; 5 жылға арналған «Нұрлы Жол» Мемле­кеттік инфрақұрылымдық даму бағдарламасы; «5 институттық реформаны жүзеге асыру бойынша 100 нақты қадам
Ұлт жоспары» бағдарламасын жүзеге асыру; қажетті мемлекеттік қор мен алтын-валюта резервін жинақтау; Ел Президентінің тапсырмасы бойынша мұнай бағасы баррельіне 30-ға дейін және 20 долларға дейін төмендеген жағдайларға ойластырылған іс-қимылдар нұсқасын әзірлеу; инновациялық индустрияландыру шеңберінде құрылған экономиканың жаңа секторларын дамыту; еңбек өнімділігінің 60 пайыздан астамға артуы.
Президент көптеген жайттар өзімізге байланысты екенін және біздің дағдарысқа қарсы басты бағытымыз – өсім, реформалар, даму ұғымдарымен үндесекенін атап өтті:
– экономикалық өсім қарқыны Қазақстан­ның әлемнің неғұрлым дамыған отыздығына енуін қамтамасыз етуі қажет;
– барлық жүргізіліп жатқан реформалар мем­лекеттің тұрақтылығын сақтауға бағыт­талуы қажет;
– қоғамның барлық салаларын үздіксіз жаң­ғырту
Бұл ең алдымен Жалпыға Ортақ Еңбек Қоғамы, жоғары әлеуметтік жауап­кер­шілік, халықтың неғұрлым әлсіз буындарына атаулы көмек қағидаттарында бүкіл мемлекеттік, қоғамдық және жеке институттарды жаңғырту.
Нұрсұлтан Назарбаев өз Жолдауында «жаңа әлеуметтік саясатқа» ерекше көңіл бөле отырып дағдарысқа қарсы және құрылымдық жаңарулардың бес бағытын атап өтті.
Мемлекет басшысы Жолдауда әлеуметтік әділеттілік мәселесіне мән берді
Әрбір әлеуметтік төлем – бұл жай бюджетке ғана емес, әрбір жұмыс істейтін қазақстандыққа қосымша салмақ
Сондықтан әлеуметтік төлемдер мен жәрдемақылар қандай да бір жағдайларға байланысты еңбек ете алмайтын және өзін материалдық игіліктермен қамтамасыз ете алмайтын тұлғаларға төленуі қажет
Еңбекке қабілетті, еңбек ете алатын­дарға атаулы әлеуметтік қолдау олардың нақты табыстарын есепке ала отырып, жұмыспен қамтуға жәрдемдесудің белсенді шараларына қатысқан жағдайда көрсетілуі керек.
Осыған байланысты бүгінгі күні респуб­ликада бастау алған күнкөріс деңгейінің 60 пайызынан төмен тұратын және отбасы құрамында еңбекке қабілетті азаматтары бар аз қамтылған отбасыларға шартты негізде әлеуметтік көмек көрсетуді қарастыратын «Өрлеу» жобасы өзекті болып табылады
Қаламызда бұл бағыттағы жоба былтырғы жылы басталды.
Өткен жылы отбасының белсенділігін арттырудың әлеуметтік шартына 14 отбасы (68 адам) қол қойды,оларға жалпы 1,4 млн
теңге төленді
Бір адамға кеткен төлемнің бір айлық орташа мөлшері 7,5 мың теңгеге жуық.
Жобаға қатысқанға дейін бір адамға арналған кірістің орташа мөлшері 4 мың тең­гені құрады, 2016 жылдың басына бұл көр­сет­кіш әлеуметтік көмек пен еңбек ақыны қоса алғанда бір адамға 23 мың теңгеге дейін өсті.
Жұмыспен қамтуға жәрдемдесудің белсенді шараларына қатысу «Жұмыспен қамту – 2020», «Жол картасы» және «Даму» бағдар­ламаларының шеңберінде жүзеге асырылады
2015 жылы Жұмыспен қамту орталы­ғына жұмыс іздеп 18669 адам келді
Олардың ішінен 16398 адам жұмысқа орналастырылды, қоғамдық жұмысқа 2940 адам қатысты, кәсіби оқу курстарына 1311 адам жолданды.
Алматы қаласының әкімі Алматы қаласының тұрғындарын жұмыспен қамтуға жәрдемдесудің Кешенді жоспарын бекітті.
Алматы қаласы әкімдігі, бизнес субъек­тілері және кәсіпшілер одағының арасында өндірістік процестерді тұрақтандыру, қызметкерлердің еңбек құқықтарын және жұмыспен қамтуды қамтамасыз ету мәселесі бойынша ынтымақтастық туралы меморандумдары бекітілуде.
Е
ӘЛИҚҰЛОВ,
Алматы қалалық Жұмыспен қамту және әлеуметтік бағдарламалар 
басқармасының басшысы
