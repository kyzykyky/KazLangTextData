Белградта Елбасы Нұрсұлтан Назарбаевтың Сербия еліне алғашқы ресми сапары қарсаңында Л.Н
Гумилев атындағы Еуразия ұлттық университетінің ректоры, ҚР ҰҒА академигі Ерлан Сыдықовтың тұңғыш серб тіліндегі «Жамбыл – Ұлы дала жыршысы» атты кітабының тұсауы кесілді.
Қазақстан Республикасының Венгриядағы Елшілігінің қолдауымен өткізілген шараға Сербия Мәдениет және ақпарат министрлігінің, Серб Жазушылар одағының басшылығы мен мүшелері, Белград зиялы қауымы, сондай-ақ дипломатиялық корпус өкілдері қатысты.
Кітапты серб тіліне аударған – Белград университетінің профессоры, танымал тәржімашы Ольга Маркович
Кітаптың алғысөзін Елбасы Нұрсұлтан Әбішұлы өзі жазған
Туынды Ұлы Жеңістің 70 жылдығына және көрнекті ақын Жамбыл Жабаевтың туғанына 170 жыл толуына арналған.
Бұл еңбек Қазақ елінің рухани алтын қорын байытып қана қоймай, ұлттық сөз өнерін әлемге паш еткен біртуар ақынның өмір жолын жаңаша байыптауымен құнды болмақ.
Шара барысында серб елінің өкілдері мұндай акциялар қазақ халқының мәдениеті мен өнерін, әдет-ғұрпы мен салт-дәстүрін жете әрі терең түсінуге, кең танысуға мүмкіндік беретінін, сонымен бірге Қазақстан мен Сербия арасындағы ынтымақтастықтың мәдени бағытын нығайтуға серпін беретінін ерекше атап өтті.
Ержан СЕРІКҰЛЫ
