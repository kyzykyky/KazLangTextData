Жуырда Қызылорда қаласында белгілі журналист Ержан Байтілестің «Пенде мен Перде» атты кітабының тұсаукесері өтті
Шараға қоғам және мәдениет қайраткерлері, автордың қаламдас әріптестері мен студенттер қатысты
Бұл Ержан Байтілестің тұң­ғыш туындысы
1981 жылы Қы­зылорда облысы, Шиелі ауданында дүниеге келген ол Алматыдағы әл-Фараби атындағы Қазақ ұлттық университетінің журна­лис­­тика факультетінің түлегі.
«Қазақстан», «Ақ жол Қазақ­стан» мен «Алматы Ақшамы» газеттерінде тілші, аға тілші, бөлім меңгерушісі қызметтерін атқарған
Республикалық «Ана тілі» газетінде бас редактордың бірінші орынбасары болды
Ал 2011 жылдан бері «Егемен Қазақстан» газетінің Қызылорда облысындағы меншікті тілшісі
Жинаққа журналистің бас басылымдарда әр жылдарда жазған сұхбаттары мен мақалалары, публицистикалық жазбалары енген
Кітап 7 бөлімнен тұрады
Тұсаукесер рәсімінде автор:
– Жинақтың «Пенде мен Перде» аталуының себебі адам баласы пендешілігін жасырып, жақсы көрінуге ұмтылады
Қалай болғанда да кез келген жаман қасиеттерін жасыру мақсатында басқаша танылып, яғни бет перде киіп жүреді
Сондықтан бүгінгі күнге дейін көріп, түйгенім, жақсылар мен жай­саң­дар туралы аз-кем жазғаным, нағыз қайраткер тұлғалармен сұхбаттарым жинақталған, – деді
Автордың айтуынша, жинаққа енген әр мақаланың өзіндік тарихы бар
Әсіресе, ол аққан жұлдыздай жарқ етіп, сөнген Бекзат Саттарха­нов туралы мақаланың қалай жазылғандығын ерекше ықыласпен әңгімелеп берді
Шара соңында болашақ журналистер сау­ал­дарын қойып, пікір алмасты. Ал қаламгерлер Ержан Байтілестің жаңа туындысына оң баға беріп, әріптестік ізгі тілектерін арнады.

Ақбота ИСЛӘМБЕК
