Жазушы Софы Сматаевтың есімі оқырман қауымға жақсы таныс
«Елім-ай» роман-трилогиясын оқымаған жан кемде-кем болар
Қаламгер драматург ретінде де танымал
«Тағдырлар», «Сен кімсің», «Әз-әзәзіл», «Жұлдызым менің жоғары» пьесалары республикалық, облыстық театрларда қойылды
Ол ақын ретінде де соңғы уақытта көптеген туындыларды өмірге әкелді.
Өткен сейсенбіде Қазақстан Жазушылар одағының Әдебиетшілер үйінде жазушының «Мұңлы ойлар» атты кітабының тұсаукесері өтті.
Кешті жүргізуші жаңа кітап жөнінде лебіз білдірген ҚР Парламент Сенатының төрағасы Қасым-Жомарт Тоқаевтың, Атырау облысының әкімі Бақтықожа Ізмұхамбетовтің құттықтауларымен таныстырды.
Алғашқы сөз алған Қазақстан Жа­­зушылар одағы басқармасы тө­ра­­ғасының орынбасары Маралтай Ра­йымбекұлы қаламгер шығар­ма­шы­лығына қатысты жүрекжарды лебізін білдірді.
Кеш барысында Т.Жүргенов атын­дағы Қазақ ұлттық өнер ака­де­­мия­сының студенттері жазушы шығарма­шы­лығынан театрлан­ды­рылған қойылым қойды
Көп­ші­лік көңілінен шыққан бұл көріністі дайындаған аталған ака­де­мияның академигі, про­фессор, кафедра меңгерушісі Да­риға Тұран­құлова
Тұсаукесерде ақын-жазу­шылар Ғаббас Қабышұлы, Аян Нысаналин, Рафаэль Нияз­беков, Ғазизбек Тәшімбай, ғалым Темір­хан Тебегенов және бас­қа­лар сөз сөй­леді
Ғ.Қабышұлы қа­ламгердің қайраткерлігі мен аза­маттығына ерекше тоқталса, А.Нысана­лин жазу­шының бұл шы­ғармасы Мемлекеттік сыйлыққа ұсы­ны­луға лайық деген ойын білдірді
Жи­нал­ған­дар алдында өнер иелері Рымкеш Жұма­ділова, Ерлан Мұхаммед ән шырқады.
Кеш соңында кітап авторының өзі сөз алып, көпшілікке ризашылы­ғын білдірді.
Кешті ақын Бақыт Беделхан жүргізіп отырды.

Смайыл Базарбай
