«Қазақ газеттері» жауапкершілігі шектеулі серіктестігінің Бас директоры — Редак­торлар кеңесінің төрағасы, жазушы-журналист Жұмабек Кенжалин 
Ақтөбе облыс әкімдігінде өткен кездесуде бұқаралық ақпарат құралдары, оның ішінде мерзімді басылымдардың бүгінгі қоғамдағы рөлі, таралымы, ­насихатталуы турасында әңгімеледі.
Ол өзі басшылық ететін «Қазақ га­зет­­тері» серіктестігінің жұмысы, оған топтасқан мерзімді басылым­дардың негізгі бағыттары, алдағы жұмыс жоспарлары мен қолға алын­ған жобалардың мақсат-міндеттері турасында да кеңінен түсіндіріп өтті.
– Дәл қазіргі жағдайда баспасөзді қолдау — ол елдік мұратқа қызмет ету деген сөз
Өйткені баспасөз қашаннан оқырманның жансерігі болып келе жатқаны ақиқат
Ақтөбелік оқырмандар жалпы батыс аймағы бойынша «Ана тілі» газеті Ақтөбе қаласындағы баспаханадан басылады
Ақтөбе — Батыс өлкесінің орталығы іспетті
Сондықтан осы жерден біз газетті шығарып, еліміздің батысындағы 4 облысқа таратамыз
Бүгінде ұлт басылымының әр санында жазылатын тақырып та, көтеріп отырған мәселесі де көп
Әсіресе, Ақтөбе облысының рухани өсу-өрлеу, мәдениеті мен экономикасы туралы жазылған материалдарды біз ұдайы ­газет бетінде жариялап отырамыз, – деді Ж.Кенжалин.

Кездесу барысында ол «Қазақ газеттері» ЖШС-ның Ақтөбе облысы бойынша өкілі, белгілі журналист Жанғабыл Қабақбаевтың омырауына «Қазақстан Республикасы Ақпарат саласының үздігі» төсбелгісін тақты
Сонымен қатар облыста газеттер мен журналдардың насихатына үлес қосып жүрген бір топ ақтөбелікке алғысын білдіріп, арнайы дипломдарды табыс етті
Елімізде мемлекеттік тілдің дамуы­на, ­ұлтаралық келісімнің нығаюына, мәдениетіміз бен әдебиетіміздің өсіп, өркендуіне ұлтжанды азамат ретінде қолдау көрсетіп, бұқаралық ақпарат құралдарымен тығыз байланыста болып, оқырмандар ­санын көбейтуге қосқан үлесі үшін марапатталғандардың қатарында Ақтөбе қаласы әкімінің орынбасары Мадьяр Қабыл, облыстық денсаулық сақтау басқармасының бас маманы, халықаралық «Қазақ тілі» қоғамы облыстық ұйымы төралқасының мүшесі Роман Рахиев, облыстық тілдерді дамыту басқармасы­ның бас маманы Бақтыгүл Әбиева, «Қазпошта» АҚ облыстық филиалы­ның мерзімді басылымдарға жаздыру және тарату бөлімінің басшысы Сағира Шалабаева,­ ­сондай-ақ Алға, Мұғалжар, Ойыл, Хромтау секілді бірқатар аудандардың басшылары мен өкілдері бар.
Кездесу соңында Жұмабек ­Кенжалин «Қазпошта» АҚ-мен бірлесе отырып алдағы уақытта осы өңірде баспасөзге жазылушылар фестивалін өткізу турасында ойларын ортаға салды.
Кездесу барысында сөз алған Ж.Қабақбаев бүгінде Алматы мен ­Астана қалалары, еліміздің өзге аймақ­та­рымен салыстырғанда «Ана тілі» газетінің ақтөбелік оқырмандары саны жағынан көптігімен осымен алтыншы жыл алда тұрғанын айтты.
Арайлым НҰРБАЕВА
Ақтөбе облысы
