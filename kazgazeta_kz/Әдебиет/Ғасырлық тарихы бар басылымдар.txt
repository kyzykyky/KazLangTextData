Алматы қаласындағы Орталық ғылыми кітапханада Батыс Қазақстан облыстық газеттерінің шыға бастағанына 100 жыл толуына орай «Жайық Пресс» ЖШС шығарған кітаптардың тұсаукесері өтті. 
Жиынға Ш.Уәлиханов атындағы Тарих және этнология институты­ның директоры Х.Әбжанов, тарих ­ғы­лы­м­­ы­­ның докторы, жазушы ­Б.Қой­шы­бай, тарих ғылымының докторы С.Смағұлова, «Арыс» қорының пре­зиденті Ғ.Әнес, М.Әуезов атындағы Әдебиет және өнер институтының Абайтану және жаңа дәуір әдебиеті бөлімінің меңгерушісі С.Қорабай, филология ғылымының кандидаты, ҚазҰУ оқытушысы А.Мектеп және басқа зиялы қауым өкілдері және осы шараға Орал өңірінен арнайы келген «Жайық Пресс» ЖШС Бас директоры Ж.Сафуллин бастаған бір топ журналистер қатысты.
Орал өңірінен шыққан басылым­дардың тарихын зерттеу барысында бұрын-соңды еш жерде жарияланбаған тың деректер жинақталып, бірнеше кітап болып шықты
«Қазақстан» 1911-1913», «Қос газеттің тарихы – История двух газет», «Ұран» газеті
1917-1918», «Хабар – Известия» 1918
Қазақ дұрыстығы – Киргизская правда» 1919», «Дұрыстық жолы» 1919» атты бес басылым зерттеушілердің ты­нымсыз еңбегінің нәтижесі
Ала­таудың баурайындағы кездесу шарасына осы топты бастап келген «Жайық Пресс» ЖШС Бас директоры Ж.Сафуллин зерттеу жұмыстарына қолдау көрсеткен «Ғылым ордасының» басшылығы мен қызметкерлеріне алғысын жеткізді.
– Өңіріміздің тарихына зер салсақ, «Қа­зақстан» газеті 1911-1913 жылдары, кейін «Хабар-Известия» деген атпен 1918 жылы аз ғана уақыт шығарылып, «Қазақ дұрыстығы-Киргизская правда» газеті деген атпен жалғасын табады
Басылымның ғұмыры үзілмеуін ойлаған сол кездің зиялы қауым өкілдері ақылдаса келе «Дұрыстық жолы» деген атаумен шығаруға шешім қабылдайды
Бұл деректерді Ресейдің Химки қаласындағы архивте сақталған мәліметтер арқылы анықтадық
Сонымен қатар облыстық газеттің 95 жылдығына орай «Қос газеттің тарихы» атты анықтамалық жинақ шығарған едік
Онда аталмыш газеттерді басқарған тұлғалардың «Алаш орданы қолдады» деген айыппен ату жазасына кесілгендігі және басқа жазаға тартылған баспасөз қызметкерлері жайлы баяндалады, – деді.
Айта кетейік, кітаптарды шығаруды қолға алған азаматтар өңір жылнамасын 1911-1913 жылдары жарық көрген «Қазақстан» газетінен бастауды жөн көріп, Ғ.Әнес, С.Смағұлова сынды білікті ғалымдардың жол көрсетуімен Алматы және Мәскеу архивтерінде сақталған «Қазақстан» газетінің 16 нөмірін араб әліпбиінен кириллицаға аударып шығарыпты
Ғ.Қараштың еңбектерін жинақтау кезінде оның Мәскеу қаласында тұратын туған немересі Надежда Қарашева өзіндегі бар құжаттарды табыстап тұрып: «Енді менің мойнымнан ауыр жүк түс­кендей болды
Атамыздың еңбектері далада қалмайтынына сенімім мол» деп, көзіне жас алған екен
Ж.Сафуллин «Сол кісінің де аманатын алда­рыңызға әкеліп отырмыз» деп, кітап­хана меңгерушісі Қарлығаш Ескен­дір­қызына барлық деректің электрондық нұсқасын табыстады.
Филология ғылымының докторы, «Арыс» қорының президенті Ғ.Әнес өз ойымен бөлісіп, кезінде Оралда шыққан «Пікір» газеті мен «Тұңғыш мұғалім» деген журналда да қазақтарға қатысты деректер көптеп кездесетінін тілге тиек етті.
Баспасөз тарихының деректеріне сүйеніп, өңір жылнамасын жасап жүрген бастамашыл топтың ізденіс­теріне, әсіресе жастардың жүйелі зерттеулермен айналысып жүргеніне жиынға қатысқан зиялы қауым өкілдері ризашылығын білдірді
Тұсаукесер барысында «Ұран» газетінің шығарылуы жайлы деректі жазба көрсетілді
«Жайық Пресс» ЖШС Бас директоры Орталық ғылыми кітапханаға жылнама кітаптарын сыйлады.
Дана ХАЛЫҚ
