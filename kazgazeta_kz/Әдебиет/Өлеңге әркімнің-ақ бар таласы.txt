Қазақ мемлекеттік Қыздар педа­го­гикалық университетінде Абай Құнанбайұлының 170 жылдық мерейтойына арналған «Өлеңге әркімнің-ақ бар таласы …» атты қалалық ақындар айтысы өтті. 
Ұлы ақынға арналған жыр дода «Абай» монологымен, рес­пуб­­ликалық, халықаралық ақын­дар айтысының бірнеше дүркін жеңімпазы, айтыс ақыны, бү­гінде өзінің жас айтыскерлер мен жыршы-термешілер мек­тебін қалыптастырған Мәде­ниет қайраткері, Қыздар уни­верситетінің балғын өнерпаз­дарын дайындауда үлкен үлес қосып жүрген универ­ситет баспасының директоры, белгілі ақын Серік Қалиевтің «Абай десе, ағытам сөз тиегін!» атты ұлы ақынға арнау жыр шашуымен, Қазақ филологиясы және әлем тілдері факультетінің деканы, филология ғылымының докторы, профессор Алтынай Тымболованың құттықтау сөзімен ашылды.
Ортаға салар ойы көп, өрісі кең, толғауы терең, бүгінгі жас ұрпаққа берері мол бұл сайысқа Қыздар университеті, Абай атындағы Қазақ ұлттық педагогикалық уни­верситеті, Т.Жүргенов атын­дағы Қазақ ұлттық өнер академиясы, әл-Фараби атындағы Қазақ ұлттық университеті және т.б
қатысты
Алматы қаласы жоғары оқу орындарынан іріктелініп алынған кіл жүйріктер, сөз қадірін білетін, жас­тар қатысты.
Суырыпсалма сөз айтысына алдын ала жеребе тарту рәсімі бойынша, іріктеуден өтіп, шешуші кезеңге зерделі сөзімен, мәнерлі мақамы, суырыпсалма ақындығымен жолдама алған 8 үздік ақын бақ сынасты
Айтыс екі айналымнан тұрды
1-ші айналым тақырыбы: «…Болмасаң да ұқсап бақ…» деп аталса, 2-ші айналым «…Ақыл, қайрат, жүректі бірдей ұста…» деген тақырыпқа арналды
Әр жұптан 1 ақын келесі айналымға өтіп отырды.
Ақындардың таланты мен шеберлігін, ақын-жазушылардан құралған арнайы әділ-қазылар алқасы бағалады
М.Әуезов атын­дағы Әдебиет және өнер инс­титутының қолжазба, текстология және инновация бөлімінің мең­герушісі, филология ғылымының кан­­дидаты Тоқтар Әлібектің төра­ғалығымен өткен додада айтыс­кер ақындардың орақ тілділігі, от ауыздылығы, сөз көркемдігі, білімділігі, алғырлығы мен тап­қырлығы, тақырыпты аша білуі, қарсыласына орынды да ұтымды жауаппен тойтарыс беруімен қатар, сахна мәдениеттілігі мен ұлттық киіміне де мән берілді
Кіл жүйріктен «Кім жүйрік­тіні?» анықтаған айтыстың қоры­тындысы бойынша Бас жүлдені Сүлеймен Демирель универси­тетінің студенті Алтынбек Ибрагимов қанжығасына байлады
І-орынды әл-Фараби атындағы Қазақ ұлттық университеті атынан келген Айтбек Тұрсынбаев жеңіп алды
ІІ-орын – Қазақ мемлекеттік қыздар педагогикалық университетінің студенті Жібек Шаймарданқызына бұйырды
Ал ІІІ-орынды Абай атындағы Қазақ ұлттық педагогикалық уни­верситетінің студенті Қару Нұрзат иеленді
Сонымен қатар 4 ынталандыру сыйлығы өз иелерін тапты.
Жеңімпаздардың барлығы дип­ломдармен және ақшалай сый­лықтармен марапатталды
Бұдан бөлек арнайы сыйлық иелеріне сый-сия­паттар жасалды.
Смайыл БАЗАРБАЙ
