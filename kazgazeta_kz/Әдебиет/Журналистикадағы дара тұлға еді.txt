Қазақ публицистикасы теориясы­ның негізін салушылардың бірі, университеттегі журналистика фа­культетінің, тіпті еліміздегі журналистік білім беру жүйесінің нық қалыптасуына үлкен үлес қосқан тұлға – профессор Тауман Салықбайұлы Амандосов
Тауман Амандосов 1921 жылы 5 желтоқсанда Атырау облысының Балықшы ауданы Кеңөзек ауылында дүниеге келді
Дарынды журналист өзінің еңбек жолын қазіргі Атырау қаласындағы облыстық «Социалистік құрылыс» газетінде әдеби қызметкерліктен бастаған еді
1946 жылы ҚазМУ-дің филология факультетінің журналистика бөліміне оқуға түсіп, 1950 жылы оқуын үздік бағамен тәмамдаған жас маман университетке аға оқытушылыққа қалады
1952-1958 жылдары – сырттай оқыту саласында проректор, 1959-1966 жылдары филология факультетінің деканы қызметін атқарды
1966 жылдан өзінің ұйытқы болуымен құрылған журналистика факультетінің деканы болып сайланып, 1971 жылға дейін осы қызметте болды
Факультеттегі теле-радио кафедрасының ашылуы да Т.Амандосов есімімен байланысты.1966 жылдан өмірінің соңына дейін өзі ашқан журналистік шеберлік және әдеби редакциялау кафедрасына меңгерушілік етті.1955 жылы – «Қазақ совет әдебиетіндегі халықтар достығы идеясы» атты кандидаттық диссертациясын, 1982 жылы Мәскеуде «Қазіргі қазақ публицистикасындағы лениндік дәстүр» атты докторлық диссертациясын сәтті қорғап, Қазақстанда журналистика теориясы бойынша тұңғыш профессор атағын алды
11 монографиялық еңбектің, сондай-ақ жұртшылыққа кеңінен мәлім «Публицистика – дәуір үні», «Достық лебізі», «Қазақ совет баспасөзінің жанрлары» атты оқу құралдарының авторы
Өзінің бүкіл саналы ғұмырын шәкірт тәрбиелеуге арнаған Тауман Амандосовтың дүниеге келгеніне биыл 90 жыл толып отыр
Міне, осындай шәкірттерінің бірі профессор, филология ғылымдарының докторы, кезінде журналистика факультетінің деканы болған, қазір «Қазақ энциклопедиясы» баспасының бас директоры Бауыржан Өміржанұлы Жақыппен сұхбаттасуды жөн көрдік.
– Ұстазыңыз Тауман Салықбайұлы­мен алғаш қалай кездескен сәтіңіз туралы айтсаңыз?
– Мен 1980 жылы әл-Фараби атын­дағы қазақ ұлттық университетіне оқуға түстім
Сонда «Журналистикаға кіріспе» деген лекцияны Тауман Салық­байұлы Амандосов оқыды
Бұл менің Тауман ағамен алғашқы кездескенім еді
Журналистика мамандығының қыр-сыры, оның қиындықтары, қызықтары қандай, жур­налистиканың әлемдегі орны, тарихы – осы мәселелердің барлығын қамтыл­ған лекция тыңдадық
Кейіннен мен профессор Темірбек Қожакеев басқар­ған кафедрада маманданғандықтан, тек дипломдық жұмысымды қорғау кезінде ғана Тауман ағамен кезіктім
Тауман аға дипломдық жұмысты қорғау комиссиясының мүшесі болды
Ол бүкіл ғұмырын қазақ ұлттық университетінде ұстаздық қызмет атқарумен өткізген, Қазақстандағы журналист мамандарды даярлауға үлес қосқан тұлға
Тауман аға, ең алдымен, филология факультетінде декан болған, журналистика факультеті өз алдына жеке отау құрмаған, бөлімше болған кез
Сол соғыстан кейінгі жылдары филология факультетінің деканы қызметін атқарды
Сол кісі декан болған жылдары халқымыздың әйгілі жазушысы Мұхтар Әуезов «Қазақ әдебиеті» кафедрасында профессорлық қызмет атқарды
Тауман Салықбайұлы – журналистика факультетінің жеке өз алдына бөлініп шығуына үлесін қосқан, журналистика өз алдына факультет болып бөлініп шыққандағы алғашқы декан Қайыржан Бекхожиннан кейінгі факультетті басқарған адам
«Кеңестік журналистика теориясы мен практикасы» кафедрасының «Журналистік шеберлік және әдеби редакциялау» кафедрасының меңгерушісі болды.
– Сіздің еңбек жолыңызға, жалпы, өміріңізге Тауман Салықбайұлының әсері болды ма?
– Университетті бітіріп, Қазақ телеарнасының әдеби-драмалық бас редакциясында қызмет атқардым
Кейіннен «Жалын» баспасында редактор болдым
Міне, сол «Жалын» баспасында жұмыс істеп жүргенімде филология ғылымдарының кандидаты, «Мектеп» баспасы бас редакторының орынбасары Берікқали Елеуов деген ағамыз келіп: «Сені профессор Тауман Амандосов шақырып жатыр», – деді
Белгіленген уақытта Тауман Салықбайұлының кабинетіне келдім
Сонда ол маған:
– Мен сені көптен бері іздеп жүрмін
Сені КазГУ-дың журналистика факультетіне оқытушылық қызметке шақырғалы отырмын
Біз болсақ базардан қайтып бара жатырмыз
Сендер базарға келе жатырсыңдар
Қазақ журналистикасына қазақ мамандарын тәрбиелейтін жастар – сендер келулерің керек
Айтайын дегенім – осы, – деді
Жақында «Жалын» баспасына жұмысқа тұрғанымды айтып едім, Тауман аға сонда:
– «Жалын» баспасының басшысы Сейдахмет Бердіқұлов – менің шәкіртім
Мен өзім айтам
Ол келіседі, – деді.
Сейдахмет Бердіқұловтың алдына келдім
Сейдахмет ағамыз :
– Мен өзі тұрақты жұмыс істемеген адамдарды жек көрем
Бірақ менің ұстазым Тауман Салықбайұлы Амандосов шақырып отыр екен, рұқсат берейін – деп, кішкене ренжіген қалыпта шығарып салды.
Сол келгеннен, 1986 жылдан, 25 жылдай ҚазМУ-дың журналис­тика факультетінде жұмыс істедім
Алғаш жұмысқа келгенімде Тауман Салықбайұлының айтқаны әлі есімде
Ол:
– Біріншіден, сенің кандидаттық диссертация қорғауыңа көмектесем, екіншіден, өзім жетекші болам.Үшін­шіден, партия қатарына қабылдат­тырам, төртіншіден, ҚазМУ-дағы аспиранттар үйінен бір бөлме алып берем
Жағдайың жақсы болуы тиіс
Ойланбай қызметке кел, – деді.
– Ұстазыңыз қандай кісі еді?
– Ол кісі көп ізденуді, ұқыпты болуды талап ететін
Ешкімге қиянат жасамайтын мейірімді кісі еді.Тауман Салықбайұлының жазғандары сақталған дәптерлерді ағамыздың отбасы маған тапсырған
Қарап отырсам, кезінде студенттерге дәріс оқып жүргендегі дәптерлері
Шәкірттеріне қойған бағаларымен әлі де сақтаулы екен
Бұл жерде Тауман ағаның бір ерекше қасиеті туралы айтқым келіп отыр
Ол – адам танығыштығы
Қолы­нан келетін, «жаза алады» деп санаған шәкіртіне бағыт-бағдар беретін
Жаңағы дәптерлеріне үңілсем, Тауман Салықбайұлы кімге қандай жоғары баға қойса, оның шәкірттері сол бағаны ақтап, қазіргі таңда еліміздің беделді азаматтарының қатарында
Негізі, қазіргі Тәуелсіз Қазақстан журналистикасының беделін көтеріп жүргендердің дені – Тауман ағаның шәкірттері.
– Өзіңіздің жетістіктеріңізді ол кісі­нің тәлім-тәрбиесімен байланыстыра аласыз ба?
– ҚазМУ-ге келіп, алдымен екі жыл стажер-зерттеуші болдым
Одан кейін ассистент болдым
Кандидаттық жұмысымды жазарда Тауман Салық­байұлы «Мұхтар Әуезовтің публицистикасы» деген тақырыпты ұсынды
1991 жылы Тауман Салықбайұлы дүниеден озды
Сол кезде мен конкурс арқылы аға оқытушылыққа өттім
Жұмысымды Тауман Салықбайұлы қайтыс болғаннан кейін, ғылыми жетекшілігін сақтай отырып 1994 жылы қорғадым
Кеңес кезінде ол кісінің айта алмаған ой-пікірлері болды
«Қазақ публицистикасының тарихы тек кеңестік кезеңнен ғана басталмайды, оның тамыры арыда жатыр» деген сөздері бар зерттеу еңбектерінде
Соның барлығы ой салып, докторлық диссертациямның тақырыбын «Қазақ публицистикасының қалыптасу, даму жолдары» деп алдым
Сонда «қазақ публицистикасының түпкі тамыры көне түркі жазбалары мен ескерткіштері­нен басталады» деген ғылыми пайымдар мен тұжырымдамалар жаса­дым
«Күлтегін, Тоныкөк… ескерткіштері, одан бергі қазақтың батырлар жыры, қазақтың жыраулық поэзиясы, қазақтың ше­шендік сөздері – осының барлығы қа­зақ публицистикасының бастаулары» де­ген ғылыми дәйектерді алға тарттым
«Әдеби редакциялау» кафедрасында доценттік қызмет атқардым
Кейіннен 1998 жылы бұл кафедраның аты «Бас­па ісі және әдеби редакциялау» болып өзгертілді.Сол кафедраның меңгеру­шісі болдым
1999 жылдың 9 қаңтары­нан «Мерзімді баспасөз» кафедрасы­ның меңгерушісі болып тағайындал­дым
«Түркістан уәлаяты», «Дала уәлая­ты», «Қазақ» газеттеріндегі, «Айқап» жур­налындағы, кеңестік кезеңдегі және тәуелсіздік жылдарындағы публицистиканы зерттеп, докторлық диссертация қорғадым
Ғылыми кеңесшім Ұлттық Ғылымдар академиясының академигі Зейнолла Қабдолов болды
2001 жылдан 2008 жыл­ға дейін факультет деканы болдым
Міне, қазір «Қазақ энциклопедиясын» басқарып отырмын
Жалпы, адамның өмірін белгілі бір тұлғалар соқпаққа, жолға салып отырады екен
Мүмкін баспада жүргенімде, мұндай тәжірибе жинақтамас едім
Менің ғылыммен, ұстаздық қызметпен айналысуыма ықпал еткен адам – ұстазым Тауман Амандосов.
Ақбота Ислямбекова,
әл-Фараби атындағы ҚазҰУ,
журналистика факультетінің
3-курс студенті
