Ұлтымыздың ұлттық рухының айнасы «Ана тілі» газетінің 2012 жылғы 7-13 маусымдағы №23(1124) санында жарияланған «Төраға неге тулады?» деген Жауғашты Жұмағалиевтің және 2012 жылғы 14-20 маусымдағы №24 (1125) санында жарияланған Шәңке Байдәулеттің «Тілді қолдаушы ма, әлде қорлаушы ма?» деген мақалаларына байланысты мен Орынбасар Оразов, халықаралық «Қазақ тілі» қоғамы облыстық ұйымы төрағасының орынбасары ретінде әдейі іссапармен Қобда ауданына барып, аудан әкімі Асқар Жүсіпәлиевпен, аудан әкімінің әлеуметтік мәселелер жөніндегі орынбасары Бұлбұл Елеусіновамен және «Қазақ тілі» қоғамы Қоб­да аудандық ұйымының төрағасы Аманжан Жолдыбаевпен, бірінші мақаланың авторы Жауғашты Жұмағалиевпен арнайы кездесіп, аталған мақалалар жайында пікірлестік
Содан кейін аудан әкімі А.Жүсіпәлиев бұл мәселе жөнінде аудандағы кәсіпорындар, мекемелер, ұйымдар басшыларын жинап, пікір алысу, түсінісу қажет деп тауып, кеңейтілген мәжіліс өткізілді.
Ал «Тілді қолдаушы ма, әлде қорлаушы ма?» деген мақаланың авторы Шәңке Байдәулетті жоғарыда аталған азаматтар­дың барлығы да білмейді, тіптен танымайды
Ауданда мұндай адам жоқ болып шықты
Соған орай, аталған автормен сөйлесу мүмкін болмады.
«Қазақ тілі» қоғамы аудандық ұйымының төрағасы Аманжол Жолдыбаев жиналыста ойланбай айтқан сөздері үшін мақала авторы Жауғашты Жұмағалиевтен көпшілік алдында кешірім сұрап, қателігін мойындады.
Ал мақала авторы өз қателігін мойындаған аудандық ұйым төрағасының өтінішін дұрыс түсініп, «аңдамай сөйлеген ауырмай өледі» дегендей, алдағы уақытта ойланбай сөйлеудің зардабы қандай болатыны көпшіліктің есінде жүрсін деген ниетпен газетке өз ойларын ұсынғанын айтты.
Қорыта айтқанда, Жауғашты Жұмаға­лиев мақаланың туындауы қазақ тілін білудің, қолданудың реттеріне байланыс­ты емес, ойланбай сөйлеумен, ойланбай сөйлеудің зардабы қандай болатынын көпшіліктің есіне салу мақсатында жазғанын айтты.
Орынбасар ОРАЗОВ,
халықаралық «Қазақ тілі» қоғамы
облыстық ұйымы төрағасының
орынбасары
P.S
Осы мәтіндегі ақпарат Ақтөбе облысының Қобда аудандық Мәдениет және тілдерді дамыту бөлімінің бас маманы Г.Ульяновадан да келді.
