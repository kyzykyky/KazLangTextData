Жаз маусымы басталысымен көпшілік қауым «Қай елге, қандай жерге барып демалған дұрыс?» деген сауалдың жетегінде болады
Әрине, әркім қалтасына қарай өзіне ыңғайлы демалыс орнын іздейді.  Елімізде саяхаттап баратын, табиғаты тамаша жерлер аз емес
Қатон-Қарағай, Бурабай, Алакөл, Сарыағаш, Балқаш және  т.б
туристік мекендерге өзіміздің азаматтар неліктен аз барады? 
Көбінің айтатыны – қызмет көрсету са­пасы көңілден шықпайды, инфра­құрылым талапқа сай емес, т.б
Бірақ мұндай көзқарасты ұстанып, шетелге демалуға бара беретін болсақ, отандық туризмді өзіміз қолдамағанда, кім қолдайды? Әрбір азаматтың патриоттық ұстанымы осындайда байқалатыны анық
Бірақ бұл отандық туризм саласында кемшілік жоқ дегенді білдірмейді
Әрине, дамытатын тұстар әлі де көп.
Өз көзімізбен көрген мына бір жайды алға тартсақ
Мәселен, осыдан тура бір жыл бұрын Алматы облысы Алакөл демалыс орнына жол түскен еді
Шынын айту керек, Талдықорғанға жеткен соң әрі қарай тағы да көлікпен жүру қиынға соқты
Өйткені жолдың өзі сапасыз болатын
Көздеген жерге әупірімдеп жеткенмен, шарықтап тұрған бағаларға кезіктік
Мәселен, ағаштан соғылған демалыс үйдің екі кісілік орны тәу­лігіне 26 500 теңге болса, үш кісілік үй – 34 000 теңге
Ал төрт кісілігі деңгейіне қарай 37 000, 39 200, 44 800 және 50 400 теңге еді
Бағалардың айырмашылығы, бөл­медегі қажеттіліктер мен тұрмыстық тех­никаларға байланысты
Ал бір топ адам болып барып, екі жатын бөлмесі, қонақ бөл­­месі бар үйлерді таңдайтын болсаңыз, оған тәулігіне 61 500 тг төлейді екенсіз
Бұл бағаларға тек таңғы ас кіреді
Ал түс­кі және кешкі асты бөлек сатып алу керек…
Содан кейін шығар, Түркияда кездескен екі қазақтың «Алакөлге ақшаң жетпеген соң, осында келдің бе?» деген астарлы қалжыңдары ел ішінде желдей есіп жүрді
Бірақ одан біздегі сапа да, баға да өзгеріп кеткені шамалы.
Шетелге жиі саяхаттайтын блогер Динара Болатпен отандық туризм жайын­да тілдескенімде, ол осы сала арқылы экономикасын өркендетіп отырған елдер туралы айтып өтті
Мұндай елдердің қатарына ол Индонезияны, Түркия мен Малайзияны жатқызады екен
Себебі бұлар мемлекеттің негізгі бюджетін құрап отырған табыс көзі
Бұл жерде мейманның тілегі басты орында
Оған сапалы қызмет ұсынылады
Әртүрлі таңдау да көп
Бір жақсысы, оларда туристік және ақпараттық орталықтар жұмыс істейді, кім, қай жерге, қалай жететінін оңай біле алады
Сонымен қатар аталған елдерде халыққа қызмет көрсететін табиғи орындар, көрнекі орындар жетерлік.
Д.Болат шетелдік және отандық туризмнің айырмашылығы жер мен көктей екенін айтады
Себебі бізде жалпы жағдайдың өзі жоқ
Қонақ қабылдайтын әуежайлардың өзі халықаралық талапқа сай келе бермейді, тамақтанатын орындар аз
«Кез келген турист өзінің төлеген ақшасына лайықты қызмет алғысы ке­летіні түсінікті
Оның берер әсері де мол
Бұл біздің елде баратын, кө­ретін жерлер жоқ деген сөз емес, бар
Бірақ қонақты дұрыстап қарсы алу, жақсы әсер­мен оралуына көңіл бөлу саясатын ұстан­бағандықтан, әрине, көп адам шетелге барып демалғанды хош көреді» дейді.
Журналист Мұхит Сапарбаев отан­дық туризм жайында өз ойын былай біл­дірді: «Қазақстандық демалыс орын­дары­ның ішінде Қапшағайдың ғана жолы жақсы
Қалған жерлерге жету қиын
Жет­кен күннің өзінде төлеген ақшаңа лайық қызмет ала алмайсың
Мысалы, Түркияға баратын болсаңыз, ол жерде бір көрсетілген бағаға екі жаққа ұшып барып келу, жатын орын, тамақтану –бар­лығы кіреді
Үлкен отбасы үшін бұл өте қолайлы
Ал бізде мысалы, қара су ішсе де, барлық нәрседен ақша алғысы келіп тұрады» дейді
Салыстырмалы түрде айтсақ, Алматыда орналасқан «Сегіз көл» демалыс орнында бір күн түнеудің өзі 30 мың теңге
Оған бару-қайту жолды есептеңіз
Үш мезгіл тамағыңызды қос­қанда, мұнда бір адамның өзіне 60-70 мың теңге кетеді.
Иә, туризм жайында айтар өзекті мәселелер аз емес
Байқасаңыз, біздің елге де шетелдіктер көп келеді
Бірақ олар туристер емес
Туристер ел бюджетіне кіріс әкеледі
Ал бізге келетін шетелдіктер, керісінше, қомақты ­табыс тауып кетеді
Мәселен, ресейлік әншілер өнер көр­сетуге, шетелдік бизнес тренерлер ­ш­е­берлік сағаттарын өткізуге, өзбектер құрылыс жұмыстарына, түріктер асхана бизнесін дөңгелетуге келеді
Сәйкесінше, біз оларға ақша береміз, ­алмаймыз
Біздегі туризмнің деңгейі әзірге осындай
Отандық туризм саласының гүлденуіне мемлекеттік тұрғыдан мән беріліп жатқаны белгілі
Кемшіліктер әлі де жоқ емес
Десек те, көш жүре түзеледі деген үмітіміз мол
Ең бастысы, біз отандық туризм саласын өзіміз қолдауымыз керек
Бірақ осы салада қызмет жасайтын кәсіпкерлер бағаны тым аспандатпау және сапалы қызмет ұсыну жағын жиірек ойласа деген тілегіміз бар.
Ақбота ҚУАТОВА
