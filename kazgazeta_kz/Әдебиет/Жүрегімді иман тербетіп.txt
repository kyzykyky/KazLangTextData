«Ана тілі» газетінің №3 ((1048) 20-26 қаңтар, 2011 жыл) санында Сұлтан Тайғариннің «Суррогат ана» атты мақаласын оқығаннан кейін қолыма еріксіз қалам алдым
«Келешегіміз жастар қолында» деген ұранды күнде, күнара бұқаралық ақпарат құралдарынан көріп, естіп, оқып отырғанымыз анық
Бір күні теледидардан Қазақстан жастарының түрлі діни ағымдарға кіріп, адасып жүргендерін көрген кезімде жүрегім қатты ауырған еді
Ал бүгінгі күнде суррогат ана болып жүрген қазақстандық қыз-келіншектердің бар болуы өкінішті-ақ. Мақаладан белгілі болған бір жайт, тіпті Ислам дінін ұстанбайтын да­мы­ған Батыс елдерінде, атап айтқан­да, Австралия, Норвегия, Швеция, Франция және Американың бірқа­тар штаттарында, Италия, Швеция, Германия сияқты Еуропа елдерінде суррогат ана болуға тыйым салынған екен
Ал Италия, Франция, Германия елдерінде бұл тыйымды бұзғандарға ірі көлемде айыппұл салынып, тіпті түрмеге жабу да көзделген екен
Өкініштісі, Ислам дінінде болмаған, суррогат ана болуға рұқсат берген елдер қатарынан біздің Отанымыздың орын алғаны болып отыр
Бұл қатарда біздің елімізден басқа Ислам дінін ұстанатын басқа ешбір ел жоқ!
Бұл мәселеге байланысты меди­цина саласының қызметкері мен дін­танушы мамандарымыз да өз пікірлерін білдіріпті
Медицина сала­сының қызметкері өз пікірін медицина көзқарасы тұрғысынан білдірген
Ал дінтанушы маманымыз өзінің жеке пікірін білдіргеннен кейін, ең болмаса, бұл туралы Ислам діні, Құран және хадис не деп айтатындығын атап кетсе, оқырман қауымға көп мәселенің түйіні шешілер еді
Бала табу бақыты нәсіп болмаған жандар тек бұл дүниедегі бақытын ғана ойлап қоймай, екі дүние сауабын табу жолын қарастырса да болады ғой
Әрине, айта салғанға оңай дейсіздер
Кез келген ата-ана өзі жарық дүниеге әкелген перзентін бағып-қағуға, тәрбиелеуге міндетті
Ал жетім баланы асырап, қоғамға пайдасы тиетіндей етіп тәрбиелесе, қоғамға өзінің үлкен үлесін қосқанымен қатар Алланың құзырында үлкен сауапқа бөленетіні тағы да бар.
Ислам әлеміне белгілі ғалым Шейх Мухаммад Содиқ Мухаммад Юсуфқа бір кісі келіп: «Қызымды тұрмысқа бердім
Күйеу баламның ауру болғандығы себепті қызым бала көтере алмай жатыр
Басқа бір еркектен ұрықтық алып, қызымның жатырына салсақ, донорлық жолы арқылы қызым бала көтерсе, баланың атасы кім болады?» деген сұраққа Шейх үзілді-кесілді болмайтынын, бұл – зина, өте үлкен күнә болып табылатынын айтқан
Оның атасының кім болуын сұрастыру емес, бұл істі қылу мүлдем мүмкін еместігіне фәтуа берген
Ал егер еркектің ұрығын алып, жасанды жолмен ұрықтандырып, өзінің әйелінің жатырына салса, сол жолмен әйел бала көтерсе, болатындығы жайлы фәтуа берген (Шайх Мухаммад Содиқ Мухаммад Юсуф
«Хикматли дуние»).
Айтып кететін тағы да бір мәселе, Ислам діні түгілі, басқа діндегілер де, тіпті дінсіздер де зинаны жақтамаған
Тіпті өткен тарихқа  қарасақ, оларды жазалап, өлім жазасына кескен
Зинақорлықтың салдарын олар да білген
Ислам діні болса, некеде болмаған еркек пен әйел жыныстық қатынас қылуы былай тұрсын, зинаға апаратын жолдарды зинамен тең күнә деп есептейді
Мысалы, еркек өз некесінде болмаған бөгде әйелге, сол сияқты әйел де бөгде еркекке шаһуат көзбен назар салса – көз зинасын; еркек өз некесінде болмаған бөгде әйелге, сол сияқты әйел де бөгде еркекке шаһуатпен денесіне қол тигізсе – қол зинасын; еркек өз некесінде болмаған бөгде әйелмен, сол сияқты әйел де бөгде еркекпен жыныстық қарым-қатынас жасауды көңілінен өткізсе – көңіл зинасын жасаған болады
Қанын таза сақтап, руласына үйленбеген қазақтың қаны қайда қалып бара жатыр? Қан түгіл, жеті атасы былай тұрсын, туған әке-шешесін таппай қалады емес пе? Суррогат ана болғанда руласы емес, кім көрінсе соның ұрпағын некесіз көтеру дегені емес пе? Халқымыз арасы­нан жанкештілер, ұрылар, баскесер­лер, нашақор, маскүнем, зинақор­лар қайдан шығып жатыр? Аузын ашса жүрегі көрінетін ақ жүректі, елім деп жан аямайтын жа­уынгер, батыр атанатын халқымыздың бұл сипаты қайда?
Ислам әлемінің ғалымдары суррогаттық тәсілмен дүниеге сәби келтірудің жолдарын талдап, қай тәсілге рұқсат екендігі, қайсысына рұқсат емес екендігі туралы фәтуа шығарған
«Балалы болу мүмкіншілігі – әр адамның негізгі құқығы» деп үкім шығару адамзаттың қолында емес, ол үкімді Әлемді, адамзатты жаратқан Ұлы Алланың Өзі ғана үкім қыла алады
Ал егер бедеу болғандарға медициналық көмекті Үкімет та­рапынан қаржыландыру мәселесіне келсек, бұл – ақылға қонарлық жағдай.
З.Муминова,
мәтінтанушы
Түркістан қаласы
