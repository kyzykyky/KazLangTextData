Алматы қаласындағы Ш.Уәли­ханов атындағы Тарих және этнология институтында Этнология және антро­по­логия бөлімінің бас ғылыми қызметкері, тарих ғылым­дарының докторы, профессор Ахмет Уәлханұлы Тоқ­табайдың «Атамұра» баспасынан жарық көрген «Қазақ тазысы» атты кітабының тұсаукесер рәсімі болып өтті.
Шараға еліміздің белгілі қоғам қайраткерлері, та­рихшылары мен ақын-жазушылары қатысты
Қазақстан Республикасы Мәдениет және ақпарат министрі Мұхтар Құл-Мұ­хам­медтің алғысөзімен оқырманға жол тартқан басылым қазақ, орыс және ағылшын тілдерінде басылған.
Үш тілде жарық көрген «Қазақ тазысы» кітабында қазақтың тазы асырау, ит жүгірту, тазыны аң аулауға үйрету тәжірибесі тарихи деректер негізінде баяндалады
Халқымыздың итке қатысты әдет-ғұрыптары, тазы туралы мақал-мәтелдер, өлең-жырлар, аңыз-әңгімелер берілген.
Кітап таяуда ғана Алматы қаласында өткен VII халықаралық «Ұлы Жібек жолымен» атты кітап және по­лиграфия көрмесінде әсем безендіріліп, жо­ғары баспа және полиграфиялық деңгейде дайындалғаны үшін «Жыл кітабы» аталып, бас жүлдені жеңіп алды
Сондықтан бұл басылым­ды өте құнды ғылыми-танымдық еңбек деп бағалауға болады.
«Қазір зерттеушілер мен кәсіпкерлердің және барлық әуесқой қауымның алдында бір ғана міндет тұр
Ол қазақ тазысының өзіне лайық халықаралық мәртебесін иеленуі
 Жалпы қазақ тазысының қазір 5 түрі бар
Бүгінгі таңда елімізде таза қанды 130 шақты қазақ тазысы бар» дейді Ахмет  Тоқтабай
Оның сөзіне қарағанда, соңғы жылдары қазақ тазысына деген қызығушылық өте жоғары
Соның арқа­сында оны көбейту, дамыту мәселесі аяғынан қаз тұра бастады
Мәселен, археологтар  еліміздегі кейбір қазба жұмыстары кезінде тапқан қола дәуіріндегі иттердің  қаңқа­ларының қазақ тазысына өте жақын екенін дәлелдеп отыр.
Нұрлан ҚҰМАР
