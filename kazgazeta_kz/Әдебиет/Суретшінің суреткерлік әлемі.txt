Тарихи кейіпкерлер тұлғасын жасау, қала мен ауыл және олардың адамдарының кейбір кездерін көрсету жолындағы суретшінің ізденіс-қиналыстары, сұлулық сырлары суреттелген әңгімелер жеңіл оқылады.
Жазушы С.Әсіпұлы алғашқы уақытта журналистік жұмыс­пен шұ­ғылданады.Қостанай облыс­тық «Большевиктік жол» (қазіргі «Қостанай таңы») газетінің редакциясында әдеби қызметкер, бөлім меңгерушісі, бас редактордың орынбасары, Амангелді аудандық «Социалистік шаруа», Жангелдин аудандық «Социалистік ауыл» (кейін «Жаңа өмір» – «Новая жизнь») газетінде жауапты хатшы, редактор болған
1965-1967 жылдары Жангелдин аудандық партия комитетінің хатшысы қызметін атқарған
1972 жылдан 1986 жылы зейнеткерлікке шыққанға дейін Қазақ Совет Энциклопедиясының Бас ­редакциясында аға ғылыми қызметкер, бас редактордың бірінші орынбасары, редакция меңгерушісі болып істеген.
«Қазақ қасіреті», «Қатерлі дерт, қалжыраған халық», «Тан­таловы муки степи» кітап­тары бар.
«Нұрхан Ахметбековтың поэ­тикалық әлемі» деген тақырыпта кан­дидаттық диссертация қорғады
Қазақстан Журналистер одағы сыйлығының лауреаты.
Тоқсан жастың белесіне ­көте­рілсе де қолынан қаламы түс­пеген қаламгерге зор денсаулық, шығар­ма­шылық табыс тілейміз.
Смайыл Базарбай
