Осы айдың, яғни 28 ақпан күні – қазақтың атақты генералы Шәкір Жексенбаевтың туған күні
Ол 1901 жылы 28 ақпанда туып, 1988 жылы ақпан айының 23-інде дүниеден өткен
Ардақты азаматымыздың туғанына биыл 111 жыл толып отыр. 
«Ана тілі» газетінің 2011 жылғы №52 санында Сансызбай Ситақановтың генерал Шәкір Жексенбаев туралы жазған мақаласы жарияланды
Осы мақаладағы автордың жазған ой-пікірлеріне қолдау білдіру мақсатымен қолға қалам алдық
Мақалада айтылған­дай, Шәкір Жексенбаев Кеңес Одағы кезіндегі қазақтан шыққан тұңғыш генерал екені баршамызға аян
Ш.Жексенбаевқа Кеңес Одағы­ның әйгілі қолбасшылары, маршалдары жоғары баға бергенін де тарихтан жақсы білеміз
Олар Шәкір Жексенбаевтың соғыста химиялық қорғану бойынша біліктілігін толық мойындаған, небір жауапты майдандарды басқаруды сеніп тапсырған
Техникалық әскердің генерал-лейтенанты П.Е.Красота өзінің ұстазы, Калинин әскери-техникалық училищесінің курсанттар батальонының командирі Ш.Жексенбаев туралы былай деп еске алады: «1942 жылдың мамыр айында химиялық әскер полкының басшысы болып жүріп мен оның біліктілігіне тәнті болдым
Ол әскери шептің нағыз қайнаған орта­сында жүрді
Брянск химиялық әскерінің қолбасшысы қызметін атқарған кезінде біздің дивизияға келіп, химиялық қорғаныстың қалай ұйымдастырылғаны жө­нінде біліп, оны жетілдіру жағына ақыл-кеңестерін айтты
Өз қыз­ме­тін тиянақты атқаратын
Қалып­тас­қан жағдайды жіті зерттеп, қолда бар мүмкіндікті тиімді пайдалануды ойластыратын
Оны қарапайым сар­баздан бас­тап майдан қолбасшылары, генерал, маршалдарға дейін ерекше құрметтейтін еді
Ол қарамағындағы химиялық қорғаныс майдандарын басқарып жүрген жас офицерлерге, яғни бізге сеніммен қа­райтын, қолдау білдіретін, кейбір жағдайларда өз қателігіңді мойныңмен көтеруге үйрететін».
Бұрынғы Кеңес Одағының ел­де­рі өз генералдарын ерекше құрмет­теп, олардың есімімен көше, мектеп, ауыл аттарын, әскери оқу орындарын атаған
Мысал үшін, Украинада көптеген әскери училище сол елдің генералдарының атына берілген
Грузияда генерал Леселидзенің құрметіне Ермоловск қаласының атын өзгерткен
Осы жерде бір айта кетерлігі, А.П.Ермолов патшалық әскердің генералы болған
Соған қарамастан сол қаланың атын ауыстырған
Өзбекстанда генерал С.Рахимовтың құрметіне Ташкенттің орталық көшесін, аудан атын, метростансасын атаған
Қайтыс болғаннан кейін, яғни 12 жылдан соң 1955 жылы КСРО батыры атағы табыс­талды.
Осындай жайттарға қарап отырып, «біздің өз генералымыз, әскери химиялық қорғаныстың білікті маманы болған, Ұлы Отан соғысының жеңіспен аяқталуына өлшеусіз үлес қосқан Шәкір Жек­сен­бавтың атына бір әскери оқу орнының атын беруіміз керек» деген Сансызбай Ситақановтың ұсынысын бір ауыздан қолдаймыз және бұл мәселені көпке созбай, Ұлы Жеңіс күнінің қарсаңына қарай атқарсақ, нұр үстіне нұр болар еді
Бұл мәселені Қазақстан Республикасының Қорғаныс министрі Әділбек Жақсыбеков назар­ына алады деген үлкен сеніміміз бар.
Ш.Айталиев,
С.Жаданов
