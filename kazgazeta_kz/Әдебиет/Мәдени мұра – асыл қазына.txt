С.Жиенбаев атындағы Ақ­төбе облыстық жасөспірімдер кітап­ханасының қызметкерлері «Мәдени мұра» бағдарламасы аясында №47 мектептің 9-сынып оқушыларымен бірігіп «Мәдени мұра – асыл қазына» атты этникалық шара өткізді.
Шараның мақсаты – Қазақстанның мәдени мұрасын және де кітап қорындағы ғасырлар бойы жинақталған ұлттық әдебиет пен жазба үлгілерін оқушылар арасында кеңінен насихаттау
Жасөспірімдерге патриоттық тәрбие беру, туған өлкенің тарихын таныту.
Кітапхана қызметкері Арайлым Кенжебаева оқушыларға өлкеміздегі қазақ халқының этнографиялық ескерт­кіш­тері жөнінде мағлұмат берді
«Қазақ халқының асыл мұрасы» атты вик­то­риналық сұрақтарға Ақбота, Шерхан, Ақтолқын, Айбат,Олжас, Альбина сынды оқушылар аса қызығушылықпен, белсенділік танытып отырды.
«Мәдени мұра – ғасырлар үні» атты кең көлемді кітап көрмесі әзірленіп, библиографиялық шолу жүргізілді
Кітап көрмесіне «Мәдени мұра» мемлекеттік бағдарламасы аясында жарық көрген кітаптар, газет-журнал материалдары қойылды
Жастар көрмедегі кітаптармен танысты.
Соңғы жылдары еліміздің рухани кеңістігінде жаңа көкжиектер ашылды
Ұлтымыздың мәдениеті мен тарихы тың арнаға бет бұрды
Қоғамдық сананың дамуы жолында ғаламдық жаһандануға жұтылып кетпей, ұлттық бет-ажарымызбен рухани мұрамыздың іргетасын сақтап, ұрпаққа аманат жеткізуге жасалған игі қадам аз емес
Соның бірі – «Мәдени мұра» мемлекеттік бағдарламасы.
Азатгүл Қайнақаева,
С.Жиенбаев атындағы облыстық
жасөспірімдер кітапханасының қызметкері
Ақтөбе
