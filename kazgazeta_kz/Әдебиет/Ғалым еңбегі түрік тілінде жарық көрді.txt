Әл-Фараби атындағы ҚазҰУ Шығыстану факультеті ТҮРКСОЙ кафедрасының ұйымдастыруымен М.Өтемісов атындағы Батыс Қазақстан мемлекеттік университетінің  қауымдастырылған профессоры, филология ғылымының кандидаты Рита Сұлтанғалиеваның түрік тілінде  жарық көрген «Сәбит Мұқанов романдарындағы диалог қолданысы» атты ғылыми еңбегінің тұсаукесер рәсімі өтті. 
Сөз сөйлеген аталған кафедра мең­­герушісі Асқар Тұрғанбаев, Түр­кия­дағы Гази университетінің профессоры Жәмилә Кынаджы, филология ғылымының докторы, профессор Зинол-Ғабден Бисенғали, шығыстану факультетінің деканы, филология ғылымының докторы, профессор Баян Жұбатова, Қазақстан Жазушылар одағы басқармасы төрағасының орынбасары Жанарбек Әшімжан, филология ғылымының докторы Күләш Ахмет және басқалар биыл туғанына 115 жыл толып отырған қазақтың ұлы жазушысы Сәбит Мұқанов шығармаларына ар­налған бұл еңбектің маңызы және ғалымның ізденісі жөнінде оң пі­кірлер айтты.
– Мен Ританы көптен білемін
Өзім оны шәкіртім санаймын
Білімді, елгезек, ізденгіш жас
Бола­шақта да ғылымдағы талпыныстарымен қуантатына сенім мол
Ал мына жарық көріп отырған еңбегіне келер болсақ – өте қажетті монография
Сәбит Мұқановтың жазушылық шеберлігін шет елдерге де таныта берсек – бұл ел үшін мерей, – дейді ғалым З.Бисенғали.
Басқосуға қатысушы түркі азамат­тары ғылыми еңбекті түркі тіліне аударған ТҮРКСОЙ кафедрасының аға оқытушысы Гүлзада Теменоваға да жылы лебіздерін білдірді.
Жиын соңында сөйлеген Р.Сұл­тан­ғалиева пікір білдірушілерге рақ­мет айтып, алдағы жоспар-мақ­сат­тарымен бөлісті.
С.БАЗАРБАЙ
Батыс Қазақстан облысы
