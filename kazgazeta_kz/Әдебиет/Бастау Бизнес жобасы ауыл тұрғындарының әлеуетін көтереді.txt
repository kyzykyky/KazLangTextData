ҚР Парламенті Мәжілісінде өткен «Нұр Отан» партиясының кеңейтілген жиналысында «Қазақстан Республикасындағы кәсіпкерліктің дамуы
Ағымдағы сын-тегеуріндер және келешегі» тақырыбы талқыланып, кәсіпкерлік білім беру ахуалына сараптама жасалды.
«Атамекен» Ұлттық кәсіпкерлер палатасы Басқарма Төрағасының орынбасары Эльдар Жұмағазиев республиканың түкпір-түкпірінде жүргізіліп жатқан «Бастау Бизнес» жобасы бойынша баяндама жасады
Айта кетелік,1 қаңтарда күшіне енген 2017-2021 жылдарға арналған «Нәтижелі жұмыспен қамту және жаппай кәсіпкерлікті дамыту» мемлекеттік бағдарламасы аясында «Атамекен» Ұлттық кәсіпкерлер палатасы қаржылай емес операторы ретінде 14 облыстың 80 ауданында «Бастау Бизнес» мектептерін іске қосты.
«БҰҰ дамыту бағдарламасының 2016 жылы өткізілген зерттеу нәтижесіне сүйенсек, еліміздің қала тұрғындары дүниежүзілік адами даму рейтингісінде – 50-орында болса, ал ауылдық тұрғындар – 96-орында
Бұл рейтингтің негізгі көрсеткіштерінің бірі тұрғындардың білім алу деңгейі екенін ескерсек, ауыл тұрғындарын бизнеске ­баулу үшін барынша қарапайым, қолжетімді тетіктері ­жасалып, берілген ақпарат менталды, тілдік тұрғыдан түсінікті болуы шарт» деді Эльдар Жұмағазиев.
«Bastau Бизнес» жобасы бойынша биылғы жылдың сәуір айынан бастап 4188 жұмыссыз және өзін-өзі жұмыспен қамтыған адам тестілеуге қатысып, бизнес ашуға ықылас білдірген 3258 азамат жоба аясында кәсіпкерліктің қыр-сырын оқуда
Бірінші кезең нәтижесінде 2000-ға тарта жаңа бизнес-жоба өмірге келеді деген болжам бар
«Bastau Бизнес» ауыл тұрғындарының әлеуетін көтеруге бағытталған жоба
Ол елдің түкпір-түкпірінен іріктеп алынған 95 бизнес-тренер жоғары экономика мектебі негізінде екі апталық арнайы тренингтен өтіп, дайындығы мен біліктілігі ең жоғары 80 бизнес-тренер еліміздің 80 ауданына жіберілгенін айтты.
Аяжан Тілеуберген
