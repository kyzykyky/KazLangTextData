Жақында Қазақстан Жазушылар одағының Әдебиетшілер үйінде белгілі журналист Қалампыр Кенжеғалиеваның «Тал шын» және «Иесі бар үй» атты кітаптарының тұсаукесер рәсімі болып өтті
Шараны халықаралық «Алаш» сыйлығының лауреаты Әділғазы Қайырбеков жүргізді.
Жиында белгілі қаламгерлер Ғалым Жайлыбай, Жәркен Бөдеш, Марал Ысқақбай, Ақұштап Бақтыгереева ,Ұлықбек Есдәулет, Мағира Қожахметова, ақын Гүлзада Ниетқалиева және Қазақстан Республикасының денсаулық сақтау саласына еңбек сіңірген қызметкері Ғаділбек Мусин, Өнер академиясының профессоры Ғайнижамал Абильдина, т.б
сөз сөйлеп, ақын шығармашылығына жылы лебіздерін білдірді.
Жазушы Марал Ысқақбай: «Ақын өлеңдерінің философиялық астары терең, туындысы ермек үшін жазылмаған, әбден пісіп-жетілген дүние» деп бағаласа, Жұмекен Нәжімеденовтің жары Нәсіп Мұстахқызы: «60-жылдары поэзияға Мұқағали, Төлеген, Жұмекен келген кезде бір-біріне тілеулестік ниет, ыстық ықылас деген болатын
Бүгінгі кештен де соны аңғарып қуанып отырмын» деп өз ризашылығын жеткізді.
Аяжан Тілеуберген
