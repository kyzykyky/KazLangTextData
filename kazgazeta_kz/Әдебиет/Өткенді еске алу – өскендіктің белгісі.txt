Халқымызда «Өткенін еске алған – өскендіктің белгісі, өткенін ұмытқан – өшкендіктің белгісі» деген нақыл сөз бар
Биыл – ұлттық тарихымызды ұлықтау және бүгінгі биіктерімізді бағалау тұрғысынан мерейлі белес­тер жылы екені белгілі
Бұл орайда Тараз қаласында Қазақ хандығының 550 жылдық мерейтойына байланысты ұйымдастырылып жатқан шаралардың елдік мәні зор
Бұл той ең біріншіден ұлтымыздың ұлылығын ұлықтап, тамыры терең тарихымызды түгендейтін тағылымы мол тарихи оқиға екені анық
Осы ретте жылдың басты мерекесіне арналған ауқымды шараның бірін Тараз мемлекеттік педагогикалық институтының ұжымы ұйымдастырды
Оған екі жарым мыңнан астам қызметкерлер мен студенттер қатысты.
«Тарихқа – тағзым» ретінде ұйым­дас­­тырылған шарада университеттің рек­торы Дария Қожамжарова құт­тықтап сөз сөйледі
Ол Қазақ хан­ды­ғының 550 жылдық мерейтойы­на үн қосып, атсалысып отырған оқу орнының оқытушылары мен студенттеріне алғысын жеткізді.
Шара барысында оқу орнының студенті Сәбит Мұхамедияровтың орындауындағы Махамбеттің толғауы жиналғандарға асқақ рух сыйлады
Бұдан соң ер қанаты атқа мініп, қазақ хандары мен батырларының тұлғасын сомдаған студенттер бастаған топ Төле би көшесімен мерекелік шеру жасап жүріп өтті
ТарМПИ-дың №1 оқу ғимаратының алаңында оқытушылар мен студенттердің қатысуымен «Тарихқа – тағзым» атты Ұлы дала өркениетінен театрландырылған көрініс қойылды
Қойылымның сценарийін облыстық драма театрдың труппа меңгерушісі Сәнтөре Пірман мен аталған институттың шығарма­шылық дамыту орталығының басшысы Мырзабек Ешмаханов жазды.
Жандарбек АСАН,
ТарМПИ Ақпараттық-имидждік 
бөлімінің жетекшісі
Жамбыл облысы
