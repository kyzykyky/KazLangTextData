Еңлік САҒЫНДЫҚОВА 1991 жылы Алматы облысы, Көксу ауданы, Талапты ауылында дүниеге келген
І
Жансүгіров атындағы Жетісу мемлекеттік университетін бітірген
Мамандығы – журналист.
Автобусқа жайғасқанымыз сол еді, Ш.Қалдаяқовтың «Арыс жағасында» әні әуелей кетті
Күйбең тіршілікпен жүріп ән тыңдауға да уақыт таппай қалатынымыз жасырын емес
Осы сәтті пайдаланып, терезені сәл ғана ашып қойдым да, далаға қарап сырлы әуенге елітіп, терең ойға шомдым
Сөйтіп отырғанымда түсетін аялдамамның төбесі де көрінді
Улап-шулаған студенттермен жарыса біз де автобус­тан түсіп, ауруханаға жол тарттық
Ауруханаға келген жұртшылықтың қарасы көп екен
Енді есікте кезек күтіп сарылып тұратынымды ойлап, көңілім сәл түсіңкіреп, ғимаратқа оң аяқпен кірдім
Барлығы да сәтті әрі тез бітсін деген оймен ырымдап күбірлеп қойдым
Дәл ғимараттың алдында кимешекті ананы жетектеген қырыққа таяп қалған екі ер-азаматқа көзім түсті
Бүгінде кимешекті үлкендердің қатары жоқтың қасы ғой
Сондықтан бұл көрініс маған ерекше ыстық көрінді
Үлкенді сыйлап өскен халықтың ұрпағы болғандықтан, әдемі әжей мен оның баласына жол бердік.
Барлық есікке кіріп-шығып үлгеру үшін аяғымды жылдамдата басып, дәрігерлердің қолы мен мөрін бастыртуға кірістім
«Денсаулығыңыз сыр бермейді ме?» деген сұрақтың бәріне ойланбастан «иә» деп жауап беріп келемін
Ары-бері өтіп жүріп, сонадайда орындықта отырған әжейге қарап қоямын
Кейуана отыр
Баласы жүгіріп жүр
Біраз уақыттан соң ең соңғы зертханалық кабинетке барсам, әжем сол жерде отыр
Амандастым
Жүрегім сол әжейге бұрып барады
Өйткені бір ақын ағамыздың әжесі туралы ерекше толғаныспен жазған өлеңдері мен әңгімелерін бар ынтаммен оқығанмын
Сол жерде «кимешектің киесі бар» деп те жазады.
Менің алдымдағы кезек әжейдікі екен
«Қатты науқастанып қалған ба?» деген жанашырлық сезімім санамның қоңырауын шыр еткізді.
Араға бір сағат салып, ауруханаға тағы келдім
Есіктен кіре бергенімде, тағы сол көрініске тап болдым
Тоқтап, ағадан неге осынша уақыт бойы жұмыстарының бітпей жүргендігін сұрадым
Сөйтсем, үлкен кісі болғандықтан саусағынан қан шықпаған секілді
Соның әуресімен біраз уақыт жүріп қалғанға ұқсайды
Аз да болса көңілім орнына түсіп, өз жөніммен жүре бердім
Бірақ ойымда анасы мен баласының бір-біріне деген ерекше құрмет, ықыласы қалды
«Жұмақ анаңның табанының астында» деген тәмсілді бұрын-соңды мың рет естісем де, астарына терең үңілмегеніме өз-өзімнен ұялдым.
Күнделікті өмірде анасына зекіп, айғайлап, жылатып, тіпті қол көтеріп, қарттар үйіне де апарып өткізетін безбүйрек балалар осындайдан үлгі алса екен деп ойладым.
