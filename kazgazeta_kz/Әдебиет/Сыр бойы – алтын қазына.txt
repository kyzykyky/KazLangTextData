Етіш Серікқали – Қызылорда облысы, Қазалы ауданы, Бірлік ауылындағы №102 орта мектептің 10-сынып оқушысы
ҚҰТТЫ МЕКЕН – ҚЫЗЫЛОРДА
Сыр бойы – қазақтың алтын кені,
Сақтар да мекен еткен мәңгі сені.
Тарихыңа үңілсем, тұнып тұрған,
Қорқыттың күмбірлеген мұңды үні,
Жұлдыздары жарқырайды жымыңдасқан,
Аспанымда дүр далам Тұранымның.
Ақындары елімнің тұр шабыттанып,
Жырға қосып даңқын Қызылорданың.
Қызылорда болған екен ел босағасы,
Толқыған тарихымның жылнамасы.
Қызылорда – ақ күріштің астанасы,
Еңбекпен еселенген Сыр жағасы.

ӘЙТЕКЕ БИ
Тұлпардың беріп тынысын,
Кемел болған ұлы ісің.
Қазағым мақтан ететін,
Даналарымның бірісің.
Дарытпай бойға кеселді,
Жібермей жауға есеңді.
Ұрпағың үлгі ап өзіңнен,
Шешен сөйлеп төселді.
Тамырын жайған тереңге,
Төзімің ұқсап еменге.
Тамсанып тұрар ел-жұртың,
Әйтеке би дегенде.
ДІН
Дін – біреудің дүниелік танымы,
Дін – біреудің елді бұзар қаруы.
Жер шарын сақтап тұрған аман-сау,
Адамдардың Хаққа деген нанымы.
Жүрегіңді тоңдыратын мұз қылып,
Жақсылыққа жіберетін жүздіріп.
Қырқыстырмай бітістірер баршаны,
Діннің түбі – түсінгенге ізгілік.
Ел болмайсың өзге дінмен күн көріп,
Өз дініңді құрметтей біл көпті үндеп,
Айтқаны бар Елбасының халыққа
«Діннің жүзі – ұстарадан өткір» деп.
