Жақында әл-Фараби атындағы Қазақ ұлттық университетінің журналистика факультетінде белгілі ұйғыр жазушысы Исмаилжан Иминовтың «Путешествие по Алтышару» атты орыс тілінде жарық көрген кітабының тұсаукесер рәсімі өтті
Автордың айтуынша, «Путешествие по Алтышару» кітабын жазудағы мақсат ең алдымен қазақтың ұлы ғалымы, ағартушы-демократ, саяхатшы Шоқан Уәлихановқа деген құрметтің белгісі. 
Алғашқы сөзді Қазақстан Жур­налистика академиясының прези­денті Сағымбай Қозыбаев алып, И.Иминовтың шығармашылығына тоқталды
Әл-Фараби атындағы Қазақ ұлттық университеті журналистика факультетінің деканы Сағатбек Медеубекұлы өзі басшылыққа келгелі факультетте мұндай шараның алғаш рет кең көлемде аталып өтіліп жатқанын тілге тиек етіп, авторды жаңа кітабының шығуымен құттықтады
Тарих ғылымының докторы, профессор Клара Хафизова автордың көп еңбектенетінін тілге тиек етті
Автордың әріптес інісі, белгілі саяхатшы Орденбек Мазбаев Қашқарға сапарлары жөнінде қызықты естеліктерімен бөліссе, республикалық «Мысль» журналы бас редакторының орынбасары Сәуле Ахметова жарыққа шыққан кітаптың бұған дейін «Мысль» журналының бірнеше нөмірінде жарияланғанын айтып, автордың редакциямен арадағы әріптестік қарым-қатынасына тоқталды.
Сөз кезегін алған Исмаилжан Иминов «Мен бүгін толқып тұрмын
Өзім бес жыл оқыған университетте кітабымның тұсаукесері өтуі мен үшін қуаныш
Бұл маған көрсетілген құрмет деп білемін
Осы тұсаукесерді өткізудегі мақсат – студент-жастардың кітапты оқуға деген құштарлығын арттыру» деп ұйымдастырушыларға алғысын айтып, жиналғандарға кітабынан үзінді оқып берді.
Бағдагүл Балаубаева
