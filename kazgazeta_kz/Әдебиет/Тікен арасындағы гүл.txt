Қазақстан Журналистер одағының мүшесі, аудандық «Серпер» газеті бас редакторының орынбасары, Қанат Ғұмаров Атырау өңіріне есімі белгілі қаламгер
Оның өлеңдері мен әңгімелері республикалық, облыстық басылымдарда жарияланып жүр
Қаламгердің биылғы жылы «Атырау-Ақпарат» ЖШС баспаханасынан «Тікен арасындағы гүл» атты жаңа кітабы шықан болатын.
Бұл кітапқа енген әңгімелері мен хикаяттарында бүгінгі жастар өмірінің шынайы көріністері, адамдар арасындағы күрделі қарым-қатынас, махаббатқа деген адал­дық, қылмыспен күрес шым-шытырық оқиғалар түрінде баяндалады
Кітаптың тілі тартымды, оқырманын жалықтырмайды.
Елбасымыздың «Болашаққа бағдар: рухани жаңғыру» мақаласы аясында аудан әкімдігі ұйымдастырған жаңа кітаптың тұсаукесері С.Көшекбаев атындағы аудандық Мәдениет үйінде өтті
Шара барысында Құрманғазы ауданының әкімі Бибоз Шаяхметов журналисті аудан әкімінің Алғыс хатымен марапаттап, қызметіне сәттілік тіледі
Қазақстанның еңбек сіңірген қайраткері, күйші-композитор Шәміл Әбілтай, аудандық «Серпер» газетінің бас редакторы Таңатар Дәрелұлы, Құрманғазы ауданының Құрметті азаматы Мадат Сәрсекеев, жергілікті ақын Нұрлығайын Нұғыманов сөз сөйлеп жаңа кітапқа жақсы баға берді
Тұсаукесерде аталған Мәдениет үйінің өнерпазы Раушан Сәрсенова «Дүние-ай» әнін орындаса, аудандық орталық кітапхана директорының орынбасары Гүлден Хамзина шараны жүргізіп, осы кітапхананың оқырман қамту залының меңгерушісі Людмила ­Рахметова қаламгер шығармашылығына биб­лио­графиялық шолу жасады
Мектеп оқушылары кеш кейіпкерінің бұған дейін шыққан, бірақ оның да тұсауы осы кеште кесілген «Аққулар жұбын жазбайды» кітабынан және жаңа туындыдан үзінділер оқыды.
А.Шакупова
Атырау облысы
Құрманғазы ауданы
