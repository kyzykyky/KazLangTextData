Қазақ мемлекеттік қыздар педа­го­гикалық университетінде ақиық ақын Мұқағали Мақатаевтың туған күніне орай «Мұқағали – мәңгілік жыр» атты жыр мүшәйрасы өтті

«Мұқағали оқуларын» өткізуді дәстүрге айналдырып келген оқу орны бұл шараны жырқұмар студенттер шығармашылығын дамыту, ақын шығармашылығымен етене жақын таныстыру, аталмыш университеттің 70 жылдық мерейтойын насихаттау мақсатында ұйым­дастырды
Мүшәйраға қаты­­сушылар «Ақиық ақын – ­Мұқа­ғали» атты тақырып бойынша ақын­ға арналған, сонымен қатар «Же­місті 70 жыл, арғымақ жыр» тақы­рыбымен өз шығармаларын жинал­ған көпшілік назарына ұсынды.
Қазылар алқасы қорытындысы бойынша қазақ филологиясы және әлем тіл­дері факультетінің студенттері жеңімпаздар қатарынан табылды
Бағы жанып, бабы келіскен Балсан Мәді 1-орынды, 2-курс студенті Жадыра Нұрбақыт 2-орынды, 3-курс сту­денті Жазира Жамали 3-орынды иеленді
Ақын Серік Қалиев өз атынан «Жас үміт» сыйлы­ғын Жадыра Нұрбақытқа табыс етті
Барлық қатысушылар алғыс хаттармен марапатталды
Ал жеңім­паз­дарға қаржылай сыйлық пен М.Мақатаевтың жыр жинағы табыс етілді.
Аталмыш университеттің ұжы­мы жылдағы дәстүр бойынша ақынның туған күніне орай, оның Алматыдағы ескерткішіне гүл шоғын қойып, еске алу шара­сын ұйымдастырды
Айтулы шараға аталмыш университеттің ректоры Динар Нөкетаева бастаған оқу орнының басшылары мен оқытушы-профессорлар қауымы және студенттер қатысты
Артында мәңгі өлмес мол мұра қалдырған ақынның шығармала­рын насихаттау әрі оны еске алу мақсатында жасалған шараға арнайы келген Қазақстан Жазушылар одағы басқармасы төрағасының орынбасары Маралтай Ыбыраев сөз сөйлеп, ақынға арнаған жырын оқыды
Халықаралық «Алаш» әдеби сыйлығының лауреаты, «Ерен еңбегі үшін» медалі мен Мұқа­ғали атындағы сыйлықтың иегері Оразақын Асқар: «1955 жылы Мұқа­ғалиды іздеп Қарасазға барғанымда ауылдағы қазақ мектебінде орыс тілінен сабақ беретін мұғалім екен
Орыс тілін өздігінен меңгерген
Ауылдағы, аудандағы мектептердегі кітапханалардың бәрінде болған, оқымаған кітабы жоқ
Сол кезде Мәскеуде жұмыс істейді Лашынның інісінен арнайы Ресейден кітаптар алдыратын көрінеді…» деп тебі­рене естелік айтып, сол жылдары жарияланған Мұқағали жырларын жатқа оқыды.
Қыздар университетінің ақын­­жанды, әдебиет құмар арулары 10 жыл бойы тұрақты түрде өткізе­тін «Мұқағали оқулары» ақын шығар­машылығын дәріптеуге, сұлу­лықты сүюге, әдемілікке ұмты­луға, адам жанының сырлы құпияларына бойлауға үйретері сөзсіз.
Салтанат ЖАСБАТЫРҚЫЗЫ
