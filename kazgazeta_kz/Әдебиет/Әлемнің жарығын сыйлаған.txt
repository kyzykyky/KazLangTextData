Таяу күндері баршамызға ыстық, мерейлі мереке 8-наурыз – Халықаралық әйелдер күнін атап өтеміз.
Бұл күннің орны ерекше
Анамыздан, апа-қарындастарымыздан, қыздарымыздан артық, ардақты кім бар өмірде
Ер-азаматтар үшін олар жақсылықтың, сұлулықтың тазалықтың нышаны
Бүткіл әлем жарығы, жаныңды жайдары етер нұр-сәуле осы асыл жандардың бойынан таралатындай.
Қазақ ықылым заманнан ананы, қыз баланы ерекше құрмет тұтқан
Сол дәстүр бүгін де жалғасын тауып отыр
Ананың көңіліне қаяу түспесін, қыздарымыздың жүзі жарқын болсын деген ниеттеміз
«Тарих тағылымында өзгерістердің барлығы әйелдер үшін жасалады
Әйел шексіз құдіреттің иесі болып саналады» деген Елбасы Нұрсұлтан Назарбаевтың сөзі де мемлекетіміздің әйел-анаға деген көзқарасын айқын аңғартса керек.
Көгілдір көктеммен бірге қуанышы мен шаттығын сыйлай келетін жарқын мереке құтты болсын! Өмірдің сәні мен мәніне айналған аяулыларымыз­дың әрбір күні көктемнің жадыраңқы күніндей шуақты өтсін деп тілейік.
