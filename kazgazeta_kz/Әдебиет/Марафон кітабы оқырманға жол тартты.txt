Жуырда қолымызға жазушы Талғат Кеңесбайдың «Марафон» атты кітабы тиді
Кітапқа қаламгердің бірнеше повестері мен әңгімелері топтастырылыпты
Атап айтқанда, жазушының «Гауһар», «Ойшоғыр», «Ұлу жылы», «Ақмарқа», «Француз әтірінің иісі» повестері, сондай-ақ «Лениннің бәтеңкесі», «Мұзайна», «Қанден», «Марафон», «Моншашы, «Ұрланған қаздар» және мен» атты әңгімелерінен әртүрлі кейіпкерлер бейнесін, олардың мінездері мен болмыс-бітімдерін, қоғамның көріністерін сипаттаған көркем суреттеулер мен айшықты бейнелерді көреміз.
Қаламгердің шеберлігі, өрнекті нақыштары, тіл байлығы, образ кестелеуі – барлығы да оқырманын баурап алады
Біз бұл жазбамызда автордың кітабын жете таныстыруды мақсат тұтқан жоқпыз
Тек бар болғаны оқырманды татымды кітаптың жарық көргені туралы құлағдар ету
Айта кетейік, «Марафон» кітабының тұсаукесері 24 мамыр күні Алматы қаласындағы Жамбыл атын­дағы Жасөспірімдер кітапханасында өтті
Тұсаукесер шарасына зиялы қауым өкілдері, қаламгердің әріптестері мен кітап­хана оқырмандары қатысты
Шараға қаты­сып, сөз сөйлегендер авторға шығар­ма­шы­лық табыс тіледі.
Талғат Кеңесбай 1961 жылы Шығыс Қазақстан облысы, Абай ауданы, Саржал ауылында дүниеге келген
Семей педагогикалық институтын тәмамдаған
1980 жылдан бері шығармалары бас­пасөз беттерінде жарияланып келеді
Респуб­ликалық «Жігер» фестивалінің лауреаты
Тұңғыш кітабы «Француз әтірінің иісі» 1990 жылы жарық көрген
Еуразия жазушылар одағының мүшесі
Шығармалары бірқатар шетел тілдеріне аударылған.
Дәукен Жұматұлы
