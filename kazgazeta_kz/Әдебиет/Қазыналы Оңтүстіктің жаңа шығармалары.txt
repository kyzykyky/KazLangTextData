«Қазыналы Оңтүстік» деген сериямен көптомдық шығармалар жарық көріп жатқанынан көзіқарақты оқырман хабардар
Мемлекет қамқорлығымен арнайы мəдени мұраға бөлінген жоспарлы қаржыны тиімді пайдалануға облыстың бұрынғы əкімі, қазіргі Ауыл шаруашылығы министрі Асқар Мырзахметов мұрындық болды
Көптеген ұмыт болған қаламгерлердің кітаптары шыға бастады
Олар 300-ге жуық томды құрады.
Мұнша қазынаны игеруге арнайы шығармашылық ұжым құрылып, қарқынды жұмыс істеуде
Ғылыми кеңесші: филология ғылымының докторы, профессор, Қазақстан Респуб­ликасы Мемлекеттік сыйлығының иегері Мекемтас Мырзахметұлы, томдарды баспаға дайындаушылар: филология ғылымының кандидаты, доцент Саттар Өмірзақов, ҚР Журналистер одағының мүшесі Алмас Ақылбек
Бір ғана Мырзашөл өлкесіне қатысты жазбагерлеріміз жайлы баяндайын
244-ші томға Қайыпназар Әйтпенов шығармалары енді
Олар – мысқыл-мысалдар, аңыздар мен хикаяттар, дастандар
245-ші томдыққа Қайыпназар Әйтпеновтің өлеңдері мен толғаулары, арнаулары, ақын туралы арнаулар, естеліктер мен мақалалар топтастырылды
246-шы томды «Нұрманбет туралы ­дастан», «Манап пен Жанап», «Мекер әйел», «Жапал батыр», «Ақмарал» секілді дастандары толықтырды
Араб әрпімен жазылған мәтінді жеткізгендер: осы және ақынның немересі Гүлнар Ұзақбайқызы Әйтпенова
Бұл томдар ықшамдалып шығарылғандықтан ақынның әлі де баспа бетін көрмеген шығармалары бар
Көп таралыммен жарық көрген томдар облыс кітапханаларына таратылды
Сатылымға түскен жоқ
Қайыпназар атамыздың кітаптарына кезінде Ұлттық Ғылым академиясының академигі Рахманқұл Бердібай «Өнердің алды қызыл тіл емес пе?» деген алғы сөз жазған
Ақынның көзін көрген, пікірлес болған ­Сержан Құлдырақұлының «Шежірелі қарттың жан-сыры немесе Қ.Әйтпеновпен әңгімесі», Шүкір Сералиевтің «Әруағың риза болсын аға», Бөрібек Әділовтің «Жомарт батыр ма, әлде «банды» ма?», Әнуар Қадырханұлының «Әкем айтқан сыр», Мәулен Қалмырзаевтың «Не жазығы бар еді?», Ө.Бековтің «Қ.Әйтпеновтің тоқсан жылдық тойы», Мылтықбай Ерімбетовтің «Қонаевтың Шымқорғандағы кездесуі» атты естеліктері кітаптың құнын арттырып тұр
Елге мәлім, кең тарал­ған Қайыпназар термелерінің жаңа нұсқасы да тұңғыш рет жарық көріп отыр.
Тағы да бір жаңалық – Молда Мұса Жұманазарұлының шығармаларының 241, 242-ші томдарының оқырман қолына тигендігі
Бұл жинақтарға М.Жұманазарұлының толғаулары мен термелері, арнаулары, кеңестік кезеңде жазылған шығармалары, «Шамырша», «Қызәйнек» дастандары, ақын шығармашылығы туралы жазылған мақалалар, естеліктер мен арнаулар берілді
Келесі томдыққа «Пайғамбардың өсиеті», «Әдһам батыр», «Мұңлы-Сейіл» секілді дастандары және Ахмет Жұманазарұлының «Намазыңыз қабыл болсын» атты еңбектері енгізілді
Ақынның ел ішінен жиналған басқа шығармалары тағы да екі томды құрайды және жарық көруін күтіп тұр
Мәтінді жеткізгендер: осы жолдардың авторы, Ғани Әдиұлы ­Ахметов және Әбдімәлік Шәдиұлы ­Ахмет
Мәтінді араб жазуынан аударған: Шәди Ахметұлы
Жарық көрген көп томдықтарда Әди Ахметұлының «Көп көрдім қиянат пен жаланы да… Естен кетпес кездесу», Шәди Ахметұлының «Жақсы жұрағатсыз», Сержан Құлдырақұлы, Мылтықбай Ерімбетовтің «Арманда кеткен ақын», Сафуан Шаймерденовтың «Сөздің нұры», Мырзагелді Кемелдің «Парыз», Досмұрат Жұматаевтың «Мұсадай ақын аға қайда маған?», Жетпісбай Кершиевтің «Жыры үшін қуғын көріп «ақтаңдақта»…», ­Мырзантай Жақыптың «Шардараның шерлі ақыны», Болат Көмековтың «Таным тереңдігі», Сапар Әлінің «Әбдіәзім ақсақал жайлы жырдың жалғасы бар ма?», Камал Ендібаевтың «Шын ақын еді мақтарлық», Мұхтар Құраловтың «Тартысқа толы тағдырың…» деген мақалалары, арнаулары, естеліктері топтастырылған
Молда Мұсаның ата-бабасы Ұзын Ата мешітінің шырақшылары болып өткені мәлім
Кеңес өкіметі ағасы Ахметті молда деп ату жазасына кессе, өзін қамауға алды, қорлық көрсетті
Қашқын атандырды
Діни білімі өте жоғары бұл ақынның «Пайғамбардың өсиеті», «Ұзын Ата», «Қырық парыз», т.б
діни шығармаларын тамсанбай оқу мүмкін емес
Кеңестік кезең тірлігін айна қатесіз жеткізген «Тәркілеу», «Ұжымдастыру», «Дүрбелең», «Жор­ғалар кетті күйінен», «Кеңес заңы», т.б
ірі шығар­малары және қысқа өлеңдерінің өзінде ақын тілдік бояуының қанықты­ғы­мен, төрт аяғы тайпалған тең жорға шығарымпаздығымен таңданды­рады
Ақындардың арабша қолжаз­ба­ларының Асыл мәтінінің фото көшір­месінің кітаптарда қоса берілуі томдықтарды ерекшелендіріп тұр
Мұның өзі ғылыми ізденіске жол ашамын деген ниетті адамға оңтайлы көмек болмақ
Шығармалардағы діни сөздердің түсіндірме сөздігін сауатты жасаған филология ғылымы­ның кандидаты, доцент Саттар ­Өмір­зақовтың еңбегіне тәнті болып, ризашылығымызды білдіреміз
Сөз ретінде айта кету керек, ежелден мәлім Майлықожа, Құлыншақ ­Ке­мелұлы, Орынбай ­Тайманов, ­Айтбай Белгібаев, т.б
көптеген шайыр­лар­дың көптомдықтарының шығуы оқырманның көз қуанышына айналып тұр.
Мылтықбай ЕРІМБЕТОВ, 
Қазақстан Жазушылар 
одағының мүшесі
Шымкент
