Алматы қаласына іссапармен келген Қазақстанның халық қаһарманы, еліміздің біртуар ұлы Айдын Айымбетов Алматы мемлекеттік табиғи қорығына арнайы келді
85 жылдық тарихы бар Алматы қорығының мұражайын аралап, қорық аумағының әр белдеуінің тамаша табиғаты бейнеленген көріністермен, ондағы мекендейтін аң-құстардың түрлерімен танысты.
Қорық ұжымымен дөңгелек үстел ұйымдастырылды
Айдын Айымбетов ғарышқа ұшуға үлкен дайындықпен келгенін атап өтіп, өткен күндеріне үңілді
Жастайынан көкке самғауды арман еткен ғарышкер өткен жылы Байқоңырдан ғарышқа көтеріліп, аспан әлемінде бірнеше ғылыми тәжірибелер жүргізіп, ғарыш кеңістігіне шыққаны жайында айта келе, Қазақстанда ғарышты игеру мақсатында атқарылып жатқан игі істерге тоқталды.
Ғарышкер қорықтың директоры Қуат Байтұрбаевтың ұйымдастыруымен, Алматы қорығының ғылым, ақпарат және мониторинг бөлімі мамандары «Хабар» телеарнасымен бірігіп түсірген «Қар барысы – ізімен» атты телефильмінің тұсаукесеріне қатысты
Фильмді бастан-аяқ көріп шыққан Айдын Айымбетов кейінгі жылдары саны азайып бара жатқан, Қызыл кітапқа енгізілген, Алатаудың белгісіне айналған Қар барысының өсуіне үлес қосып, атқарған қажырлы еңбектері үшін қорық мамандарына ризашылығын білдіріп, алғысын айтты
Ақ көрпесін жамылған Алатаудың әсем табиғатын тамашалап, таза ауасымен тыныстап, бір марқайып қалғандығын жеткізді.
А.Жақсыбаев,
Алматы мемлекеттік табиғи қорығы ғылым, ақпарат және мониторинг 
бөлімінің бастығы
