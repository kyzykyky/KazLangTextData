Елбасының «100 нақты қадам» Ұлт Жоспары бойынша елімізде сот саласын реформалау да көзделіп, бұл орайда бірқатар міндеттер айқындалғаны белгілі
Мәселен, бағдарламада сала мамандарын іріктеудің тәртібін күшейту, сот жүйесі инстанцияларын оңтайландыру, 3 сатылы сот жүйесін құру, соттарды іріктеу тетіктерін жаңарту, болашақ судьялардың салада кемінде 5 жылдық еңбек өтілі болу талабын енгізу, жоғары сотта инвестициялық алқа құру және т.б
міндеттер атап көрсетілген. 
Бүгінгі таңда «Электронды сот өндірісі, атап айтқанда, «Сот кабинетін» дамыту және сот төре­лігін қашықтықтан жүзеге асыру мақсатында заманауи технологияларды қолданудың арқасында істерді қарау ыңғайлы әрі қолжетімді бола бастады
Азамат, оның өкілі немесе адвокат өзіне қолайлы кез келген уақытта үйінен, кеңсесінен шықпастан, интернет желісі арқылы сот құжаттарымен танысып шығып, істің қаралу деңгейін біліп, сот актісін қағазға басып шығару мүмкіндігіне ие болды.
Осылайша «Сот кабинеті» сервисі арқылы заңды тұлғалардың мемлекеттік баж төлеу мәселесі шешімін тапты, жеке тұлғаның (заңды тұлға өкілінің) төлем карточкасы арқылы бажды төлеу, сондай-ақ төлем құжатының (түбіртек, төлем тапсырмасы және т.б.) сканерден өткен көшірмесін қоса беру мүмкіндігі артты»
«Азаматтық іс жүргізу» кодексіне енетін өзгерістер мен толықтыруларға сәйкес «Сот кабинеті» сервисін одан әрі дамыту нәтижесінде арыз-шағымдар мен өтініштерді беру, сот процесінің аудио және бейнежазбасын қарауға, істерді іздестіруге және т.б
мүмкіндіктер жасау жоспарланған
Бұған қоса, Жоғарғы Соттың және жергілікті соттардың сайтында «Сот құжаттарымен танысу» сервисі іске қосылып отыр
Аталған сервис сот өндірісінің жеделдігі мен қол­жетімділігін қамтамасыз ету үшін Қазақстан Республикасы Жоғарғы Сотының сайтындағы электронды сот құжаттарымен танысуға мүмкіндік береді
Сотқа талап арызбен жүгінген азамат оның тіркелгені туралы талон алады
Бірнеше күннен кейін оның ұялы телефонына немесе электронды поштасына оның арызы бойынша сот құжатының шыққаны және онымен Интернет арқылы таныса алатындығы жөнінде SMS-хабарлама жіберіледі
Бұл ретте азаматтар сот құжатын алуға сотқа барып уақытын кетіріп, қаражатын шығындап, әуреге түспейді.
Сот жүйесіне заманауи технология­лардың енгізілуі мен қолданылуы сот өндірісін жеңілдету, бюрократиялық кедергілерді жою, сот жүйесі қызметкерлерінің азаматтармен тікелей байланысын азайту жолымен сыбайлас жемқорлықтың орын алу ықтималдығын төмендетуге септігін тигізеді және еліміздің тұрғындары үшін сот жүйесінің ашық әрі қолжетімді болуына барынша мүмкіндік туғызады
Бүгінде азаматтар электронды цифрлық қолтаңба көмегімен мемлекеттік органдардың виртуалды қабылдауларына өтініш жіберіп, анықтама алады, тіркеуін ауыстырады, түрлі қызметтер мен рұқсаттамаларды алуға тапсырыс береді.
«Сот кабинеті» және «Сот құ­жат­тарымен танысу» электронды сервистері Жоғарғы Соттың www.sud.kz ресми сайтында іске қосылған
Аталған қызметтерді элек­тронды цифрлық қолтаңбасы бар республиканың кез келген азаматы тұтына алады
Жоғарғы Соттың Call-орталығына 1401 қысқа нөміріне хабарласу арқылы қосымша ақпарат алуы­на да болады
Аталған қызметтердің халыққа кеңінен қолжетімді ету мақсатында «Сот кабинеті» және «Сот құжаттарымен танысу» электронды сервистері Жоғарғы Соттың www.sud.kz ­ресми сайты арқылы қызмет түрлерін пайдалану мүмкіндігі жасалған
Аталған мәселе «100 нақты қадам» бағдарламасының орындалуына үлкен септігін тигізетіндігін және азаматтарымызға қолжетімді болатынына сенімдімін.
А.БЕРДЫБЕКОВ
Алматы қалалық сотының
кеңсе басшысының орынбасары
