Алматы қаласындағы ­Республика сарайында қазақтың көрнекті ақыны Жарасқан Әбдірашевтің 70 жылдығына орай «Дала, сенің ұлыңмын!» атты салтанатты кеш өтті.
Кеш барысында ҚР Сенаты­ның төрағасы Қ-Ж.Тоқаев­тың, Мем­лекеттік хатшы Г.Әбдіқалықова­ның, ҚР Мәдениет және спорт ми­нистрі А.Мұхамедиұлының және т.б
құттықтаулары оқылды.
Жарасқан есімі халқымызға жақсы таныс
Ол сан қырлы азамат болатын
Ақындығы бір бөлек, аудармашы, әдебиет сыншысы, сықақшы ретінде де оқырман қауымға жақсы таныс.
Журналист ретінде респуб­ликалық «Қазақ әдебиеті», «Ленин­шіл жас» газеттерінде, «Жұлдыз», «Жалын» жур­нал­дарында бөлім басқарды
­Қа­зақстан Жазушылар одағында қызмет етті
Сатиралық телеха­бардың бас редакторы болды.
Бар болғаны елу үш жыл өмір сүргенімен, әдебиет саласын­да қажырлы еңбек етті
Көзі тірісінде 27 кітабы жарық көрді.
Бұл жөнінде сахнаға ­көте­ріл­­ген ақын-жазушылар ­Н.Оразалин, Ұ.Есдәулет, А.Бақтыгереева, ­Ш.Сариев, ғалым А.Мұсаев атап өтті
­Олар, сондай-ақ баспадан жаңа шыққан «Құлыптас», «Қалдырған ізің мәңгілік» атты кітаптардың тұсауын кесті
«Құлыптас» кітабына ­автор­дың өмірінің соңғы жылдарында жазған, бұрын жарияланбаған жаңа өлеңдері, Алаштың айтулы азаматтарына арнаған эпитафиялары, «Сор топырақ» трагедиялық поэмасы енгізілген
Сондай-ақ «Әзілің жарасса» деп аталатын эпиграммалары жаңа жазыл­ған көптеген туын­ды­ларымен то­лықтырылған
Ал «Қалдырған ізің мәңгілік» кітабынан белгілі әдебиет зерттеушілері мен сыншы­ларының, қаламдас аға-інілерінің, дос-жарандарының, аяулы жары мен перзенттерінің жүрекжарды лебіздері мен ыстық сағынышқа толы естелік­терін оқуға болады
Кеште мерейтой иесінің зайыбы Нәзігүл Мергенбаеваға да сый құрмет көрсетілді.
Жиынның тартымды өтуіне ҚР Халық артисі Роза Рымбаева бастаған өнер иелері мен музыкалық топтардың қосқан үлестері елеулі болды.
Осы басқосуда аңғарылғандай, Жарасқан ағамыздың ұрпағы өнерлі екен
Жиналғандар, әсіресе ақын­ның немересі Әбілқайырдың орын­дауындағы шығармаларды қызы­ғушылықпен тыңдады.
Салтанатты кеш соңында Жә­кең­нің ұлы, белгілі кино режиссері Рүстем Әбдірашев сөз сөйлеп, көпшілік қауымға ризашы­лығын білдірді.
…Халық талантты ұл-қыздарын қадірлей біледі
Соның жарқын айғағы ақын Жарасқан Әбдірашевқа көрсетіліп жатқан ел құрметі
Алматы қаласындағы бір көше, Арал қаласындағы бір мектеп және көше ақын есімімен аталады
Осыдан үш жыл бұрын мектеп жанынан ақын мүсіні бой көтерді
Алматыдағы соңғы жылдары өзі тұрған үйге ескерткіш-тақта орнатылды.
Өлең сөздің хас шебері туралы елімізге танымал тұлғалар да кезінде жылы пікірлерін білдірді
Солардың бірі – заманның заңғар жазушысы Әбіш Кекілбаев: «Жарасқанның таланты да, тағдыры да әдебиеттің жабыла жұмылатын жүк емес екенін, оны білек сыбанып, бірге қимылдайтын көп емес, тәңірдің қай салғанын да қасқая тосып ап, көріп алатын, көтеріп бағатын жанкешті жалқылар жасайтынын тағы бір рет ұғындырып өткендей
Ондай жалқылардың бірінің орнына бірін апарып қоя салатындай сыңары болмайды
Жарасқан да тап сондай қайта оралып тумайтын хас тарлан» десе, айтулы ақын Тұманбай Молдағалиев: «Әдебиетке, оның ішінде өлеңге бізден кейін келген топтың, шоғырдың ішіндегі ең бір жарығы, ең бір сәулелісі, жұлдыздысы – осы Жарасқан Әбдірашев» деген болатын.
Көрнекті қаламгер есімі туған халқымен бірге жасай береді.
Нұркен Жандәулетұлы
