Қазақ мемлекеттік Қыздар педаго­ги­калық университетінің мәжіліс залында филология ғылымының докторы, профессор Руда Зайкенқызының мерейтойына байланысты «Ынтызар» атты әдеби-музыкалық кеш өтті
Оған қоғам қайраткерлері, зиялы қауым өкілдері, әріптестері, шәкірттері қатысты.
Қазақтың белгілі ақыны, сатирик, сазгер, атбегі Қажытай Ілиясұлының Руда Зайкенқызына арнаған «Ынтызар» атты ән-өлеңіне орай өткізіл­ген кеш ақынның жарына деген ын­ты­зарлығы ғана емес, ұстаз-ананың өмірге, өнерге, ғылымға, ұстаздыққа деген ынтызарлығының бір белгісі іспетті.
Р.Зайкенова 1982-1986 жылдары М.Әуезов атындағы Әдебиет және өнер институтының аспирантурасында оқып, «Қажым Жұмалиев еңбек­те­ріндегі әдебиеттану мәселелері» деген тақырыпта кандидаттық, 2010 жылы «Қабдеш Жұмаділов шығар­ма­шылығы: тарихилық, деректілік және көркемдік шешім» деген тақырыпта докторлық диссертация қорғады
Бүгінгі күнге дейін ғалым 200-ден астам мақала мен 30 шақты мектеп және жоғары оқу орындарының оқулықтары мен оқу құралдарын жазыпты
Жас ұрпақты оқыту және тәрбиелеу ісін­дегі зор еңбегі елеусіз қалмады
«Ы.Алтынсарин» атындағы төсбел­гінің, «ЖОО-ның үздік оқы­тушысы» мемлекеттік грантының иегері.
Кешті аталған оқу орнының ректоры, педагогика ғылымының докторы, профессор Гауһар ­Алдамбергенова ашып, құттықтау сөз сөйледі.
Жазушы Берік Шаханов Қазақстан Жазушылар одағы басқармасы атынан лебіз білдіріп, сый-сияпат жасады
Қажытай Ілиясұлының шәкірті Қайым-Мұнар Табеев естеліктерімен бөлісті.
Алмалы аудандық ардагерлер кеңе­­сінің төрағасы Жақсылық Нұр­таза­ұлы, Руда апайдың ұстазы, ­рухани ақылшысы Клара Жағыпарқызы, Абай елінен елдің сәлемін жеткізген, ұстаздың туған ағасы Манар ­Құрман­беков, белгілі ақын Ұлықбек Есдәулет, күйші Секен Тұрысбек, сазгер Ержан Белғозиев, «Інжу-маржан» үйірмесінің жетекшісі ­Береке Жұмақаева және т.б
сөз сөйлеп, кеш иесінің адамгершілік қырларына, өмірдегі жетістіктеріне тоқталды.
Кеш барысында Қажытай Ілияс­ұлы­ның әндері орындалып, өлең­­дері оқылды
Ұстаздың еңбектері­нен көрме ұйымдастырылды.
Бағдагүл Мұратқызы
