Тәуелсіздік мерекесі несімен қымбат, несімен құнды?
Бұл кімді болмасын ойға батыратын, бір сәт болса да саналы сезімге әсер ететін маңызды сауал
Алайда шешуі де пәлендей қиын емес
Олай болатыны бұл мереке елімізде жыл бойы болатын күллі мейрамдардың беташары, бастауы
Алаш топырағындағы барлық қуанышты сәт, үкілі мейрам атаулы осы күннен, дәлірек айтқанда Тәуелсіздік тойынан басталады
Тәуелсіздік бостандық атаулының алтын кілті, азаттық әлемінің сөнбес шырағы
Сол үшін де еліміздегі күллі жақсылық, толағай табыстар дәл осы шақтан басталады.
Желтоқсан айы
Күллі дүние ақ шағи көрпесін қымтай жамылып, аппақ болып жарқырай көзге түседі
Жаныңды желтоқсан желі желпігендей болады
Құлағыңа қобыз сарынындай болып, әлдебір тосын үн – азаттық үні естіледі
Көз алдыңа әйгілі 1986 жылғы қаһарлы, әрі қазақ жастарының қып-қызыл қаны төгілген тарихи Желтоқсан көтерілісі елес береді
Осы бір солақай шешімнің арты осылай болады-ау деп, алдын ала жобалап, барлық қанқұйлы әскери жобасы 1985 жылы Мәскеуде жасалған аты шулы «Митель» соғысы көлбеп өткендей әсер жаныңды жанып, қиялыңды қымырандай ірітеді
Қыстың қақаған аязында өз елі үшін, оның болашағы үшін төгілген Алаш жастарының қаны текке кетпеді
Ол қан – желтоқсан алауы болып жанды, ол қан еліміздің көгінде Көк ту болып желбіреді.
Сол абзаң көк тудың көгімізде желбірегеніне міне, биыл 25 жыл толып отыр
Бұл әлемдік уақыт өлшемімен алып есептегенде әрине, қас қағым ғана сәт
Алайда біз үшін жетістігі мен толағай табысы мол ең бір естен кетпес бақытты шақтар
Тәуелсіздіктің 25 жылы Алаш жұртын азаттықтың алтын бесігімен қоса, небір айтулы табыстарға жетеледі
Бұл жылдар ішінде еліміз шын мәнінде жаңару, қайта өрлеу кезеңін бастан өткерді
Астана қаласы бой көтерді.Тіліміз мемлекеттік мәртебе алды
Жер бетінде алғаш рет Қазақстанда халықтар Ассамблеясы құрылды
Елімізде халықтар достығы салтанат құрды
Ырыс пен ынтымақ, бірлік пен береке қазақстандықтарға бағыт беруші күшке айналды
Күллі қазақ елі даму мен серпілістің жаңа жолына түсті
Осының бәрі бір жағынан халқымыздың ұя бұзбас ұйымшылдығының арқасы болса, екінші жағынан Елбасының дана саясатының арқасы.
Қазақ елінің болашағы айқын, келешегі кемел
Біздің ел Елбасының көрегендігінің арқасында дамыған 30 елдің қатарына қосылуды басты бағыт етіп, Нұрлы жердің үстінде Нұрлы жолмен Мәңгілік Ел атануға бет бұрып отыр
Бүкіләлемдік Қысқы универсиада ойындарын, «ЭКСПО-2017» көрмесін өткізу де күн тәртібіндегі кезек күттірмес мәселелердің бірі…
Барша Алаш жұртын Тәуелсіздіктің 25 жылдық үлкен мереке, ұлы тойымен құттықтағым келеді
Еліміз тыныш, Елбасымыз аман болғай ағайын!

Дәнеш АХМЕТҰЛЫ,
жазушы
