– Жылдағы дәстүр бойынша осы жылы да «Хабар» арнасы Олимпиада ойындарын тіке­лей эфир арқылы көрсетпек
Әлемдегі ең маңызды спорттық шараға қаншалықты дайын­­сыздар? Арна көрермендерін не күтіп тұр?
– Бес құрлықтың басын қосқан бұл ойындарды әр ел, әр команда, тіпті әр телеарна айрықша күтеді
Біздің арнаның да көрерменге әзірлегені көп
Өздеріңіз білетіндей, «Хабар» агенттігі құрылған уақыттан бері Қысқы және Жазғы Олимпиада ойындарын үздіксіз көрсетіп келеді
Бұл – бекер емес
Себебі дәл сол ойындарда біздің спортшыларды бүкіл әлем таниды, дәл осы ойындар мемлекеттің ынтымағын арттырып, елдің бірлігін нығайта түседі, ал жерлестеріміз жеңіс тұғырынан көрінген сәттегі мақтаныш сезімі, көрерменге сыйлаған эмоция біз үшін өте маңызды
Төрт жылда бір рет болатын спорт бәсекесі арнаның ажырағысыз дәстүріне айналды десем де болады.
Осы жылғы Олимпиада ойындарын еліміздің аумағында көрсету құқын «Dentsu, Inc.» компаниясынан «Хабар» агенттігі мен «Қазақстан» ТРК бөлісіп алды
Келісімге сәйкес ойындар «Хабар», «Қазақстан», «Kazsport» арналарында ғана көрсетіледі
Бүгінде дайындық жұмыстары толықтай аяқталды
Талғампаз көрермен үздік сападағы спорт ойындарын тамашалайды.
– Қазіргі таңда көптеген азаматтар әлеуметтік желілерде отырып, жаңалықтарды интернет арқылы қарайтыны жасырын емес…Бұл жағы ескерілді ме?
– Әрине, қазір ғаламтордың заманы ғой
Сондықтан біз интернетте отыратын спорт жанкүйерлері үшін арнайы интернет жоба әзірледік
Бұған дейінгі Лондон және Сочи олимпиадалары кезінде де осыған ұқсас жоба ашқан едік
ZERO интернет-статистика қызметінің мәліметіне сүйенсек, біздің жобамыз Қазнеттің спорт сайттарының арасында үздік бестікке кірген болатын.
Желі қолданушылары khabar.kz.olympic веб-сайтында жерлестеріміздің жарыстары, күн сайынғы олимпиада күнделігі, ТВ-трансляциялардың кестелері, қоржынға түскен медальдар жөнінде ақпаратты эксклюзивті түрде алып отырады
Сонымен қатар соңғы жаңалықтар, біздің құрама команда, жаттықтырушылар, олимпиада ауылындағы қызықты фотосуреттер мен бейнежазбалар, сарапшылардың пікірлерін де ұсынып отырамыз
Инстаграм, Фейсбук, Твитер сынды әлеуметтік желілерді қолданушылар «#RioKhabar» арқылы жаңалықтарды оқып қана қоймай, арнамыз ұйымдастыратын байқауларға да қатыса алады.
– Спорттық шараларды жүргізушілер үнемі сынға түсіп жатады
Бұл жылғы комментаторларыңыз жөнінде айта кетсеңіз, олар қалай таңдалды?
– Біз спорт саласының жілігін шағып, майын ішкен мамандарды шақырып отырмыз
Олар бұған дейінгі Олимпиада ойындарының комментаторы ретінде көрерменге жақсы таныс
Қазақ тіліндегі комментаторларымыз Жандос Айтбай, Ержан Көшкінбаев, Ермұхамед Мәулен, Айбек Қабылшаев, ал орыс тілінде Евгений Акманов, Андрей Неклюдов, Дмитрий Мостовой, Асқат Жақаев, Ерзат Серғазин сынды журналистер қызмет етеді
Олардың барлығы бірнеше жылдан бері спорт журналистика саласында жұмыс атқарып келе жатқан, өте тәжірбиелі азаматтар.
Сондай-ақ эфирге сол күнгі спорт түрлеріне байланысты сарапшылар шақырамыз, оның ішінде жүлделі орыннан үміт күттіретін бокс, ауыр атлетика және күрес сайыстары да бар
Олардың пікірі, болжамы «көк жәшіктің» ар жағында отырғандар үшін қызықты болады деп ойлаймын.
– Яғни «Хабар» арнасының көрермендері үздік спорт түрлерін тамашалайды екен ғой…
– Солай деуге болады
Өздеріңіз білесіздер, біз олимпиада ойындары кезінде бокс, ауыр атлетика және күресшілерімізден жүлделі орындарды күтеміз
Сол себепті міндетті түрде эфирден көрсетеміз
Мұнан өзге, жеңіл атлетика, дзюдо, таэквондо, жүзу, грек-рим күресі және тағы басқа спорт түрлерінде тамашалайсыздар
Ойынның алғашқы күні біз алты сағат бойы веложарыс ұсынбақпыз.
Айта кетерлігі, Қазақстан мен Бразилия арасында 9 сағаттық айырмашылық бар
Сондықтан ойындардың басым көпшілігі түнде көрсетіледі.Нақты уақыттарын жоғарыда айтқан біздің сайттан көрсеңіздер болады
Сонымен қатар ойын барысында да хабарлап отырамыз.
– Қателеспесем, бүгінгі таңда арна тілшілері Рио-де Жанейро қаласында…
– Дұрыс айтасыз, біздің түсіру командамыз Риоға жетті
Олар Олимпиаданың ашылу салтанатына дейін Олимпиада ауылы, спортшыларымыздың дайындығы, жалпы шараның тыныс-тіршілігі туралы арнайы репортаж әзірлейді
Сонымен қатар, журналистер күнделікті, тіпті сағат сайын ең жаңа ақпарат жіберіп отырады
Оны «Хабар» арнасымен қатар, «Хабар» агенттігіне кіретін «24KZ» арнасынан көресіздер
Түсіру тобының құрамына келер болсақ, бұл өте тәжірбиелі журналис­тер
Командада – Қанат ­Базылханов, Асхат ­Ниязов, Марат Тоқмағанбет және екі операторымыз бар
Түсіру тобы жаңалықтарды әзірлеумен қатар, күн сайын олимпиада күнделіктерін әзірлейді
Күніне төрт рет қазақ және орыс тілінде шығатын күнделіктерде сол күнгі басты жаңалықтар толықтай қамтылады, қазақстандықтардың қалай өнер көрсеткені, жүлделі орындарға кім жайғасты деген мәселелер көрсетіледі.
– Сұхбатыңызға рақмет!

Гүлнұр Өтжанқызы 
