Шамшат АБДІРЗАҚОВ, 
Ақтөбе облысы Мұғалжар аудандық тарихи-өлкетану музейінің директоры
Егемендігіміз нығайып, уақыт алға жылжыған сайын халық тұрмы­сының жақсарып, әл-ауқатымыздың артуы – табиғи қажеттілік екені мәлім
Бұл ретте елімізде көп шаруа тындырылып жатқаны қуантады
Мәселен, мемлекет тарапынан көптеген бағдарламалар жүзеге асырылуда
Қалауын тап та, шаруаңа кіріс
Қаржы бар, тірлігіңді дұрыста
Ендігі міндет — жеке адамның өз қолында.
Осындай жақсылықтар үстіне Елбасының бес әлеуметтік бастамасына арналған Үндеуі халық көкейінде жүрген көп ойды дөп басқандай
Біз бұл маңыз­ды құжатпен ыстық ықыласпен таныстық
Оның түп-төркінінде адам баласына деген қамқорлық, қолдау идеясы жатыр.
Үндеуде жарияланған қай бастаманың да маңызды, мәнді екені айқын
Оның ішінде жоғары білім алудың қолжетімдігі мен сапасын арттырып, студент жастардың жатақханадағы жағдайын жақсар­туға арналған үшінші бастама жастар қауымының көкейінен шығатыны даусыз
Елдің ертеңгі болашағын жастардың бүгінгі білімі безбенге салады
Сондықтан олардың биіктен көрінуіне мүмкіндік жасау мемлекеттің өз алдына қойып отырған өзекті мәселесі болса керек
Әлемдік стандарттарға сай білім беру жүйесін қалыптастыра отырып, білімді, білікті, бойына жақсы қасиеттерді жиған, ұлтжанды ел азаматтарын тәрбиелейтін боламыз
Ел Президентінің өз Үндеуінде айтып отырған маңызды мәселесінің бірі де осы
Грант санын көбейту, оның ішінде техникалық мамандықтарға басымдық беру — ертеңгі ел тізгінін ұстар жастарға жасалар үлкен мүмкіндік
Біріншіден, бұл шаралар оқушылардың ертең оқу бітіргенде, жоғары білім алуына жасалған жағдай болса, екіншіден, адам ресурстарына салынатын үл­кен салым
Біз Елбасының Үн­деуін қолдай отырып, осы міндет­тер аясында талмай еңбек етуіміз қажет.
Кешегі бір күндері студенттік жатақханалардың жекешеленіп кеткенін де көзіміз көрді
Мәселен, Ақтөбе қаласындағы үлкен оқу орны — медицина институтының бір жатақханасы коммерциялық ұйымдарға берілгенін білеміз
Ал соңғы бір-екі жыл ішінде оқу орны басшылығы жаңадан үлкен жатақхана салды
Сол аралықта көптеген студенттердің пәтер жалдап, сабақтарын оқи алмай жүргенін көрдік.
Елбасымыз қоғамдағы осындай қиындықты тап басып танып, мәселенің мәнісіне терең үңілгені көпшілікті қуантады.
Басқа да жайлар кезек-кезе­гімен шешілуде
Мұның бар­лығы жастарға бүгін қамқорлық жасап, ертең жақсы жұмыс істеуін талап етуге негіз деп білеміз
Ал оның нәтижесі қоғамымыз үшін пайдалы болмақшы.
