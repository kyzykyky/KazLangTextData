Таяуда Алматыдағы резиденциясында Қазақстан Республикасының Прези­денті Нұрсұлтан Назарбаевтың қа­был­­­дауында болдым
Нұрсұлтан Әбішұлымен жүз­дес­пегеніме 30 жылдай уақыт өтіпті.
1987 жылы Колбин осы кісінің алдында мені жұмыстан алатындығын айтқан
Себеп біреу: «Қонаевпен көп жылдар жұмыстас болдым»
Кейін комиссия жіберіп менің ісімді тексерткен, сосын бюроға салып қараған
Мақсат – қайткенде де маған қатаң сөгіс беріп, жұмыстан қуу
Нұрсұлтан Әбішұлы осы бюрода маған араша түсіп, оны басқа бюро мүшелері қолдап, мені Колбиннің тырнағынан аман алып қалған еді
Сөйтіп, тағы төрт жыл жұмыс істеп, одақтың дәрежедегі дербес зейнеткерлікке шықтым
Мұндай жақсылықты ұмытуға бола ма?!
…Көмекшісі есік ашып мені кабинетке кіргізді
Нұрсұлтан Әбішұлы құшақ жая қарсы алды.
­– Сіздің хатыңызды алдым, – деді ол
– Сөйтіп, сізбен кез­дескім келді
Бір-бірімізді көп­тен білеміз
Мен байырғы жол­дастарымды, достарымды ешқашан ұмытпаймын
Олармен жақсы қарым-қаты­настамын.
Нұрсұлтан Әбішұлы менің бұрынғы жұмысыма баға берді.
– Республика басшыларымен жұмыс істеу өте ауыр
Сіз бірінші хатшымен де, Министрлер Кеңесінің төрағасымен де тіл табысып жақсы жұмыс істедіңіз
Бұл үлкен дәреже
Ал менімен жұмыс істеу жеңілдеу болды
Себебі біз замандас адамбыз, қатар өстік
Сіз Мәс­кеу­ге, орталық орындарға бізден түскен өтініштердің, ұсы­ныстардың қалай шешіліп жат­қанын бақылап, уақытында бізге хабарлап отырдыңыз
Жұмысқа ұқыпты болдыңыз, – деді.
Мен Нұрсұлтан Әбішұлына рахметімді айттым
Осылай қабылдау үлкен азаматтықтың белгісі ғой
Әйтпесе, мен қазір қарапайым зейнеткермін
Кездесуде мынандай оқиға да әңгіме болды.
Мәскеуде Алматы деген көше бар
Ол көшенің атын 1985 жылы «Моссоветке» ұсыныс жасап, осылай өзгертуге қол жеткізген едім
Қазір сол көшеде Алматы деген метро аялдамасы салынды
Осыған байланысты мен мынандай ұсыныс жасадым
Метроның осы аялдамасына арналған Мәскеуде тұсаукесер өткізіп, ондағы Красногвардейский ауданымен қарым-қатынас орнату
Бұл ұсынысты Нұрсұлтан Әбішұлы қолдады
Елбасы мені ықыласпен тың­дады
Үй-жағдайымды сұрады
Кездесу барысында ардагерлер бірлестіктері қызметінің жайы да сөз болды
Нұрсұлтан Әбішұлының адамдармен қарым-қатынасы бұрын қандай болса, қазір де сондай екен
Жарты сағаттай әңгімелесіп отырғанда, көңілге көлеңке түсірер қылық аңғармадым
Бұрынғы қарапайым қал­пынан өзгермепті
Бұл ме­нің оған деген құрметімді, ри­за­шылығымды арттыра түскендей болды.
Сәбит Жаданов,
 Қазақстанның Мәскеудегі бұрынғы тұрақты өкілі,
Одақ дәрежесіндегі дербес зейнеткер, Қазақстанның еңбек сіңірген экономисі
