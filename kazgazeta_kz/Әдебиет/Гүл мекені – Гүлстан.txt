Қазақстан Республикасы Жазушылар одағы басқармасының қолдауымен Алматы облысы Кербұлақ ауданы Басши ауылдық аймағында ұрпаққа өнеге болатын игілікті іс-шаралар өтті
Жиынның негізгі мақсаты – көгалданған үлгілі аймақты көрсету арқылы елімізде саябақ, бақтар санын көбейту және көріктендіру мәдениетінің дамуына үлес қосу.
«Гүлстан» республикалық ғылыми-танымдық, көпшілік журналы, «Гүлзар» қоғамдық бірлестігінің ұйымдастыруымен өткен шара барысында «Гүлзар саябағы» ашылды
Алматы облысы Кербұлақ ауданы Басши ауылдық округі «Жасыл аймақ» жекеменшік тақырыптық бақтар бойынша атқарушы директоры Ерлан Құлжабайдың басқаруымен қаламгерлер қауымы бақты аралап көрді
Онда «Гүлстан» республикалық ғылыми-танымдық, көпшілік журналының PR менеджері, «Гүлзар» Қоғамдық бірлестігінің директоры Батима Қабдолданова, «Гүлстан» республикалық ғылыми-танымдық, көпшілік журналының бас редакторы Гөзел Құлжабаева аймақта атқарылып жатқан жұмыстарға тоқталды
Ақын, Халықаралық «Алаш» әдеби сыйлығының лауреаты Асқар Оразақын ауылдағы ағайынға Алладан дұға тілеп, ақ батасын берді
Ақын, филология ғылымының докторы, профессор, ҚР ҰҒА-ның корреспондент-мүшесі, әл-Фараби атындағы Қазақ ұлттық университеті ректорының көмекшісі Бауыржан Жақып, белгілі қаламгерлер Шәрбану Құмарова мен Заря Жұманова өз ойларын ортаға салды.
Салтанат ҚАЖЫКЕН
Алматы облысы
