
Ел тәуелсіздігінің туын көтерушілер мен идеологтардың қатарында белгілі қоғам қайраткері, философия ғылымдарының докторы, профессор Әбдеш Сәрсенұлы Қалмырзаев та бар
Ол бүгінде мерейлі жетпіс жасқа толып отыр
Осы орайда, «жақсының жақсылығын айт, нұры тасысын» демекші, өмірі ұлт тағдырымен қоса қабысқан айтулы тұлғаның азаматтық болмысы турасында бірауық айтып өткен де абзал
Тәуелсіздікке дейін Әбдеш Қалмырзаев көп жылдар Республика партия ұйымы мен Үкіметінің бас басылымы «Социалистік Қазақстан» газеті редакциясында журналистік қызметте болды
Қатардағы тілшіден бөлім меңгерушісіне дейін өсті
Одан Қазақстан Коммунистік партиясының Орталық Комитетінде нұсқаушы, сектор меңгерушісі, насихат бөлімі меңгерушісінің бірінші орынбасары секілді жауапты қызметтер атқарды
Мәскеудегі Қоғамдық ғылымдар академиясын бітіріп, диссертация қорғады
Одан, қайта құру саясатының дәуірлеген кезінде Көкшетау облыстық партия комитетінің идеологиялық мәселелер жөніндегі хатшысы, ал Тәуелсіздіктің алғашқы жылдары Алматы жоғары партия мектебінің ректоры болды
Сосын ұзақ уақыт бойы Республикалық «Мысль» журналының бас редакторы болды
Бертінде қазақ тілінде «Жаңа ғасыр» атты қоғамдық-саяси, әдеби-көркем журнал шығаруды ұйымдастырып, сол басылымның бас редакторы қызметін атқарды
Бүгіндері де қоғамдық-пайдалы жұмыстардан қол үзбей, «Қазақ газеттері» ЖШС-да бас директоры шығармашылық мәселелер бойынша кеңесшісі лауазымында еңбек етуде

Міне, ол осылай, тоталитарлық-тәуелділік кезеңнің соңғы ширек ғасыры бойы және мемлекеттік тәуелсіздік басталғаннан күні бүгінге дейін Республикалық деңгейде жауапты қызметтер атқарумен келеді
Қай дәуірде де өзіне жүктелген міндеттерді тиянақты атқарып, абырой биігінен көрініп келеді
 
Дегенмен біз бүгін Әбекеңнің билік буындарындағы немесе шығармашылық ұжымдардағы әкімшілік-ұйымдастырушылық, яки журналистік-ұйымдастырушылық жұмыстарын әңгімелегелі отырған жоқпыз
Біз оның тәуелсіздік табалдырығынан аттағалы бергі «өтпелі» деп аталған қоғамның қилы ізденіске, жеңісі мен ұтылыс, күйініш пен сүйінішке толы даму жолындағы қоғамдық-саяси ойды дамытуға сіңірген еңбегін айрықша атап өткіміз келеді…  
Әбдеш Сәрсенұлы өзінің күллі ғылыми шығармашылығы барысында өмір тамырының бүлкілін жіті және мұқият қадағалап, философ-ғалым, қоғам қайраткері, саясаттанушы және қаламы қарымды публицист  ретінде салиқалы ой айтып келеді
 Ол еліміздің экономикалық, саяси-әлеуметтік тыныс-тіршілігінің ажарын, оның қозғалтқыш күштерінің ахуалын әрдайым назарда ұстауда
Сол ретте олардың  реңктерін дәл айыруға қызмет ететін ой-толғауларын, мақалаларын мерзімді баспасөзде үзбей жариялап жүр
Мұның үстіне, саяси сараптамалары, талдау еңбектері көпшілік игілігіне қызмет ететін жеке шығарылым түрінде де  өз оқушысымен қауышуда

Оның әр кезде басылып шыққан «Біз, қазақ, ежелден еркіндік аңсаған», «Заман жэне біз», «Зов времени», «Уақыт және адамдар» секілді кітаптары  замана келбетін ғалым және публицист көзімен саралап, оқырман алдына келелі ой-пікір тарта білуімен құнды
Бұл кітаптарда Қазақстанның егеменді ел болуының тарихи тұғыры, арғы-бергі шарттары,  демократиялық үдеріс, тәуелсіздік баспалдақтарында жүзеге асырылған жасампаз істер, қызметін ел-жұрт мүддесіне арнаған аға ұрпақ өкілдерінің, өзімізбен қоян-қолтық еңбек етіп жатқан замандастардың бейнелері көрініс тапқан
Қозғалған әр мәселе  философ-қаламгердің публицистикалық қалам шеберлігімен заман рухына сай мазмұнға толып, әсерлі де пәрменді берілген
  
Оқырманға арнайы жүйемен көрнекті жеке кітаптарға топтастырылып ұсынылған барша ой-толғау мен мақалалар еліміздің дамуындағы әр кезеңнің өзекті мәселелерін қозғайды
Әбдеш Сәрсенұлы бұл жинақтарының қай-қайсысында да заманалық проблемаларды байыпты талдаушы көзімен өте кең ауқымда және терең қарастырған.
Саясат саласындағы үлкенді-кішілі мәселелерді тілге тиек еткенде, қаламгер-ғалымның танымал пікірлер жетегінде кете бермей, қай мәселеде де әрқашан өзіндік көзқарасын тұжырымдап, әділдік туын желбіреткені сүйсінтеді
Сонысымен де оның тұжырымдары уақытпен аяғын тең басқан заманауи боп шыққан
Сондықтан да оның жұмыстарынан кімде-кім өзін толғантқан сауалдарға жауап ала алатынына сеніміміз кәміл.
Күллі жұртшылыққа мәлім, жаңа ғасырымыз жолаушы ұшақтарын қопарғыш зымыранға айналдырып, әлемді дүр сілкіндірген 2001 жылдың 11 қыркүйегіндегі қасіретті де тосын оқиғалармен басталды
Соның салдарынан әдеттегі ұғымда ұлт-азаттық қозғалыс нышандарына баланатын әрекеттерге басқа сипат беріліп, іргедегі күш-қуаты ересен ел серкелерінің еркімен оны «халықаралық терроризм» деп таңбалау үрдісі кең етек жайды
Әлгіндей күштердің негізгі мақсатын «ядролық қару жасауды тоқтатамыз» деген желеумен бүркемелеп, тіпті, дүние жүзіндегі бір ауызды қоғамдық пікірге қасақана, басқа елге қарсы зардабы ұзаққа кеткен соғыс аша салу да оп-оңай шаруаға айналды.
Осындай жағдайда көптеген саясаттанушылар күштінің сөзін сөйлеп, оның теріс әрекетінің өзін оң қадам секілді дәріптеуге бейімдік көрсеткені мәлім
Ондайлардың астарында мұсылмандықты жақтырмаушылық жатқаны анық аңғарылатын
Үрей туғызуды қоғамдық пікірді қалыптастырудың ежелден үйреншікті әрі тиімді тұтқасы ретінде пайдаланудың астарын ашып, оның америкалық милитаризмді ақтауға бағытталғанын атап айтатын кейбір батыстық саясаттанушылардың өздері, тіпті, әлем халқының төрттен бірі ұстанатын исламда фашизмге жақын идеялар кездеседі деген тұжырым жасаған-ды
Сөйтіп, терроризмге қарсы күресте АҚШ-тың одақтасы саналатын елдердің біразына, олардың ішінде Қазақстан да бар, сенімсіздік көрсетуге шақырған еді
Әбекең өзінің «Уақыт және адамдар» кітабына енген талдау, сараптау мақалаларында осындай көзқарастарды салқынқандылықпен сараптап, ұшқары пікірді сынайды, әркім басшылыққа алуға тұрарлық байыпты қорытынды жасайды.
Профессор Қалмырзаев демократияны экспорттауға, өздеріне құнды көрінетін қағидаларды басқа елдерге күшпен таңуға бағытталған АҚШ саясатын нақты пайымдар келтіре отырып сын тезіне салады
Біздің еліміздегі демократияның ерекшеліктеріне тоқталады
Оның  олқы тұстарын көрсетіп, бұдан былай мейлінше гуманизм идеяларымен суарылуы керектігіне, әрқашан халықтың белсенділігін қолдап отырудың маңыздылығына назар аударады
Биліктің халық белсенділігіне сүйенуге тиістігін ұтымды мысал, дәйек келтіре отырып, бұлтартпас пайымдармен дәлелдейді
Мәселен, «қоғамда баянды тұрақтылық мызғымай орнау үшін не қажет?» деген сауалды алайық
Автор бұл орайда қоғам мен биліктің, қоғам мен бизнес элитасының арасында түсіністік, жарасымды байланыс қалыптастырудың маңыздылығын  айтады
Оның жолдарын нұсқайды
Соларды ескере келе, орнықтырылатын жағдайда ғана оң ахуалға қол жеткізуге болатынын, әрі тек соның ғұмырлы сипат беруге лайықтығын сенімді түрде дәлелдейді (аталған кітаптың 72-беті)

Философ-ғалымның Біріккен Ұлттар Ұйымының ядролық қаруды таратпауды көздейтін шешіміне сын айтуы да көңілге қонымды
Сонау беделді халықаралық ұйымның аталған шешімінің  негізі әуел бастан-ақ әділетсіздікке қаланғанын ол талас тудырмайтын дәйектілікпен атап өтеді

Әлемдегі бес ядролық держава өз қауіпсіздігін қамтамасыз ету үшін ядролық қаруға көптен-ақ ие болып алған
Ал БҰҰ сынды әйгілі халықаралық ұйым олардың адамзатты жаппай қырып-жоятын қаруды әрқайсысы жеке-дара иемденіп отырғанын елең қылмай, ондай қару-жарақты басқа елдерге таратпау, атом қаруын жасап алғысы келген елдердің сынақ өткізуіне тыйым салу жөнінде шешім қабылдайды
«Сонда бұл – біреулерде бар қаруды басқалардың да иеленуге ұмтылуына рұқсат етпеу – әділеттілікке жата қояр ма екен» деген күдік айтады автор
Әділет бір ғана ретте – жаппай қарусыздану жағдайында ғана салтанат құрады
БҰҰ тарапынан ондай теңдікті мұрат ететін әділ қарар алынбағандықтан, саясаттанушы-ғалымның пікірінше, аталған шешім оң нәтиже бермей отыр
Ядролық мемлекеттер саны Біріккен Ұлттар Ұйымының оны көбейтпеуді көздейтін шешіміне қарамастан, өсіп келеді
Ғалымның сенімінше, негізінде әділеттілік жоқ шешім, мейлі ол Біріккен Ұлттар Ұйымының деңгейінде қабылдансын, әрдайым жүзеге аса бермейді (10–103-бб.).
Осы кітаптағы «Жаһандану және қазіргі таңдағы ұлт мәселесі» деген мақалада (9–43-бб.) автор ұлт мәселесіне қатты мән береді
Бұл тіркесті күнделікті саяси лексиконнан алып тастаудың қате екенін, оны демократияны қалыптастыру дақпырттарымен, халықаралық терроризмге қарсы күрес ұрандарымен алмастыра салуға болмайтынын біліктілікпен дәйектейді
Ұлт мәселесі, публицист-ғалымның сындарлы пайымына салғанда, аталған проблемалармен қосарлас жүзеге асырылатын, өз алдына бөлек, өзіндік нысаны, бағыты, әдісі мен амалдары бар саяси қызметтің формасы болып табылады
Сондықтан да ол өзіне тұрақты түрде, үнемі мұқият көңіл бөліп отыруды қажет етеді.
Ұлт саясатын Әбдеш Сәрсенұлы мемлекет саясатының күрделі әрі маңызды құрамдас бөлігі қатарына қойып, оны тәуелсіздікті баянды етудің басты кепілі ретінде атайды
Басты назарды ұлт мәселесіне аудармайынша, оны жан-жақты қарастырып, түбегейлі шешпейінше – елдегі әлеуметтік және саяси тұрақтылықты қамтамасыз ету және шын мәніндегі демократияның салтанат құруына қол жеткізу мүмкін емес деп біледі (15-б.)

Жалпы, Әбекеңнің туындыларынан бүгінгі күн талаптары үдесінен шығу үшін әркімнің бойында болуы қажет қасиеттер жайлы философиялық толғаныстарды жиі кезіктіресіз
Бұл орайда оның 1912 жылы Шаһкәрім Құдайбердіұлының «Айқап» журналы арқылы оқырманға арнаған сауалдарына байланысты ой тербеулері («Шәкәрімнің бес сұрағына жауап», 142–144 бб.) заманауи пайымдарымен жүрекке ұялайды
Фәлсафашыл ақынның: «Заман өткен сайын адамдардың адамшылығы түзеліп бара ма, бұзылып бара жатыр ма?» деп жиырмасыншы ғасырдың басында қойған сауалы «бүгін де күн тәртібінде тұрғанын» айта келіп, автор «қазіргі өмірімізде нарықтық экономикаға көшуімізге байланысты, жекеменшіктік психологиялық пиғылдың бойымызға тереңдей ене бастауымен бірге туындаған өзімшілдік, қатыгездік, байлыққа құлдық ұру, ақшаға деген фетиштік көзқарас» орын алып тұрғанын көрсетеді
Дәстүрлі құндылықтар «ақша, байлық, мансап, пайдакүнемдік, алдау-арбау» іспетті жаңа «құндылықтардың» алға шығуы салдарынан күресінге тасталғандай, «ар-ұят ескерусіз қалып, байлыққа жетудің барлық амалдары іске қосылуда»
Алайда адам қашанда «сауда-саттықтың нысаны емес, адам болып қалуы керек»

Адамның ахлақи қадір-қасиетінің маңызына автор дағдарыстың мән-жайын қарастырған публицистикалық жұмыстарында да тоқталады
Ұлы Абайдың терең мәнді өлең жолдарын, орыс классикалық әдебиетіндегі Достоевский, Гоголь кейіпкерлерінің әрекеттерінен көрнекі мысалдарды өз пайымдарына арқау етеді (147–151-бб.)
Сыбайлас жемқорлықтың, парақорлықтың да табиғатына үңіліп, жерге жекеменшіктік тәртіп енгізу туғызған көптеген келеңсіз жағдайларды, ащы шындықты нұсқап, аяусыз әшкерелейді
Еліміздегі билеуші партия тарапына нақты ұсыныстар білдіреді (163–170-бб.)

Қоғам қайраткері һәм ойшыл қаламгердің сайлау науқандарында Президент командасы қатарынан көрініп жүретіні белгілі
Осы ретте ол оқырмандарды өлшеніп тартылған өрелі ойларға толы еңбектерімен болашақта да  қуанта түскей және олары әрдайым жұртшылық игілігіне, ел билеу тұтқасын ұстағандардың кәдесіне аса бергей деген тілек білдіреміз.
 
 Бейбіт ҚОЙШЫБАЕВ

Ел тәуелсіздігінің туын көтерушілер мен идеологтардың қатарында белгілі қоғам қайраткері, философия ғылымдарының докторы, профессор Әбдеш Сәрсенұлы Қалмырзаев та бар
Ол бүгінде мерейлі жетпіс жасқа толып отыр
Осы орайда, «жақсының жақсылығын айт, нұры тасысын» демекші, өмірі ұлт тағдырымен қоса қабысқан айтулы тұлғаның азаматтық болмысы турасында бірауық айтып өткен де абзал
Тәуелсіздікке дейін Әбдеш Қалмырзаев көп жылдар Республика партия ұйымы мен Үкіметінің бас басылымы «Социалистік Қазақстан» газеті редакциясында журналистік қызметте болды
Қатардағы тілшіден бөлім меңгерушісіне дейін өсті
Одан Қазақстан Коммунистік партиясының Орталық Комитетінде нұсқаушы, сектор меңгерушісі, насихат бөлімі меңгерушісінің бірінші орынбасары секілді жауапты қызметтер атқарды
Мәскеудегі Қоғамдық ғылымдар академиясын бітіріп, диссертация қорғады
Одан, қайта құру саясатының дәуірлеген кезінде Көкшетау облыстық партия комитетінің идеологиялық мәселелер жөніндегі хатшысы, ал Тәуелсіздіктің алғашқы жылдары Алматы жоғары партия мектебінің ректоры болды
Сосын ұзақ уақыт бойы Республикалық «Мысль» журналының бас редакторы болды
Бертінде қазақ тілінде «Жаңа ғасыр» атты қоғамдық-саяси, әдеби-көркем журнал шығаруды ұйымдастырып, сол басылымның бас редакторы қызметін атқарды
Бүгіндері де қоғамдық-пайдалы жұмыстардан қол үзбей, «Қазақ газеттері» ЖШС-да бас директоры шығармашылық мәселелер бойынша кеңесшісі лауазымында еңбек етуде

Міне, ол осылай, тоталитарлық-тәуелділік кезеңнің соңғы ширек ғасыры бойы және мемлекеттік тәуелсіздік басталғаннан күні бүгінге дейін Республикалық деңгейде жауапты қызметтер атқарумен келеді
Қай дәуірде де өзіне жүктелген міндеттерді тиянақты атқарып, абырой биігінен көрініп келеді
 
Дегенмен біз бүгін Әбекеңнің билік буындарындағы немесе шығармашылық ұжымдардағы әкімшілік-ұйымдастырушылық, яки журналистік-ұйымдастырушылық жұмыстарын әңгімелегелі отырған жоқпыз
Біз оның тәуелсіздік табалдырығынан аттағалы бергі «өтпелі» деп аталған қоғамның қилы ізденіске, жеңісі мен ұтылыс, күйініш пен сүйінішке толы даму жолындағы қоғамдық-саяси ойды дамытуға сіңірген еңбегін айрықша атап өткіміз келеді…  
Әбдеш Сәрсенұлы өзінің күллі ғылыми шығармашылығы барысында өмір тамырының бүлкілін жіті және мұқият қадағалап, философ-ғалым, қоғам қайраткері, саясаттанушы және қаламы қарымды публицист  ретінде салиқалы ой айтып келеді
 Ол еліміздің экономикалық, саяси-әлеуметтік тыныс-тіршілігінің ажарын, оның қозғалтқыш күштерінің ахуалын әрдайым назарда ұстауда
Сол ретте олардың  реңктерін дәл айыруға қызмет ететін ой-толғауларын, мақалаларын мерзімді баспасөзде үзбей жариялап жүр
Мұның үстіне, саяси сараптамалары, талдау еңбектері көпшілік игілігіне қызмет ететін жеке шығарылым түрінде де  өз оқушысымен қауышуда

Оның әр кезде басылып шыққан «Біз, қазақ, ежелден еркіндік аңсаған», «Заман жэне біз», «Зов времени», «Уақыт және адамдар» секілді кітаптары  замана келбетін ғалым және публицист көзімен саралап, оқырман алдына келелі ой-пікір тарта білуімен құнды
Бұл кітаптарда Қазақстанның егеменді ел болуының тарихи тұғыры, арғы-бергі шарттары,  демократиялық үдеріс, тәуелсіздік баспалдақтарында жүзеге асырылған жасампаз істер, қызметін ел-жұрт мүддесіне арнаған аға ұрпақ өкілдерінің, өзімізбен қоян-қолтық еңбек етіп жатқан замандастардың бейнелері көрініс тапқан
Қозғалған әр мәселе  философ-қаламгердің публицистикалық қалам шеберлігімен заман рухына сай мазмұнға толып, әсерлі де пәрменді берілген
  
Оқырманға арнайы жүйемен көрнекті жеке кітаптарға топтастырылып ұсынылған барша ой-толғау мен мақалалар еліміздің дамуындағы әр кезеңнің өзекті мәселелерін қозғайды
Әбдеш Сәрсенұлы бұл жинақтарының қай-қайсысында да заманалық проблемаларды байыпты талдаушы көзімен өте кең ауқымда және терең қарастырған.
Саясат саласындағы үлкенді-кішілі мәселелерді тілге тиек еткенде, қаламгер-ғалымның танымал пікірлер жетегінде кете бермей, қай мәселеде де әрқашан өзіндік көзқарасын тұжырымдап, әділдік туын желбіреткені сүйсінтеді
Сонысымен де оның тұжырымдары уақытпен аяғын тең басқан заманауи боп шыққан
Сондықтан да оның жұмыстарынан кімде-кім өзін толғантқан сауалдарға жауап ала алатынына сеніміміз кәміл.
Күллі жұртшылыққа мәлім, жаңа ғасырымыз жолаушы ұшақтарын қопарғыш зымыранға айналдырып, әлемді дүр сілкіндірген 2001 жылдың 11 қыркүйегіндегі қасіретті де тосын оқиғалармен басталды
Соның салдарынан әдеттегі ұғымда ұлт-азаттық қозғалыс нышандарына баланатын әрекеттерге басқа сипат беріліп, іргедегі күш-қуаты ересен ел серкелерінің еркімен оны «халықаралық терроризм» деп таңбалау үрдісі кең етек жайды
Әлгіндей күштердің негізгі мақсатын «ядролық қару жасауды тоқтатамыз» деген желеумен бүркемелеп, тіпті, дүние жүзіндегі бір ауызды қоғамдық пікірге қасақана, басқа елге қарсы зардабы ұзаққа кеткен соғыс аша салу да оп-оңай шаруаға айналды.
Осындай жағдайда көптеген саясаттанушылар күштінің сөзін сөйлеп, оның теріс әрекетінің өзін оң қадам секілді дәріптеуге бейімдік көрсеткені мәлім
Ондайлардың астарында мұсылмандықты жақтырмаушылық жатқаны анық аңғарылатын
Үрей туғызуды қоғамдық пікірді қалыптастырудың ежелден үйреншікті әрі тиімді тұтқасы ретінде пайдаланудың астарын ашып, оның америкалық милитаризмді ақтауға бағытталғанын атап айтатын кейбір батыстық саясаттанушылардың өздері, тіпті, әлем халқының төрттен бірі ұстанатын исламда фашизмге жақын идеялар кездеседі деген тұжырым жасаған-ды
Сөйтіп, терроризмге қарсы күресте АҚШ-тың одақтасы саналатын елдердің біразына, олардың ішінде Қазақстан да бар, сенімсіздік көрсетуге шақырған еді
Әбекең өзінің «Уақыт және адамдар» кітабына енген талдау, сараптау мақалаларында осындай көзқарастарды салқынқандылықпен сараптап, ұшқары пікірді сынайды, әркім басшылыққа алуға тұрарлық байыпты қорытынды жасайды.
Профессор Қалмырзаев демократияны экспорттауға, өздеріне құнды көрінетін қағидаларды басқа елдерге күшпен таңуға бағытталған АҚШ саясатын нақты пайымдар келтіре отырып сын тезіне салады
Біздің еліміздегі демократияның ерекшеліктеріне тоқталады
Оның  олқы тұстарын көрсетіп, бұдан былай мейлінше гуманизм идеяларымен суарылуы керектігіне, әрқашан халықтың белсенділігін қолдап отырудың маңыздылығына назар аударады
Биліктің халық белсенділігіне сүйенуге тиістігін ұтымды мысал, дәйек келтіре отырып, бұлтартпас пайымдармен дәлелдейді
Мәселен, «қоғамда баянды тұрақтылық мызғымай орнау үшін не қажет?» деген сауалды алайық
Автор бұл орайда қоғам мен биліктің, қоғам мен бизнес элитасының арасында түсіністік, жарасымды байланыс қалыптастырудың маңыздылығын  айтады
Оның жолдарын нұсқайды
Соларды ескере келе, орнықтырылатын жағдайда ғана оң ахуалға қол жеткізуге болатынын, әрі тек соның ғұмырлы сипат беруге лайықтығын сенімді түрде дәлелдейді (аталған кітаптың 72-беті)

Философ-ғалымның Біріккен Ұлттар Ұйымының ядролық қаруды таратпауды көздейтін шешіміне сын айтуы да көңілге қонымды
Сонау беделді халықаралық ұйымның аталған шешімінің  негізі әуел бастан-ақ әділетсіздікке қаланғанын ол талас тудырмайтын дәйектілікпен атап өтеді

Әлемдегі бес ядролық держава өз қауіпсіздігін қамтамасыз ету үшін ядролық қаруға көптен-ақ ие болып алған
Ал БҰҰ сынды әйгілі халықаралық ұйым олардың адамзатты жаппай қырып-жоятын қаруды әрқайсысы жеке-дара иемденіп отырғанын елең қылмай, ондай қару-жарақты басқа елдерге таратпау, атом қаруын жасап алғысы келген елдердің сынақ өткізуіне тыйым салу жөнінде шешім қабылдайды
«Сонда бұл – біреулерде бар қаруды басқалардың да иеленуге ұмтылуына рұқсат етпеу – әділеттілікке жата қояр ма екен» деген күдік айтады автор
Әділет бір ғана ретте – жаппай қарусыздану жағдайында ғана салтанат құрады
БҰҰ тарапынан ондай теңдікті мұрат ететін әділ қарар алынбағандықтан, саясаттанушы-ғалымның пікірінше, аталған шешім оң нәтиже бермей отыр
Ядролық мемлекеттер саны Біріккен Ұлттар Ұйымының оны көбейтпеуді көздейтін шешіміне қарамастан, өсіп келеді
Ғалымның сенімінше, негізінде әділеттілік жоқ шешім, мейлі ол Біріккен Ұлттар Ұйымының деңгейінде қабылдансын, әрдайым жүзеге аса бермейді (10–103-бб.).
Осы кітаптағы «Жаһандану және қазіргі таңдағы ұлт мәселесі» деген мақалада (9–43-бб.) автор ұлт мәселесіне қатты мән береді
Бұл тіркесті күнделікті саяси лексиконнан алып тастаудың қате екенін, оны демократияны қалыптастыру дақпырттарымен, халықаралық терроризмге қарсы күрес ұрандарымен алмастыра салуға болмайтынын біліктілікпен дәйектейді
Ұлт мәселесі, публицист-ғалымның сындарлы пайымына салғанда, аталған проблемалармен қосарлас жүзеге асырылатын, өз алдына бөлек, өзіндік нысаны, бағыты, әдісі мен амалдары бар саяси қызметтің формасы болып табылады
Сондықтан да ол өзіне тұрақты түрде, үнемі мұқият көңіл бөліп отыруды қажет етеді.
Ұлт саясатын Әбдеш Сәрсенұлы мемлекет саясатының күрделі әрі маңызды құрамдас бөлігі қатарына қойып, оны тәуелсіздікті баянды етудің басты кепілі ретінде атайды
Басты назарды ұлт мәселесіне аудармайынша, оны жан-жақты қарастырып, түбегейлі шешпейінше – елдегі әлеуметтік және саяси тұрақтылықты қамтамасыз ету және шын мәніндегі демократияның салтанат құруына қол жеткізу мүмкін емес деп біледі (15-б.)

Жалпы, Әбекеңнің туындыларынан бүгінгі күн талаптары үдесінен шығу үшін әркімнің бойында болуы қажет қасиеттер жайлы философиялық толғаныстарды жиі кезіктіресіз
Бұл орайда оның 1912 жылы Шаһкәрім Құдайбердіұлының «Айқап» журналы арқылы оқырманға арнаған сауалдарына байланысты ой тербеулері («Шәкәрімнің бес сұрағына жауап», 142–144 бб.) заманауи пайымдарымен жүрекке ұялайды
Фәлсафашыл ақынның: «Заман өткен сайын адамдардың адамшылығы түзеліп бара ма, бұзылып бара жатыр ма?» деп жиырмасыншы ғасырдың басында қойған сауалы «бүгін де күн тәртібінде тұрғанын» айта келіп, автор «қазіргі өмірімізде нарықтық экономикаға көшуімізге байланысты, жекеменшіктік психологиялық пиғылдың бойымызға тереңдей ене бастауымен бірге туындаған өзімшілдік, қатыгездік, байлыққа құлдық ұру, ақшаға деген фетиштік көзқарас» орын алып тұрғанын көрсетеді
Дәстүрлі құндылықтар «ақша, байлық, мансап, пайдакүнемдік, алдау-арбау» іспетті жаңа «құндылықтардың» алға шығуы салдарынан күресінге тасталғандай, «ар-ұят ескерусіз қалып, байлыққа жетудің барлық амалдары іске қосылуда»
Алайда адам қашанда «сауда-саттықтың нысаны емес, адам болып қалуы керек»

Адамның ахлақи қадір-қасиетінің маңызына автор дағдарыстың мән-жайын қарастырған публицистикалық жұмыстарында да тоқталады
Ұлы Абайдың терең мәнді өлең жолдарын, орыс классикалық әдебиетіндегі Достоевский, Гоголь кейіпкерлерінің әрекеттерінен көрнекі мысалдарды өз пайымдарына арқау етеді (147–151-бб.)
Сыбайлас жемқорлықтың, парақорлықтың да табиғатына үңіліп, жерге жекеменшіктік тәртіп енгізу туғызған көптеген келеңсіз жағдайларды, ащы шындықты нұсқап, аяусыз әшкерелейді
Еліміздегі билеуші партия тарапына нақты ұсыныстар білдіреді (163–170-бб.)

Қоғам қайраткері һәм ойшыл қаламгердің сайлау науқандарында Президент командасы қатарынан көрініп жүретіні белгілі
Осы ретте ол оқырмандарды өлшеніп тартылған өрелі ойларға толы еңбектерімен болашақта да  қуанта түскей және олары әрдайым жұртшылық игілігіне, ел билеу тұтқасын ұстағандардың кәдесіне аса бергей деген тілек білдіреміз.
 
 Бейбіт ҚОЙШЫБАЕВ
