Көзі қарақты көпшілік жақсы біледі, еліміздің Премьер-министрі Кәрім Мәсімов Ресей Үкіметінің төрағасы Дмитрий Медведевпен кездесуінде  көптен елдің көкейінде жүрген маңызды мәселені көтерді. 
Ол – халқымыздың ар­дақты перзенттері, қазақтың жерін басқыншы жауға таптатпау үшін жан аямай айқасқан Кенесары хан мен Кейкі батырдың бас сүйектерін елге қайтару жайы
Медведев мырза тарапынан бұл мәселе түсіністікпен қабылданды
«Мен ауызша және егер қажет болса, жазбаша тапсырма беріп, бұл мәселенің анық-қанығын анықтаймын» деп жауап берді.
Кенесары да, Кейкі батыр да ұлтының нағыз намысты ұлдары еді
Олардың ел ішіндегі орнын жаулары да жақсы білді
Сондықтан іздеріне түсіп, қайткенде де көздерін жоюды мақсат етті
Жаужүрек дала перзенттерінің қолға оңай түсе қоймайтынын біліп, олардың басын ал­ғандарға қызықтырып, қо­мақты сыйлық та таға­йын­дады
«Алтын көрсе періш­те жолдан таяр» дегендей, қазақтың қаһарман ұлда­рының басына тігілген жылтыраған алтын-күміс талайды өзіне тартты
Ақырында жан-жақтан тіміскілеген арам ниеттілер елім-жұртым деп өмір кешкен есіл ерлерді байқаусызда қақпанға түсірді
Өлтіріп қана қоймады, тіріліп кетер деп қорықты ма бас­тарын денеден бөліп алып, масаттанды, масайрады.
Бұл масаттану емес, өз­дерін масқаралау болатын
Қаныпезерлердің бұл тірліктері дәрменсіздікті, бейшаралықты аңғартатын
Ерлік дегенің ашық айқас­тарда, бетпе-бет ұрыс­тар­да бай­қалса керек-ті
Тасада тұ­рып тас лақ­тыру, қапияда бас салу ерлікке бағаланбасы анық.
Батырлар денесі тәлкекке салынғанымен олар бәрібір де ел есінде мәңгілікке қалды
Халық батырын тани біледі
Есіне сақтай біледі.
Батырдың бас сүйегі – ол жай ғана дене мүшесі емес
Батыр – ол халық намысы, ел рухы
Қазақтың Кенесары, Кейкі батырлардай ержүрек ұлдарының көмусіз қалған бастарын іздеп, жоқтауының да сыры осыдан
Намы­сы­мыздың жаншылмай, рухымыздың пәс болғанын қаламайтын ұлтпыз
Олай болса көтерілген мәселенің аяқсыз қалмағаны жөн.
Нұрперзент ДОМБАЙ
