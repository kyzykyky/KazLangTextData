Бәрімізге белгілі Ұлы даламызда тарихи орындар жеткілікті
Әсіресе Ұлы Жібек жолының орны ерекше
Осы әйгілі жол қазақ елінің топырағын басып өткені көзіқарақты жұртқа аян
Сауда керуендері қандай елді мекендерді қамтып, оның тұрғындардың әл-ауқатын жақсартуда қандай әсері болғанын білу де үлкен міндет.
Керуен жолы қай уақытта басталғанына бір дәлел – Бектемір сопы кесенесі
Бұл кісі 1710-1790 жылдары өмір сүріп, 1730-1790 жылдары Ұлы Жібек жолының бойында керуен басы болған тұлға
Кесене Қорғалжын табиғи қорының аумағында орын тепкен
Егінді көл аудан орталығынан 22 шақырым жерде
Басына белгі қойылған.
Бектемір сопы Ұлытаудың Басқамыр қаласындағы мыс қорытатын пештерден алтын, күміс, т.б
заттарды Қытай, Үнді, Иранға апарып, бағалы бұйымдарға (жібек мата, құнды әшекейлі заттар) айырбастаған
Содан қайтадан Оңтүстік арқылы Басқамырға соғып, әрі қарай Атбасар, Бурабай, Қызылжар арқылы Ресей қалаларына дейін барып, бағалы аң терілерін алып қайтқан
Соғыс жүріп жатса да сауда керуендерін сақтап, межелі жеріне барып отырған
Бірнеше тіл білгенге ұқсайды
Жүрген жерінде абыройлы да болған
Оны Бектемір сопы-әулие деп Ақмола төңірегіндегі халық ерекше құрметтеген.
Сауда жасауға ең басты себеп болған Басқамыр тарихта VII ғасырдан бастап бар қала
Онда өндірілген мыс, алтын, күміс, т.б
бағалы өнімдер сауда жүргізуге себепкер болған
Бұл қаланың орны мемлекеттік мәдени-табиғи қорық аумағында мемлекеттік қорықта орын тепкен бұл ескерткіш белгілер еліміздің Мәдениет және спорт министрлігіне қарайтынын ескерсек, осы Жібек жолының бойымен неге туризмді дамытпасқа?!
Министрлік Ұлытау ауданында жылда этно-ауыл мәдениетін көрсетеміз деп миллиондаған қаржыны далада тойлап қайтуға жұмсағанша, өздерінің меншігіндегі тарихи орындарды халықаралық туризм саласын дамытуға неге көңіл бөлмейді? Егер осылай болғанда туризм өтетін жерлер дұрыс дайындалып, халықаралық талап деңгейінде көркейер еді
Осы мәселе баршамызды ойландырады.
Серік ТІЛЕУБАЕВ,
Ұлытау ауданының құрметті азаматы, 
ҚР Мәдениет қайраткері,
Құрмет орденінің иегері
