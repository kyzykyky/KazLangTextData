Елбасы Нұрсұлтан Әбішұлы Назарбаевтың «Бабаларын қалтқысыз қастерлей білген халық балаларының болашағын да қапысыз қамдай алмақ» деген қанатты сөзі бар
Ендеше, бабаларымыздың жарқын істерін насихаттау – жеріміздің тұтас, тіл мен діліміздің, түптеп келгенде тәуелсіздігіміздің мәңгілік болуының басты кепілі.
Тұтас тарихымызды қалыптас­тыру ісіне үлес қосу мақсатында Жолай Ырысымбетұлы (1700-1770жж.) және оның танымал ұрпақтары жөнінде білетіндерімді баяндағым келеді
Жолай XVIII ғасырдың алғашқы ширегі мен ортасында ел қорғаған батыр, ұлт көшбасшылары қатарында халықты сыртқы жауға қарсы көтере білген би (Қазақ ру-тайпаларының тарихы
Алматы, 2010 ж
Т
13, 2-ші кітап).
Жолайдың өмірі және қайрат­керлік жолының бастауын­да Әбілқайыр хан тұр
Жолай жасауыл­дың ханның ерекше тапсыр­маларын орындайтын сенімді өкілі болғандығы туралы аз-кем дерек­тер бұны айғақтай түседі (Қасымбаев Ж., 1999ж., Ниетбаева К.А.,1993 ж.,Дайрабай Т.,2008 ж.).
Батыр сұлтанды хан көтеру рәсімін ұйымдастырушылардың бірі
Осы өңірді кейіннен басқар­ған Батыр ханның мұрагерлері Ресейге бодан болуға барынша қарсыласты(Исмурзин Ж.,2008 ж.).Дербес саясат жүргізген Батыр ханның жатжұрттықтармен болған ұрыс-қақтығыстарына Жолай жасақтарының қатысқаны туралы аңыз-әңгімелер ел аузында әлі де баршылық
Ел басына түскен ауыртпалықтар салдарынан Жолайдың өз кіндігінен шыққан он алты баланың, бүгінге жетеуінен ғана ұрпақ жетіп отыр.
Би әрі батыр Кетебай шамамен 1730-1740 жылдар арасында дүниеге келіп, 1813-1815 жылдар шамасында өмірден озған мемлекет және қоғам қайраткері
Кетебай туралы мағлұматтар Қазақстан ұлттық энциклопедиясында, энциклопедиялық анықтамалықтарда, ғылыми, танымдық еңбектерде, Ресей дереккөздерінде келтіріледі.
Кетебай көрші елдермен болған соғыстарда ерлігімен, тапқырлығымен көзге түскен батыр, шиеленісті жанжал­дардың ел мұратына сай шешілуіне араласқан би
Кетебайдың жеке мөрі Ресейдің Орынбор шебі мен Бұхар хандығы арасындағы сауда-саттық пен дипломатиялық қарым-қатынастың қауіпсіздігіне сенімді кепіл болған (1794 жылы жасалған мөр ҚР Орталық мұражайында сақтаулы).
Өтетілеу би Кетебайұлы (1760- 1845 жж.) XVIII ғасырдың соңы мен ХІХ ғасыр­дың орта кезеңінде жерімізді, ел-халқымызды сақтап қалу үшін күрескен қайраткер
1809-1827 жж
Сыр бойының төменгі ағысындағы қазақтардың ханы Қасым Бөлекейұлының Орда биі болған
Ресейдің Орынбор шебі мен Бұхар хандығы арасындағы аумақта ресми күші мойындалған Өтетілеудің жеке мөрі (1830ж.жасатқан) бүгінде ҚР Орталық мұражайында сақтаулы.
Қазақ елін азат ету жолында жан аямай күрескен Кенесары Қасымұлы 1841 жылы өзі бастаған сот-құқықтық реформалар аясында Өтетілеуге граф атағын беріп, шөмекейлердің құрметті биі етіп тағайындады (Бекмаханов Е.,1943)
1845 жылдың қысында Кенесары қаза тапқан Байтабын,Қанай, т.б
батырлардың құнын Сырдария бойын­да көшіп жүрген Ж.Төлегеновтен даулауды сұрап Өтетілеу биге өтініш айтады
Денсаулығы сыр бергендіктен, би өзінің орнына шешендігімен аты шыққан, ізбасар баласы Пірәліні (хан жіберген 2 адамға қосып) аттандырса да, отарлаушыларға арқа сүйеген айып­тылар ешқандай мәмілеге көнбей қояды.Келтірілген нақты деректерден біз Кенесары мен Өтетілеудің мұраттас тұлғалар болғанын бағамдаймыз.
Пірәлі би Өтетілеуұлы (шамамен 1800-1880 жж.) ХІХ ғасырдың екінші жартысындағы еларалық мәселе­лерді шешуге тікелей араласқан қайраткер және төл тарихымызда алтын әріптермен жазылған ұлт-азаттық қозғалысының белсенді күрескері
ҚР Орталық мұражайында тұрған Пірәлінің мөрі(1860 ж.жасатқан) –Қазақ даласындағы өзін-өзі басқару дәстүрінің жарқын белгісіндей.
Хиуалықтар 1858 жылы зекет бермеген қазақтардың 1200 жылқысын айдатып алады.Сол жылы 16-маусымда Хиуа ханы Сейітмұхаммедке жіберілген арнайы елшілікті бас­тап барған Пірәлі би, жылқыларды қайтартады.Ел үшін атқарған жауапты істері оның қайраткерлігінің бір ғана саласы.
Арғынбай батыр Таңатұлы шамамен ХІХ ғ
басында дүниеге келіп, 1860 жылдары өмірден озған
Ресей, Қоқан, Хиуа өктемдігіне қарсы күресте аты шыққан айбынды тұлға
Ордасы Қуаңдария бойындағы Тоғызбай құмында болған
1856 жылы орын алған оқиғалар Қазақстанның еңбек сіңірген қайраткері, жырау Алмас Алматовтың «Қазына» атты дастанында (Сыр бойы, 1999 ж
10,12-наурыз) суреттеледі
Арғынбай батыр бейнесі тұтастай ашылған шығарманың көркемдік тұрғыдан құндылығы ерекше.
Қожеке батыр Мырза­байұлы (1814-1895жж.) ел қамын жеген қайраткер­ле­рімізбен бірге ортақ жауға қарсы күрескен.
Қожекенің хиуалықтармен және Қуаңдария бойына оқтын-оқтын сұғынған Қоқандықтармен сан мәрте шайқасып,Кенесары, Жанқожа мен Садық Кенесарыұлының Ресей отарлаушыларына қарсы ұлт-азаттық көтерілістеріне де белсене атсалысқаны елін-жерін сүюдің шынайы үлгісі болып қала бермек.
Молдашер ахун Жамұратұлы (1825-1904 жж.) ұлт-азаттық қозға­лысының күрескері, ғұлама, жауырыны жерге тимеген балуан.
Жақсылық, ізгілік, елжандылық өнегесі, білім мен ілім тарату бағы­тын­дағы қажырлы еңбегі арқылы сол кездегі қоғамға танымал болған Молдашер Жа­мұратұлының сан-салалы қызметін келесі ретпен топтастырғанымыз орынды
Бірінші, қазақ ауылдарының балаларын оқыту мақсатында мектептер ашып, молда ұстаған ағартушы
Екінші, ел-жұртты имандылыққа шақырып, дін-ислам жолын, мәдениеттілік пен салауаттылық, ізгілік пен адамгершілік қасиеттерді насихаттаушы.Үшінші, Жанқожа батыр, Садық сұлтан бастаған ұлт-азаттық көтерілістеріне сарбаздар қосу, материалдық және рухани қолдау көрсету арқылы жатжұрттық отарлаушылардың басқыншылық саясатының өрістеуіне қолдан келгенше кедергі жасаған қайраткер.Төртінші, жұртын отырықшы ету (құдық қаздыру, егін егуді ұйымдастыру), олардың әл-ауқатын көтеру мақсатында керуен тартып, саудамен айналысуына ықпал жасау жолымен әлеуметтік жауапкершіліктің жарқын үлгісін көрсеткен тұлға.
Түбекбай батыр Нәзікұлы (1830-1902 жж.) ұлт-азаттық қозғалысының күрескері
Сыр өңіріне көз алартқан жат жұрттықтармен соғыстарда батырлығымен жастайынан көзге түскен әсіресе, оның ресей отарлаушыларымен күресі ерлік эпопеясының даңқты беттері
1863 жылы Пірәлі би бастаған көш құрамында Қызылқұмға қоныстанған Түбекбай батыр Бұхар әмірі Абдул Мұзаффарда мемлекеттік қызметте болады
1867 жылдан бастап оның өмір жолы алты жылдай Ресей отаршыларына қарсы ымырасыз күрескен Садық сұлтанмен тығыз байланыста өрбиді
Абдул Мұзаффардың орыстармен келісіміне наразы болған Садық 1869 жылы Кермене мен Нұратаны, Жызақты басып алады және бұл қалаларға бек етіп Түбекбай, Темірбай, Еспенбет батырларды тағайындайды.
Ақмырза ишан Төсұлы( 1881 -1930жж.) алған білімі, тамыры терең тектілігі, қабілет-қарымы, қажыр-қайраты, ізденімпаздығы арқасында кемел биікке көтерілген діни қайраткер және ұлт-азаттық қозғалысының көрнекті өкілі
Ақмырза Көкілташ медресесінде араб, парсы тілдерін үйреніп, шығыс ойшылдарының тарихи, әдеби, діни еңбектерін зерделейді
Стамбул (Түркия), Кабул, Герат (Ауғанстан) және Қазан, Уфа (Ресей) қалаларында тіл үйреніп, мешіттерде ілім беру үрдісі мен дәріс беру әдістемелерімен танысады
Сөйтіп, қолына ислам ғұламаларына берілетін ең жоғарғы лауазым «Ахун» шатырхатын алып 18 жылдан соң (1910 жылы) елге оралады
Ол шағын денелі, сарғыш өңді, шоқша сақалды, үнемі ақ көйлек киіп, ақ сәлдемен жүретін кісі болыпты.
Жетпіс жылдан астам уақыт­қа созылған кеңестік билік жат идеологияны күштеп таңу арқылы халқымызды көшбасшы тұлғала­рынан, тілі мен дінінен, тарихы мен мәдениетінен, басқа да ұлт ретінде ұстап тұрған құндылықтарымыздан айыруға тырысты
Қазақ қоғамының тірегі, қорғаны болған батырлар мен билеріміз реакцияшыл, кертартпаға баланып, оларды санамыздан өшірудің сан түрлі амалдарын қолданғаны да рас.
Елдің тұтастығы үшін күрескен, азаттық жолында жан берген тұлғаларымыз туралы жазғандағы біздің мақсатымыз олардың дара тұлғаларын кейінгі ұрпаққа таныстыру еді.
Қали Омаров,
ҚР Білім беру ісінің құрметті қызметкері
Қызылорда облысы
