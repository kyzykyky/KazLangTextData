Кеше Қазақстан Республикасы Ұлттық кітапханасының Көрмелер залында белгілі жазушы, Халықаралық «Алаш» сыйлығының лауреаты Қуандық Түменбайдың алты томдық шығармалар жинағының тұсаукесер рәсімі өтті
Шараға қаламгердің әріптестері, мәдениет және руханият саласының өкілдері, журналистер, жоғары оқу орындарының студенттері қатысты. 
Жазушының 6 томдық шығар­ма­лар жинағы «Айғаным» баспа үйінен жарық көргенін айта кеткеніміз жөн
Алты томдыққа «Бекеттегі бейкүнәлар» романы, 15 хикаят, 74 әңгіме мен көптеген көз-бояуы жоқ көріністер циклі топтастырылған
Ал «Көзбояуы жоқ көріністер» қаламгердің өмірде көзбен көріп, көңіліне түйгендері
Автордың көп­теген хикаяттары кезінде «Жалын» баспасының жабық бәйгесінде жүлделі орындарды иеленген болатын
Атап айтқанда, «Депутат Аяз би» хикаяты «Астана-Бәйтерек» республикалық байқауында бірінші орынға ие болса, бірқатар әңгімелері «Сорос-Қазақстан» проза номинациясы бойынша жүлдегер деп танылды.
Тұсаукесер шарасында зия­лы қауым өкілдері қаламгердің шығармашылығы туралы сөз сөй­леп, 6 томдық жинақтың мән-маңызына, оқырманға беретін тағылымына жан-жақты тоқталып, авторға шығармашылық табыс­тар тіледі
Қуандық Түменбай өз кезегінде жаңадан тұсауын кесіп отырған туындыларына байланысты жылы лебіз білдірген қаламдас әріптестеріне, жинақты жарыққа шығарған «Айғаным» баспа үйінің ұжымына алғысын жеткізді.
 
Ұлан Қыдырбаев
