Пойыздың «тарс-тұрс» еткен дыбысынан ұйықтай алар емеспін
Бәлкім әлде ұзақ жолдың әсерінен бе, әйтеуір,барар жеріме тезірек жетсем деген көңіл-күйде болдым
Уақыт өтпей зеріге бастаған соң сапарлас болып келе жатқан кісінің әңгімесіне деy қойдым
Сөзі көп саладан хабары бар екен
Әртүрлі мәселелерді қозғап отырды.
Бірер сағаттан кейін біз мініп келе жатқан пойыз кезекті бір бекетке келіп тоқтады
Купемізге сырттан кіріп келе жатқан жолаушыларға ілесіп, ала сөмкесі бар ата кірді
Орнына жайғасқан соң, танысып жөн сұрасты.
Алыс жолға шыққан кейбір сапарлас­тар ортақ әңгіме шертілгенде бірінің сөзін бірі тосып сөйлесе, ал енді кейбіреулері қызыл кеңірдек болып айтысып кететіні де бар
Әріптің артын бағып, қозғалып жатқан мәселелердің ауқымдылығын, өзектілігін байқадым.Әдетте, алыс жолға шыққандар ортақ әңгімеге арқау болар тақырыптың кілтін іздейтіні белгілі ғой
Қоғамда болып жатқан оқиғалар, заманның өзгергені, ұлттық мәселелер…Пойыздың тоқтаған соңғы бекетінен мінген қария кешегі заманмен бүгінгі уақытты салыстыра сөйледі
Ойлы тұжырымдары жоқ емес.Қоғамдық іс­тердегі кетіп жатқан кемшіліктердің себеп-салдарын дәлелді түрде айтып бергенде иландырып та тастайды
Тілді қалай дамыту керек, дінді қалай орнықтыру керек, руханиятымыздың бағыт-бағдары қандай құндылықтарға негізделуі керек, міне, осы жайттарға ақсақал ақыл көзімен үңіліп, байыпты байламдарын алға тартты.
Қария өзінің бекетіне жеткенде, бізбен қош айтысып түсіп қалды да, орнына бір жасамыстау жігіт келіп жайғасты
Есімі – Ерлан екен.
Бір әттеген-айы, ана тіліне шорқақ болып шықты
Алайда онысына қымсынып тұрған жоқ
Аздан соң қазақша білмей­тінін айтты
Қазақ тілін білмеген қазақ қалайша елдің жанашыр азаматы болады деген ойда қалдым.
Менің осы ойымды қостағандай, Берік аға туған тілді білудің қаншалықты маңызды екенін түсіндіре келіп, «сен белгілі бір маман ретінде еліміздің дамуына өз үлесіңізді қосып жүрген шығарсың
Бірақ ана тіліңді, білмесең қалай өзіңді қазақпын деп айтасың? Алдымен өзіңнің ана тілінді жетік білуін керек» деді
Менің бір қуанғаным, Ерланның тілге деген ниеті дұрыс.
– Оқимын, жазамын және балаларым да қазақша оқитын болады, – деді.
Сөйтіп ол әңгімесін әрі қарай жал­ғастырды:
– Мен ана тілімді үйреніп болған соң, міндетті түрде қорытынды шығарамын
Білімімді тексеріп «Қазтест» тапсырамын.
– «Қазтест» дегенді қайда тапсырасың, сен ол туралы ақпаратты жақсы білуші ма едің? – деп сұрады Берік ағай.
– Мәселен АҚШ, Ресей елдерінде мемлекет қызметкері болуы үшін міндетті түрде сол елдің мемлекеттік тілінен сынақ тапсырады
Ол, әрине, Қазақстанда да бар
Мен мектепті де, университетті де орысша бітірдім
Ана тілімді жетік білмейтінім содан
Мұныма өзім де ұяламын
Шынында, біз секілді азаматтарға «Қазтест»жүйесі таптырмайтын мүмкіндік
Яғни осы сынақ жүйесі арқылы тілді меңгеруге талаптанамыз, – деді.
– Міне, азамат! Мақсатыңа жет, бауы­рым! Сонда өз тілін білмейтін талай қа­заққа үлгі боласың, – деді Берік аға.
Өзім «Қазтест» саласында қызмет істейтін болғандықтан, халық арасында жүріп, осындай пікірлерді есту қашанда маңызды.
Егер де Ерлан сияқты азаматтар «Қаз­тестке» үлкен үміт артып, тіл мең­геруін жетілдіру жолында еңбектеніп келе жатса, демек біздің атқарып отырған жұмы­сымыздың зая кетпегені деп түсіндім.
Нұргүл Бектұрсынова,
ҚР Білім және ғылым министрлігі 
Ұлттық тестілеу орталығы 
Мемлекеттік тілді дамыту 
басқармасының қызметкері
