Жуырда «Дәстүр» бас­пасынан белгілі журналист-жазушы Көлбай Адырбекұлының «Жүрек жұтқан» атты кітабы жарық көрді.
Автордың жаңа туындысына Кеңес Одағының Батыры, Бас коман­до­ва­­ниенің резервіндегі алысқа ұшатын 47-ші гвардиялық әуе барлаушы полкінің ұшқыш-бар­лаушысы Плис Нұрпейісовтің Екінші дүниежүзілік соғыстағы ерлік істері, сондай-ақ Ұлы Отан соғысының ардагері – Зейнел-Ғабидин Темірға­лиев­тің бастан кешкен қилы-қилы тағдыры арқау болған
З.Темірғалиевтің фашис­тер­ге еріксіз тұтқынға түсіп, Бухенвальд конц­лагерінде, содан соң «­Отанын сатқан» деген айыппен жиыр­ма бес жылға сотталып, Колымада ақтал­ғанша он жыл жан түршігерлік азапты басынан кеше жүріп, досқа адалдығы, әділдік пен шындық үшін күресі тар­тымды баяндалған
Кітапқа енген қос деректі повесть және әңгімелер жастарға үлгі-өнеге болып, олардың елі мен же­ріне деген патриоттық сезімдерін ­арттыратыны сөзсіз
Қаламгердің «Ұшқыш тағдыры», «Кү­ту­мен өткен ғұмыр», «Майдангер» әңгімелері де оқырман қауымды бейжай қалдырмасы анық.
Айта кетейік, туынды «Қазақстан Республикасы Мәдениет және спорт министрлігі «Мәдениет және өнер саласындағы бәсекелестікті жоғары­лату, қазақстандық мәдени мұраны сақтау, зерделеу мен насихаттау және мұрағат ісінің іске асырылу тиімділігін арттыру» бағдарламасы «Әдебиеттің әлеуметтік маңызды түрлерін басып шығару» кіші бағдарламасы бойынша жарық көріп отыр.
