Алматыдағы «ARNA» баспасынан «Төрт тоғыс» атты кітап жарық көрді
Кітаптың алғысөзінде жазылғанындай, жинақ белгілі қаламгер, халықаралық Айтматов академиясының академигі, филология ғылымының докторы, профессор Амантай Жарылқасынұлы Шәріптің елу жасқа толуына орай шығарылған
Сөз өнерінде айрықша қолтаңбасы бар азаматтың әріптестері оның шығармашылығын әр қырынан қарастырып, бүтін бітімін, бөлек болмысын кейіптейді.
Кітаптың «Төрт тоғыс» деп аталуы жайдан-жай емес
Мұны шығарушылар алқасы былайша түсіндіреді
«Ұжымдық жинақ біздің кейіпкеріміздің бар болмысын жан-жақты қырынан ашып көрсетуге арналған
Салмақтап-сара­ласақ, оның шығармашылық өмірбаянының деректері «ақын-журналист – ұстаз-ғалым» деген тұл­ғалық төрт тағанның төңірегінде тоғысады екен
Осы төрт тағанның әр қыры кеңінен қамтылады
Өз пікірін өз еркімен, өмірдің өз бояуымен жазатын аға-інілері, дос-жарандары шын пейілімен сурет салды
Сол арқылы тұтастық құрайтын төрт тоғыстың әдемі үйлесімін таба білді
Осыған орай біз кітапты «Төрт тоғыс» деп атадық».
Бұл өзі елге танымал азаматтың шығармашылық портретін жасаудағы игі қадам деуге болады
Жаңа жоба десек те қателесе қоймаспыз.
Кітаптың безендірілуі де тосын
Бел­гілі ізді қайталамайды
Әсерлі әрі тар­тымды
Кітапты шығарушылар бұл еңбектің ішкі мазмұнымен қатар сыртқы түр-түсіне де жеңіл-желпі қара­мағандары байқалады.
Жинақтың жарық көруіне демеуші­лік жасаған белгілі тележурналист, руханият жанашыры, «Құрмет» орденінің иегері Жағыппар Қарабала.



