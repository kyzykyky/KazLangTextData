Нұрперзент Домбай 
«Ана тілі» 
Әлмәмбет аға туралы әңгіме қозғалғанда ол кісіні алғаш көрген сәт еске оралады
Бесінші сыныпта оқитын кезім болу керек
Қыстың күні
Үйге екі адам келді
Біздің ауылдыкі емес екені бірден көрініп тұр
Қаланың адамдары секілді
Солардың бірі-аққұбаша келген, бойшаңдауы пешке алақанын тосып, қабырғаға сүйенген күйі әлденелерді айтып тұрды
Басында қара түсті құлақшын
Бейтаныс адамның осы кейпіне қарағанда сыртта қатты суық екені аңғарылатын
Қонақтар кеткеннен кейін әкем аққұбаша кісінің кім екенін түсіндірді
«Ол Әлмәмбет деген ағаң
Біз туыс болып келеміз» деді
Сол көрініс – пештің қабырғасында сүйеніп тұрған бойшаң, аққұба өңді кісі ұмтылмастай есімде қалыпты.
Мектеп бітіретін жылы әдебиет пәнінен мемле­кеттік емтихан тапсырдық
Үш сұрақ бар екен
Соңғысы еркін тақырып
Ол – Ұлы Отан соғысы деп аталған неміс-фашист басқыншыларымен болған сұрапыл соғыстағы жеңістің отыз жылдығына арналған
Сауалдардың ішінен үшіншісін таңдадым
Себебі осыдан шамалы-ақ күн бұрын Әлмәмбет ағаның «Батыр болып тумайды» деген кітабын оқып шыққанмын
Кітаптың кейіпкері – жерлесіміз, қазалылық, Кеңес Одағының Батыры Үрмәш Түктібаев
Демек Үрмәш туралы көсіле жазуға әбден болады.
Кітап парақтарын ақтарғанда соғыс кезіндегі ауыл бейнесі, ауыл адамдарының өмірі көз алдыңа келе қалады
Бұл әрине жазушы шеберлігінің айғағы
Шығарманың өн бойын­да жүректі тебірентерлік тұстар жетерлік
Әсіресе соғыста мерт болған Үрмәштің қазасын анасы Наурызбикеге естіртетін сәт толқытпай қоймайды
Сай-сүйегіңді сырқыратар суық хабарды жеткізу Қазалы төңірегіндегі атышулы шайыр Нұрсұлтан Жұбатұлына жүктеледі
Бұл оңай міндет емес еді
Ақын амалсыз тәуекелге барады
Жырдың бас жағында жауынгер анасына сәлем бере келгенін, сосын Үрмәштай батыр ұлды дүниеге әкелгеніне ризалығын білдіреді.
Сіз бе еді, ер Үрмәшті туған ана,
Ақылын қатарынан етіп дана.
Өсірдің алдыңа алып, әупілдетіп,
Ешқандай жүрегіне салмай жара.
Алыпты біздің Үрмәш Батыр атын,
Біз соны айта келдік анасына.
Тарихтан батыр да өткен, шешен де өткен,
Кім келіп, кім кеткен жоқ бұл дүниеге…
Жыр жолдарын ары қарай жалғастыра келе, ең аяғында бұл келістің жөн-жосығын түсіндіргендей болады:
Ақырған айбатына жау шыдамай,
Тау толқып, қаһарына қалтыраған.
Алысып қасарысқан қалың жаумен
Елі үшін ерлікпенен беріпті жан, – деген кезде ана байғұс: «Ой, құлыным-ай! Он айдан бері неге хат жоқ десем қыршын кеткен екенсің ғой
Ой-бой, халқым-ау, мен Үрмәш жанымнан айрылып, қанатымнан қайырылып отыр екенмін ғой» деп дауыс салып, көз жасына ерік береді.
Осы жерде айта кетейік
Жазушының Үрмәшті қайта тірілтудегі, елге кеңірек танытудағы еңбегі ерен
Батыр туралы кітап жазудан басқа, ержүрек жауынгер қаза тапқан латыш жерінен топырақ әкеліп, кіндік қаны тамған жерге қауыштыруға ұйтқы болды
Ескерткішінің бой көтеруіне атсалысты
Қазақ тіліндегі шығармасы орыс, латыш тілдеріне аударылды
Одақтың сол кездегі іргелі басылымдары – «Правда», «Литературная газеталарда» кітап жөнінде жылы лебіздер айтылды.
Біздің байқауымызша Әлаға жазушы­лыққа, журналистикаға ертерек құмартқан секілді
Арман жетегімен ҚазМУ-дің журналистика факультетін бітірді
«Серт» атты алғашқы әңгімесі 1960 жылы «Қазақстан пионері» газетінде жарияланды
Оның алғашқы өлеңдеріне, әңгімелеріне Өтебай Тұрманжанов, Сейітжан Омаров, Асқар Тоқмағамбетов секілді белгілі ақын-жазушылар сәт сапар тіледі.
Осы уақытқа дейін он шақты кітабы жарық көрді
Олардың ішінде «Иірім», «Бәйтеректің бұтағы» романдары, «Ат тұяғын тай басар», «Ел мен жер», «Заман екпіні» повестері, «Ой орамдары» әдеби-философиялық толғамдар, эсселер жинағы секілді көпке танымал шығар­малары бар
Әрине бұл туындылардың өзі түсінген адамға аздық етпесі анық
Қажырлы еңбектің нәтижесі
Шығармалар саны бұдан да көп болар еді
Алайда көтерер жүгі салмақты жауапты қызметтер шығармашылықпен еркін шұғылдануға мүмкіндік бермеді
Біраз уақыт аупарткомның ұйымдастыру бөлімін басқарды
Бұл аудандық партия комитетіндегі ең негізгі, басты бөлім саналады
Негізгі болатыны, шаруашылықтағы, өндірістегі басты тұлға – кадрлармен тікелей жұмыс істейді
Жауаптылығынан шығар, басқа бөлімдердің жетекшілері емес, тек осы бөлім меңгерушісі аупарткомның санаулы бюро мүшелерінің қатарынан көрінетін
Өзге істермен айналысуға уақыт табыла бермейтінін осыдан-ақ сезінуге болар.
Әлмәмбет аға Әлішев бұл күнде Қазалы аудандық «Тұран Қазалы» газеті» ЖШС-ның директоры
Осы газеттің басшылығына келгелі де отыз үш жылдай уақыт болыпты
Газеттің о бастағы атауы «Ленин туы» еді
Бұл күнде – «Тұран Қазалы»
Тарихтан, жердің өткенінен жақсы хабардар ағамыз бұл атауды жайдан-жай таңдаған жоқ
Тұран деген түркі ұғымынан да ерте белгілі
«Ертеде Түркістанды Тұран дескен, Тұранда ер түрігім туып-өскен» деп Мағжанның жырлауында үлкен мән бар
Тұран, Түркістан, Қазақстан – бұлар бір-бірімен етене байланыс­ты
Не нәрсені де арыдан ойлап-пішетін Әлаға газет атауын тауып қойған
Бұл басылымның өз мақсаты, бағыт-бағдары бар
Негізінен бүгінгі өмір тынысын көрсетумен бірге ұлттық салт-дәстүрлерді, әдет-ғұрыптарды насихаттауға, адамдарды адамгершілікке, имандылыққа, ізгілікке үндеуге айрықша көңіл бөледі.
Газеттің қым-қуыт шаруасына бас-көз болып отырған ардақты азамат арасында өзі қолына қалам алып, көкейкесті мәселелерді көтеріп отырады
Нені жазса да саз жазуға ұмтылады
Бұл ­– бойға сіңген дағды
Тіпті жеке азаматтар туралы қалам тербесе де оқырмандарын жақсылыққа, өркенді істерге ұмтылдыруды нысана етеді
Өз басым аудандағы білікті де іскер азаматтардың бірі Талайлы Бөріқұлақов, төңірегіне жанашыр, қамқоршыл жан Бекқали Бекбауылов туралы жазған очерктерін тұшына оқыдым
Алғашқы мақаласында кейіпкердің өмір жолын айтпағанда, елге сыйлы ата-анасына дейін жақсы білетіндігі байқалады
Басшы азаматтың негізгі қызметінен өзге патриоттық, отаншылдық қасиеттері жұртшылдыққа үлгі етіледі
Ал екінші дүниесінде азамат сөзінің мағынасын кеңірек ашып, Бекеңнің дәл осы бағаға лайықты екендігі нақты мысалдармен дәлелденеді
«Жеті ишан шыққан жер» атты танымдық мақаласы да тартымды оқылады
Аядай елді мекеннен анау-мынау емес әйгілі жеті дін өкілінің шығуы – таңданарлық-ақ жағдай
Бұл еңбекті жазуда автордың талмай ізденгенін аңғару қиын емес.
Жазушы Әлмәмбет Әлішевке тән қасиет – қандай тақырыпты қозғаса да, не жазса да әрдайым жауаптылық танытып отыратындығы
Сөйлемнің шашау шықпай дұрыс құралуын, әр сөздің өз орнында тұруын ерекше қадағалайды
Міне осыдан болар жазушының қай шығармасын, тіпті газеттегі қай мақаласын оқысаңыз да көзге қораш жайтты байқамайсыз
Сөзге құрмет, сөзге сүйіспеншілік осы болар, сірә
Кезінде Ғабең – көрнекті қазақ жазушысы Ғабит Мүсірепов те осыны аңғарған-ау
Сөз зергері 1986 жылы Қазақстан Жазушылар одағы ұйымдастырған қазақ әдебиетінің тілі жөнінде өткен алқалы жиында қазақ кеңес дәуірінің атақты жазушыларымен бірге тілге жауапкершілікпен қарайтын шебер қаламгерлер қатарында Әлмәмбет Әлішев есімін айрықша атап еді
Бұл сөз жоқ, зор баға.
Қаламгер елінің, туған жерінің жанашыры
Мәселен, Арал теңізінің тартылуынан туындаған экологиялық апаттың зардаптары жөнінде проблемалық мақалалар жазды
Өзі туып-өскен әрі тыныс-тіршілігімен жақсы таныс Қазалы ауданын көршілес Арал ауданымен бірге экологиялық апат аймағы деп жариялауда тындырған еңбегі елеулі.
Мына бір жайт та естен кетпейді
1962 жылдың шілде айында республикалық «Лениншіл жас» газетінде қыз тәрбиесіне арналған «Қызға қырық үйден тыйым» деген мақаласы жарық көрді
Материалдың көпшілікке әсер еткені соншалық редакцияға оқырман хаттары бірінен соң бірі ағылды
Бір-екі айдың ішінде үш жүзге жуық хат келді
Мақалаға сол кездегі жастардың басты ұйымы – орталық комсомол комитеті назар аударып, жер-жерде талқылауға ұсынған
Ал жыл аяғында газет бетінде өзекті әрі маңызды мәселе көтерген мақала авторы жылдың жүйрік журналисі атағына ие болды.
Абзал азамат елеулі еңбегінің арқасында сый-құрметтен, марапаттан кенже қалып жатқан жоқ
Ол – Қазақстан Жазушылар одағының мүшесі, Қазақстанның Құрметті журналисі, ҚР Мәдениет қайраткері
«Құрмет белгісі» орденінің, Тәуелсіздіктің 10, 20 жылдық, Қазақстан Жазушылар одағы сыйлығының, халықаралық «Лев Толстой», «Ел ардақтысы» медалдарының иегері
Бұларға қосымша Елбасының Алғыс хатына, ҚР Құрмет Грамотасына ие болды
Осының барлығы – ел алдында сіңірген игілікті ісінің жемісі
Бедел-абыройының арқасы шығар, бір кездері облыс әкімінің қоғамдық негіздегі көмекшісі, әлденеше рет облыс әкімінің стипендиаты болды.
Қазалы жұртшылығы туған топырақтан түлеп ұшқан қаламы қуатты қаламгердің мерейтойларын ескерусіз қалдырған емес
Азаматтың мерейін тасытып, дүркіретіп атап өтіп жүр.
Әлмәмбет аға мен Нағима апа тәрбиелі ұрпақ өсірді
Бүгінде әрқайсысы іргелі бір-бір шаңырақтың иелері
Қай-қайсысы да ата-ана үмітіне сай өсіп-жетілді
Біз білетін Сәкен аудандағы орталық тарихи-өлкетану мұражайының директоры, Ғазиз аудандық газет редакторының орынбасары, аудандық мәслихат депутаты, Сәукен аудандық өнер мектебінің директоры
Ол – белгілі сазгер, Қазақстан Композиторлар одағының мүшесі
Бірқатар әндері республикалық байқауларда жүлделі орындарды иемденді
Бақыткүл – білікті медицина қызметкері, аудандық аурухана бас дәрігерінің орынбасары
Осылай жалғастыра беруге болады.
Өткен ғасырдың алпысыншы жылдары ақын, жазушы Зейнолла Шүкіров жас талапкердің сөз өнеріндегі аяқалысына сүйсініп: «Сендей жігіттің өз ізі, өз сүрлеуі болу керек» деген екен
Әлаға аға қаламгердің бұл тілек-сөзін ешқашан естен шығарған емес
Ол – әдебиетте де, өмірде де өз жолымен, өз соқпағымен жүріп келе жатқан ел ардақтысы.


