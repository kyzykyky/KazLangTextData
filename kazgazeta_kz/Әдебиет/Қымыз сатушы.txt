Ұлы Жібек жолының бір тармағы біздің аймақтан өткенін, жергілікті халықтың керуен саудасымен тығыз байланыста болғанын жоққа шығаруға болмайды
Ет, сүт, нан, май, жүн, тері, ең бастысы, жолаушылардың сұранысына ие – қымыз тауар айналымын кеңейтті
Үйір-үйір жылқы айдап, сапыра сораптайтын сары қымыз саудасының жандануы күні кеше ғана емес еді
Бірақ өткен ғасырдың аяғында бұл сауда түрі тіптен жоғалып кетті

ХІХ ғасырдың аяғында түсірілген мына суретте торкөз керегеге жабылған киізді қалқалап шелпек сатушы отыр
Жол үстіндегі сатушының шұңғыл ыдыстармен қымыз сатып отырғаны да анық
Қолындағы ожаумен кесеге сусын құйып отырған қазақ шамамен Жетісудың қазағы
Этнограф Досымбек Қатранның айтуынша «Дөңгелек және аласа тігілген бөрікті киетіндер көбінде суан мен албан руының адамдары» көрінеді
Ал қарсыда отырған ақ қалпақты, ала қоржынды қымыз сатып алушы дүнген ұлтынан болса керек

Сурет 1871-72 жылдары қазақ даласында түсірілген 
Түркістан генерал губернаторы К.П
Фон Кауфманның жеке мұрағатынан ұсынған Тынышбек Дайрабай 
 
Әзірлеген Ақниет Оспанбай
