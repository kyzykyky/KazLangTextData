Қазақ тілінің дамуы, мәртебесі әрбір тіл жанашырын алаңдататыны сөзсіз
Өйткені тілімізді өркендетпесек елдігімізге сын
Тіл байлығын игеру – ана тілін қадірлейтін, тіл мәдениетінің шыңына қол созатын адамның әрекеті
Ана тілін үйрену — әркімнің азаматтық борышы, қоғамда атқаратын қызметінің тірегі. 
Қазіргі таңда қазақ тілін сапалы оқыту мәселесі де жиі айтылып келе жатқан мәселе
Бұл орайда Тілді оқып-үйренуді барынша жоғары деңгейге көтеруіміз қажет
Елбасы Н.Ә.Назарбаевтың «Қазақ қазақпен қазақша сөйлессін» деген сөзінде терең мән бар
Бұл әр қазақ­стандықтың қастерлі парызы деп білемін.
Бір қуантарлығы, еліміздің тәуелсіз мемлекет болып, егемен­дік алуы тілі мен психологиясына, оның өз мәнінде дамуына мүмкіндік берді
Бүгінгі күні мемлекеттік тілді қоғам өмірінің барлық саласына тереңдете енгізу мәселесі үлкен маңызға ие болып отыр
Соңғы кезде мемлекеттік тілдің өрісін кеңей­туге, оның өркен жайып дамуына ықпал ететін басты қадамдар жа­салуда
Енді өзекті мәселелерді ше­шуді құқықтық-заңдық тұрғыдан реттеп алсақ, нұр үстіне нұр болар еді.
Қазақ тілінің өз мәртебесіне сай толыққанды қоғамдық қызмет атқаруы көп жағдайда көңіл көншіте бермейтіні жасырын емес
Бірақ, оның аясын кеңейтуге баршамыз атсалысуымыз қажет
Өйткені қазақ тілі әлемдік мәдениеттің бөлінбес бөлшегі ретінде тек қазақ топырағында кемелденіп, өз тұғырына қонады.
Ең бастысы, қазір қазақстан­дықтар тарапынан мемлекеттік тілді қолдау және дамыту бағы­тында ықылас пен ниет жоқ емес
Бұған тек уақыт керек
Тіл тағ­ды­рына жанашырлығымыз бен қамқорлығымыз артуда
Қазіргі таңда көптеген отбасылар балаларын қазақ тілінде оқытатын мектептерге ана тілін жетік меңгеру үшін беріп, оқытып жатқандары қуантарлық жағдай
Әрбір отбасында осындай тілге деген жанашырлық болса, «тамшыдан тама-тама дария болар» дегендей, тіліміздің жағдайы әлдеқайда жоғары деңгейге көтерілер деген сенімдемін.
Тоқсан ауыз сөздің тобықтай түйінін айтар болсам, тілге деген құрмет – халыққа деген құрмет
Тіл мәртебесі – ел мерейі
Тілсіз халықтың, елдің өмір сүруі мүмкін емес
Сөзімнің соңын Елбасының ана тілі туралы айтқан мынадай көрікті ойымен аяқтағым келеді: «Дауға салса алмастай қиған, сезімге салса қырандай қалқыған, ойға салса қорғасындай балқыған, өмірдің кез келген орайында әрі қару, әрі қалқан болған, әрі жас отты да ойнақы Ана тілінен артық қазақ үшін бұ дүниеде қымбат не бар екен?! Ғасырлар бойы қазақтың ұлт ретіндегі мәдени тұтастығына ең негізгі ұйтқысы болған – оның ғажайып тілі».
Самал Нұрланова
Алматы облысы
