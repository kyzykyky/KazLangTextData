«Ана тілі» газетінде биылғы жылы жарық көрген «Арыстан туған Исатай…» атты мақаланы үлкен толғаныспен оқыдым.
Исатай – шын мәнінде, халық батыры
Ол – Сырым Датұлынан кейін отаршылдарға қарсы күрескен қазақтың аяулы перзенті
Оның ерлігі ешқашан да ұмытылмақ емес
Ер Махамбеттің өзі Исатайды ерекше бағалаған
«Исатай – басшы, мен – қосшы…» деуі де содан.Қазақтың батыс өлкесі жер асты байлықтарына өте бай
Бұл жақта газ да, мұнай да өндіріледі.Сондықтан да батырдың кесенесін көтеру қиынға түспес деп ойлаймын.
Негізі, Исатай тек бір өңірге ғана емес, бүкіл қазаққа ортақ дара тұлға
Сол себепті оның биылғы жылы аталып өтілетін мерейтойына үлес қосудан ешқайсысымыз да шет қалмауымыз керек.
Біздер, бір топ зейнеткерлер, зей­нетақымыздың бір бөлігін Ақтөбеде ашылған есепшотқа аудару жөнінде шешім қабылдадық
Елдік маңызы бар игілікті іске тамшыдай болса да үлес қосқымыз келеді.
Азаттық үшін арпалысып, өмірлерін қиған арыстарымызды естен шығар­май, оларды қастерлей білейік.
Толқын Қазмағамбетова,
зейнеткер
