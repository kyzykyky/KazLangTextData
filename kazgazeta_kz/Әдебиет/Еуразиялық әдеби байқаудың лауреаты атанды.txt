Лондонда өткен Еуразиялық Шығармашы­лық Гильдиясы және Herdforshire Press бас­пасы ұйымдастырған VI Ашық Евразиялық әдеби байқаудың қорытындысы бойынша әріптесіміз, «Үркер» журналының бас редакторы, жазушы Қуандық Түменбай лауреат атанды.  Оның қаламынан шыққан «Періште», «Адам», «Құлыпашар», «Мылқау етікші», «Мұнар күн» әңгімелері шетел оқырмандарының назарына ілігіп, өз бағасын алды.
Қаламгердің «Адам» атты әңгімесі Ауған соғысының шын­дығын әшкерелеп, автордың социализм дәуірінде тиісті орындардан біраз «сыбаға» алғаны есімізде.
«Періште» деп аталған әңгімеде экологиялық аймақтағы жантүршігерлік оқиға –тоғыз ай, тоғыз күн көтерген перзентін жарық дүниеге әкелген Ана арлан-қасқырмен беттеседі
Емізіп, ана сүтін аямайды
Перзентім ұл болса деп күткен ананың арманы қасқырдың арланы боп өмірге келеді
Медициналық ереже бойын­ша оны бірден өлтіру керек
«Ең болмаса орманға апарып тастасаңдаршы, қасқыр асырап алсын» деп есеңгіреген ана періште – перзентін көре алмай жаны ышқынады
«Мауглиді асыраған қасқыр құрлы болмағанымыз ба?!» деп, ана мен балаға ұйықтататын дәрі салып тұрып, мультфильмді көп көретін медбике қыз солқылдап жылайды
Экологиялық аймақтағы өмірді көркем бейнелеген әңгіме шет-жұрттық оқырмандарды да әсерге бөледі.
«Мылқау етікші» әңгімесі болса, өмірден баз кешкен Ауған соғысына қатысушы Кеңес Одағының Батыры мылқау етікші өзіне келіп аяқ киімін жөндетіп жүрген мылқау қызбен тіл табысып, некесі қиылған күні кеудесіндегі Алтын Жұлдызды жұмыс үйшігіндегі босағада тұрған қоқыс салғышқа лақтырып, жан-дүниесі жеңілдейді
Ол өзін енді ғана бақытты санайды
Алтын Жұлдыз бұған ештеңе сыйламаса, мылқау қыз өзін түсінген дүниедегі бір пенде
Бұлар ерлі-зайыпты болған күні қанша адамды өлтіріп, кеудесіне таққан сол Алтын Жұлдыз күл-қоқыстың ішінде көрінбей жатты.
Сондай-ақ «Құлыпашар» мен «Мұнар күн» әңгімелері де адам­заттың күнгей көріністерін, әсіресе, Желтоқсан көтерілісінің себебін іздеуге арналған
Аталмыш әңгімелер бұрын орыс тілінде жария­ланса, алдағы уақытта ағылшын тілінде жеке кітап болып жарық көреді.
Әбілмансұр ЖАСАН
