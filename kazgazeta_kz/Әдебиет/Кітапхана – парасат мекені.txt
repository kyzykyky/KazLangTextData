Ел Тәуелсіздігінің 25 жылдығымен қатар келген Алматы облысы Панфилов аудандық кітапханасының 90 жылдық мерейтойында «Кітапхана – парасаттың мекені» атты мерекелік кеш өтті.
Шараға облыстық кәсіподақ төрайымы Бибігүл Құсайынова, аудандық мәдениет және тілдерді дамыту бөлімінің басшысы Мейрамбек Жанпейісов, ауданның Құрметті азаматы, «Мәдениет қайраткері» Шәріпхан қажы Нұржанұлы, аудандық мәдениет және тілдерді дамыту бөлімінің бас маманы Мұрат Қатубеков, аудандық Мәдениет үйінің директоры Алмагүл Асылтасова және кітапханада ұзақ жылдар бойы еңбек еткен ардагер қызметкерлер қатысты.
Кеште аудандық мәдениет және тілдерді дамыту бөлімінің басшысы Мейрамбек Жанпейісов адам үшін кітаптан асқан рухани байлықтың жоқ екенін айтып, кітапхана қызметкерлерін атап айтсақ, Н.Антиповаға, Х.Иміноваға, М.Мұзақоваға, К.Үмбетқұловаға Алғыс хат пен Құрмет грамотасын табыс етті
Өз ісінің білімді де, білікті мамандарының ерен еңбегін тілге тиек етіп, ұзақ жылдар осы салада қызмет еткен зейнеткер М.Насырбековаға «Құрмет белгісін» табыс етті
Ал А.Жетпісбаева, К.Ілімахұнова, М.Биікбекова, Ж.Ысқақоваға облыстық кәсіподақтар орталығы аумақтық кәсіподақтар бірлестігінің төрағасы Ә.Қыдырмановтың Құрмет грамотасын табыс етті.
Парасаттың мекеніне айналған ғимараттағы шара оқушылардың ұйымдастырған концерттік бағдар­ла­масымен өз жалғасын тапты.
