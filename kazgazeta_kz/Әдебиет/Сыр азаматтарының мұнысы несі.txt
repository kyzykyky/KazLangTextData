Елдегі беделді басылымның бірі де, бірегейі де «Ана тілі» газеті болып қала бермек
Газеттің биылғы 27 қазан №43 санындағы «Құлдыққа бой ұрғандық па? Қызылордада Қытай жазулары бой көрсетіп жатыр» деген мақаланы оқығанда қатты қынжылдым
Өзіме-өзім «біздің халықтың ой-өрісі қайда кетіп бара жатыр» деген сұрақ төңірегінен шыға алмай, шерменде күйге түстім
Оның үстіне «Ана тілі» Елбасының тілімізге байланысты талап-тілектерін жүзеге асырып отырған бірден-бір басылым емес пе?! Біз айтарлықтай сауатты болып кеттік пе? Болмаса мына компьютер мен теледидар, оған қоса нарық заманы баспасөзге деген көзқарасымызды өзгертті ме? Солай да болуы мүмкін, бірақ бәрі бірдей емес
Бұл жерде жетпей жатқан бір нәрсе – ел басқарып жүрген әкімқаралардың маңызды іс саналатын газетке жазылуды ұйымдастыра алмауында.
Халықтың 99 пайызы өз ұлтымыздан тұратын облыста «Ана тілі» бар болғаны 202 данамен таралады» деген масқара емес пе!
Меніңше, әкімдер де, әкімдіктер де газет оқымайды
Мұны айтып отырғаным «Ана тілінің» биылғы №27 санында «Қы­зыл­орданың тарихи атауы қашан қалпына келтіріледі?» деген мақаланы осы жолдардың авторы жария еткен болатын
Осыған облыстан ешкім үн қатпады
Не деген салғырттық?!
Облыс, қала, аудан әкімдіктері жанын­да­ғы ішкі саясат бөлімдері неге қол қусырып отыр? Түсініксіз
Баспасөзге жазылуды ұйым­­дас­тыратын, негізінен, осы бөлім емес пе?
Жақында Қызылорда облысының хал­қы көп тұратын Шиелі ауданына жолым түсіп, ел азаматтарының бірқатарымен әң­гімелескенімде, сол азаматтардың бірде-біреуінің «Ана тілін» алмайтынын естідім
Бұл облысқа абырой әпермейді
Сыр елі азаматтары мен әкімдері кеткен қателікті түзейді деген үміттемін.
Қани Құрманайұлы, ардагер
АҚТӨБЕ
