Алматыдағы Қазақстан Жазушылар Одағының концерт залында «Жерұйық» қоғамдық бірлестігінің ұйымдастыруымен Тәуелсіздіктің 25 жылдығына және 1986 жылғы желтоқсанның 30 жылдығына арналған «Қасиеттім — Желтоқсан!» атты концерт өтті.
Ұйымдастырушылардың айтуынша, ән мен жыр кешін ұйымдастырудағы басты мақсат – 1986 жылғы Желтоқсан оқиғасы тақырыбында жарық көрген музыкалық шығармалар мен әндерді насихаттау болып табылады
Айта кетейік, мұндай концерт дәстүрлі түрде ұйымдастырылып келеді.
Концерт «Желтоқсан – азаттық рухы, тәуелсіздік таңы!» атты оқиға шежіресіне құрылған деректі ­фильмінен басталды
Әрі қарай «Атамекен», «Желтоқсан желі», «Бостандықтың бойтұмары желтоқсан», «Қара бауыр қасқалдақ», «Қайсар қазақ», «Желтоқсан маршы» әндері шырқалды
Шараға Қазақстанның Халық артисі Нұрғали Нүсіпжанов, Қазақстан Республикасының Мәдениет қайраткері Мұратбек Сарбасов, Қазақстанның еңбек сіңірген қайраткері, әнші Құрманбек Әлімғазы, сондай-ақ Есет Садуақасов, Азамат Бекбергенов, Әлия Әбілқайыр, Артұр Ізтілеуов, «Аманат» тобы және т.б
өнер иелері қатысты.
