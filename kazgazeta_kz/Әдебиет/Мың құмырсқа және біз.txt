Жуырда «Айқын» газетінің бас редакторы, Президент сыйлығының лауреаты Нұртөре Жүсіптің «Мың құмырсқа және біз» атты кітабының тұсаукесері өтті. 
Тұсаукесер рәсіміне елімізге белгілі қаламгерлер – Сәбит ­Досанов, Бекболат Әдетов, Қуанышбай Құрманғалиев, Кәдірбек Сегізбаев, Иран Ғайып және республикалық БАҚ басшылары қатысты.
Автордың жаңа жинағына өмірдің өзекті мәселелері туралы жазылған публицистік мақалалары мен сұхбаты топтастырылып отыр
Жаһандану жағдайында қазақ ұлтын қандай құндылықтар құтқарады? Елдік намыс пен мемлекетшіл көзқарас қалай қалыптасады? Тәуелсіздікті тұрлаулы етудің тетіктері қандай? Мемлекеттік тілдің мерейін қалай көтереміз? Ұлттық идея дегеніміз не? Міне, өзекті ойлар мен сауалдарды арқау еткен бұл мәселелерге терең әрі жан-жақты талдау жасалған
«Біз бір минутты неге қимаймыз?», «Қайтқан қазақтар», «Парақорлық», «Дүниенің түбіне не жетеді?», «Біз әлі көктейміз!», «Желіге байланған жұлын», «Шырағың қайда, шы­рағым?», «Бұл шағала – қай шағала?» және т.б
публицистикалық ма­қалалар оқырман қауымды бейжай қалдырмасы анық
Айта кетейік, «Мың құмырсқа және біз» кітабы Асқар Беков басқаратын «Алтай-Media» баспасынан жарық көрді.
А.Дәулет
