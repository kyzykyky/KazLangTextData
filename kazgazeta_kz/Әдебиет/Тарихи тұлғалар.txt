Құрметті көзі қарақты, бір сөзі жүзге татитын оқырман қауым
Бүгін біз жаңа айдарымыздың тұсауын кесіп отырмыз
Ондағы мақсат – оқырмандарымызды халқымыздың тарихында өзіндік өшпес із қалдырған асыл тұлғалармен таныстыру, олардың жарқын істерін өскелең ұрпаққа үлгі ету
Оны әдебиетші-энциклопедияшы Самат Қалуов жүргізеді.
Қазақ тарихы беттерінен
Қорқыт ата (VIII ғасыр)
Қазақ музыкасының атасы, композитор, асқан күйші, шешен, жыршы, ойшыл, аңыз кейіпкері Қорқыт (Қорқыт ата) дүниеге келген
Ол Сырдария өңірінде өмір сүрген
Қорқыт өз заманында Инал, Көл-Еркен, Қаңлықожа хандардың уәзірі болған
Ел жадында Қорқыт айтты деген «Ат тұяқты, ақын тілді келеді», «Сулы жердің қадірін құлан білер» т.б
көптеген мәтелдер сақталған
«Қорқыт күйі», «Қорқыт сарыны» атты музыкалық туындылар жеткен
Бүкіл түркі тектес халықтарының ортақ қазынасы саналатын – «Қорқыт ата кітабы»
Қорқыт жайындағы іргелі зерттеулер ХІХ ғасырдың басынан дүние жүзінің өркениетті елдерінде жарық көрген
Бұл салада шетел ғалымдары В.В.Бартольд, Ф.Диц, В.М.Жирмунский, А.Н.Кононов, Х.Г.Кероғлы, қазақ ғалымдары Ш.Уәлиханов, Ә.Марғұлан, Ә.Қоңыратбаев, Р.Бердібаев, С.Қасқабасов, Ш.Ыбыраев т.б
айрықша үлес қосқан
Қорқыттың Сырдария өзені бойында мазары салынған
Қызылорда облысының Жосалы кентінен 18 шақырым жерде Қорқыт ата кешені тұрғызылған
Қызылорда қаласындағы университетке оның аты берілген.
Майқы би (ХІІ ғасыр)
Қазақтың қабырғалы биі, топ дарған шешені, қол бастаған батыры, қоғам және мемлекет қайраткері Майқы би (ХІІ-ХІІІ ғасыр) дүниеге келген
Парсы тарихшысы Рашид ад-Диннің «Жами ат-Тауарих» атты еңбегінде Майқы бидің Шыңғыс ханның ел басқару ісіне көмектесетін ақылшысы, жорықтарға аттанғанда орнына қалдыратын атанғаны, ХІІІ ғасырда Жошы ханның Батысқа жасаған жорығында әскердің оң қанатын басқарғаны, Абайдың «Біраз сөз қазақтың түбі қайдан шыққаны туралы» еңбегінде Шыңғысты хан көтерген 12 бидің біріне сайланғаны туралы айтылған
Ал халық аңылдары оның беріде жасағанын, қазақтың жүзге бөліну кезеңінде үлкен маңыз атқарғанын сөз етеді, қазақ ұлысын құрған тарихи тұлға ретінде сипаттайды
Бұл деректер Майқы бидің өз заманында өте беделді данышпан кісі болғанын аңғартады
Майқы би дәуірінен бастап би – атақ, лауазым, өнер ретінде саналған
Ел арасында «Түгел сөздің түбі – бір, түп атасы – Майқы би» деген ұлағатты нақыл қалыптасқан
Майқы бидің өмірі мен қоғамдағы орны жайында заң ғылымдарының докторы, профессор Сәкен Өзбекұлы ғылыми-зерттеу мақалалар жазған.
Орыс хан (XY ғасыр)
Орыс ханның шөбересі, Болат ханның ұлы, қазақ мемлекетінің негізін қалаушылардың бірі, тұңғыш қазақ ханы – Керей дүниеге келген
Тарихи құжаттарда Керей  хан туралы деректер аз ұшырасады
Мұхаммед Хайдар Дулатидың «Тарихи-и Рашиди» атты еңбегінде Керей мен Жәнібек сұлтандардың Дешті Қыпшақ билеушілерінен бөлініп, Моғолстанның батысындағы Шу бойы мен Қозыбасы өңірі аралығына келіп қоныстанғаны, қазақ хандығын құрғаны баяндалады
1456 жылы жолы үлкен Керей Сұлтанды хан көтеріп, ұлықтайды
Осыдан бастап көшпелі өзбек мемлекетінің ыдырау процесі басталып, оның ханы Әбілхайырға назары сұлтандар, әмірлер, тайпа-ру басылары қазақ хандығына қосылады
Аз уақыт ішінде халық саны артып, жер көлемі ұлғаяды
Мемлекеттік қуаты күшейіп, көрші елдермен достық қарым-қатынасы нығаяды, дұшпаны мойындайды
Аңыз бойынша Керей хан қазақ мемлекетін он жылдан астам билеген
Хан тауында жерленген
Оның Бұрындық, Қожа-Мұхаммед, Сұлтан әлі атты ұлдары болған
Солардың ішінен баласы Бұрындық кейін отыз жылдай қазақ хандығын басқарған
Ол жайында жазушы І.Есенберлин «Көшпенділер» трилогиясында баяндаған.
Самат ҚАЛУОВ
