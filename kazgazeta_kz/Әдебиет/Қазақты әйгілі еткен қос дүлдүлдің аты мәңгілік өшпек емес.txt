Бес күндік жалғанда бағасын алғанмен, бақилық болған соң белгісіз бейітке айналған қазақ боксының атасы Шоқыр Бөлтекұлы мен қазақтың тұңғыш балеринасы Нұрсұлу Тапалованың басы қарайтылып, ескерткіш қойылды
 Олар – бірі қазақтың қарадомалақта­рын былғары қолғап – бокс өнеріне баулып, бірі бекзат өнер – балет биіне  өшпестей із қалдырғанымен, есімдері елеусіз, қабірлері қараусыз қалған қазақтың қос перзенті еді
Ұлт газеті «Ана тілінде» өткен жылдың 16 сәуірінде «Жоғалған жұлдыздар» айдарымен  «Бәрінен де сен сұлу» атты мақала жарық көрген болатын
Аталған мақалада спорт саңлағы Шоқыр мен өнер жұлдызы Нұрсұлудың бізге белгісіз тағдыры, таныстығы, өнер һәм  өмір жолы, қыл аяғы есімдерінің ескерусіз қалғаны мен қабірлерінің қазіргі күйі жа­йында қынжыла жазылған еді.
