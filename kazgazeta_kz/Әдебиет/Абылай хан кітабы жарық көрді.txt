Жуырда әл -Фараби атындағы ҚазҰУ профессоры, филология ғылымының докторы  Әнуар Тарақовтың  «Абы­лай хан» атты кітабы «Қазақ­стан» бас­пасынан жарық көрді.
Кітапта Абылай хан билік құрған XVIII ғасырдағы тарихи жағдайлар сол кездегі орыс, қытай құжаттары және ақын-жыраулар поэ­зиясы негізінде талданған
Автор Абылайдың сол дәуірде ұстанған сая­сатын, қайраткерлік, қолбасшылық, дип­ломатиялық талантын саралап са­раптайды
Әлемдегі әйгілі ­тарихи тұлғалармен Абылай өмірі мен бейнесінің ұқсастық, ерекшеліктерін салыстыра бағалайды
Қазақ тарихи романдарындағы, поэзиясындағы, драмасындағы Абылай бейнесінің сомдалуын тарихи, әдеби жүйеде зерттейді
М.Әуезов, С.Мұқановтан басталған дәстүрдің І.Есенберлин, Ә.Кекілбаев, С.Сматаев, Қ.Жұмаділов тарихи туындыларында жалғасуы, сабақтасуы кеңінен талданады
Кітапта С.Торайғыров, С.Сейфуллин, М.Жұмабаев, Ә.Тәңірбергенов, М.Айт­баев поэмаларындағы Абылай дәуірі мен бейнесінің жырлануы да қарастырылған
Тарихи туындылардағы Абылай тұлғасының тәлімі, тағылымы тұжырымдалады.
Кітап әдебиеттанушыларға, тарихшыларға, саясаттанушыларға және қалың оқырманға арналған.
