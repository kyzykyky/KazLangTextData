Белгілі саясаттанушы, көрнекті қоғам қайраткері, публицист Сейдахмет Құттықадамның «Библиотека Олжаса» баспалар үйінен «Дао Алтая» атты кітабы жарық көрді

С.Құттықадам өзінің жаңа туындысында әдеттегіден бөлек тақырыптық жанрға қалам тартқан
Қаламгер Бастапқы Білімнің ежелгі отаны мен қазіргі заман өркениетіне төніп тұрған қауіп туралы ой қозғап, әлемдік және отандық тарих жөнінде өзінің болжамдарымен бөліседі
Кітабының алғысөзінде: «Адамзат баласының өзінің рухани бастауларына деген қызығушылығы әрдайым жоғары болған
Бұл орайда ежелгі өркениеттерге қатысты көп жайттар зерттелді
Ал олардың пайда болу себептері жөніндегі басты Құпия әлі күнге дейін белгісіз болып келеді
Қазіргі таңда барлық ұлы өркениеттердің пайда болуы жоғары Сананың сыртқы әсерімен байланыстырылып жүр
Бірақ ол кім – Құдай ма, өзге әлемдік өркениеттер ме, әлде Жердің өзінде пайда болып осы уақытқа дейін белгісіз болып келген Сана ма?» дей келіп: «Мен осының соңғы нұсқасына көбірек иланамын
Ал сонда бұл қалай пайда болды? Неліктен ол адамзат жадында сақталмады?» деп оқырманға сауал тастайды да әрі қарай сол сауалдарына кітаптың «Адамзат жолының бастауы», «Бастапқы Білім», «Алтайлықтар мен арилер», «Еуропаның (Батыстың) туу мен қалыптасуы», «Арилер мен алтайлықтардың мұрагерлері», «Жарық тараптары мен болмыс формалары», «Апокалипсис босағада ма?», «Қазақтар» атты бөлімдерінде жауап береді
Әр бөлім қызықты оқылып, оқырманды терең ойларға жетелейді.
Қаламгер жетекші республикалық басылымдарда жарияланған 500-ден астам мақалалардың авторы
Оның жазған дүниелері кезінде «Литературная газета», «Советская культура», «Российская газета», «Дружба народов», «Вокруг света» секілді газет-журналдарда жарық көрді.Осыған дейін жарық көріп, зиялы қауымның, оқырмандардың жоғары бағасына ие болған «Служение нации» және «Казахская драма» кітаптарының авторы.
С.Құттықадамның кезекті жаңа туын­дысы адамзаттың өткені мен келешегі туралы танып-білгісі келетін оқырман қауымға арналған.
Ақмарал НҰРЖАНҚЫЗЫ
