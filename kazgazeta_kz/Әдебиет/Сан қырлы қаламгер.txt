Aрман-қиялы жүйрік журналист, лирик ақын, әдебиеттанушы, тәжірибелі тәржіман Әбдісаттар ӘЛІП есімі оқырман қауымға тене таныс
Бүгінде алпыстың асқарына шығып отырған әріптесімізді журналистикаға жаралған жан деп дәріптеуімізге толық негіз бар

Ол Оңтүстік Қазақстан облысының Сарыағаш ауданындағы Келес өңіріне қарасты Қошқарата ауылында балалық шағын өткізді
Мұнда өткен ХХ ғасырдың жиырмасыншы жылдары алғашқы ауыл шаруашылығы коммунасы ұйымдастырылған болатын
Тасбау Борашев, Зиябек Рүстемов, Келімбет Қалдыбеков сынды тұлғалар негізін қалаған киелі мекен
Әмір Тұрлыбайұлы Алданазаров, Лениншіл Зиябекұлы Рүстемов, Немат Келімбетов, Тоқаш Бердияров сынды кең-байтақ елімізге танымал атпал азаматтар шыққан ауыл
Осындағы «Коммуна» сегізжылдық мектебінде (қазіргі Зиябек Рүстемов атындағы жалпы орта мектебі) тәлім-тәрбие алды
Қалжігіт Ерназаров, Артықбай Үмбетов, Әлім Қалдыбеков, Әбен Асанов, Ақберді Ерманов, Берік Әбдірахманов, Түзел Ережепов, Қаныбек Мұсаев секілді ұлағатты ұстаздарының есімі ешқашан ұмытылмақ емес.
Арман қала – Алматыдағы Қазақ мемлекеттік университеті (қазіргі әл-Фараби атындағы Қазақ ұлттық университеті) журналистика факуль­тетіне түсіп, оны ойдағыдай бітірді
Осы аса беделді жоғары оқу орнында ­Тауман Амандосов, Темірбек Қожакеев, ­Марат Барманқұлов, ­Файзолла ­Оразаев, Әбілфайыз ­Ыдырысов сынды таутұлғалардың ақыл-кеңестерін тыңдады
Олардың дәрісін бірге оқыған курстастары – Жұмабек Мұқанов, Жетіскен Мәкенәлиев, Есенғали Раушанов, Нағашыбай Мұқатов, Манарбек Ізбасар, Қанат Тәкебай, Үсен Өмірзақов, Көсемәлі Сәттібай, Ақылжан Мамытов, Сейфолла Шайынғазин, Зейнел Жекейұлы, Тұрсынбек Жалғасбаев, Роза ­Ыстаевалар да асыға күтетін
«Қалдарбек Найманбаев очеркист, публицист» тақырыбындағы диплом жұмысын да сәтті қорғай білді.
1983-1996 жылдары Келес және Сарыағаш аудандық «Мақташы», «Қызыл ту», «Красное знамя», «Келес таңы» газеттерінде әдеби қызмет­кер, бөлім меңгерушісі, жауапты хатшы, облыстық «Южный Казахстан» газетінің Келес ауданындағы меншікті тілшісі болып журналистік қызметін бастады
Cерік Жанәбіл, Кеңес Балықбаев, Берік Қожамқұлов, Шойбек Орынбай, Асхан Майлыбаева, Алма Смағұлова секілді әріптестерімен қызметтес болды
Газетті талапқа сай безендіру бойынша өткізілген облыстық, республикалық байқаулардың жүлдегері атанды
Анар Аспан (Бәкірова), Гүлсара Қуанышбаева, Тәжігүл Мұратова, Майра Тәутеева, Серік Алданов, Пердеғани Қалмаханов, Айгүл Қапбарова болып жалғасып кететін шәкірттерін қанатының астына алып, журналистикаға ­баулыды
Ұстаз, тәлімгер ретінде мамандықтың қыр-сырын жалықпай үйрете білді.
Келес ауданы төртінші рет таратыл­ғанда Ташкентте қызмет істеді
1996-2001 жылдары Өзбекстандағы қазақ тілінде жарық көретін республикалық «Нұрлы жол» газетінде жауапты хатшының орынбасары, өзбек, орыс, қазақ тілдерінде шығатын Ташкент облыстық «Дуст
Друг
Дос» газетінде бас редактордың орынбасары, өзбек, қазақ, қырғыз, тәжік, орыс тілдеріндегі халықаралық «Орталық Азия мәде­ниеті» газеті бас редакторының орынбасары – қазақ тіліндегі басылымның бас редакторы, «Культура Центральной Азии» газетінің жауапты хатшысы қызметін абыроймен атқарды
Басылым беттерінде «Қазақстан хабарлары», «Қазақ өнерінің шоқжұлдыздары», «Түркістан – ортақ үйіміз!» сияқты жаңа айдарлар ашып, бауырлас қос ел арасындағы ынтымақ пен бірлікті нығайту ісіне сүбелі үлес қосты
Өзі тұратын өңірдің қоғамдық-саяси, рухани-мәдени өміріне етене араласты
Басылым беттерінде спорт жайлы материалдарды жүйелі түрде беріп отырды
Әсіресе футбол мен боксты белсенді түрде насихаттай білді
Республика, құрлық және әлем чемпионаттары, Олимпиада ойындары туралы жазған материалдарын оқырман қауым жылы қабылдады
Ара-арасында орыс, өзбек тілдерінде де мақала жазып тұратын
Сонымен қатар қырғыз, қарақалпақ, ұйғыр тілдерін үйренуге талпыныс жасап, бауырлас халықтардың әдебиеті, мәдениеті мен өнерінен де жан-жақты хабардар болды
­Туыстас елдердің тілдерінен еркін аударма жасай алатын
Өзбекстандағы бұқаралық ақпарат құралдары қызметкерлерінің арасында ұйымдастырылған «Наурыз – мәңгілік мейрам!», «Ең ұлы, ең ғазиз!», т.б
бірқатар республикалық шығармашылық байқауларда жүлдегер атанып, талай рет бағалы сыйлықтар алды
Нұр Бибі Омарова, Мекенбай Омаров, Қатира Нұрбаева, Райхан Бабатаева, Руза Алдашева, Қарлығаш Мәмбетова, Гүлшат Ибрагимова, Нұрлан Усманов, Бақыт Иманбердиев секілді әріптестерімен шығармашылық тығыз байланыста еңбек етті
Осылайша өткен ХХ ғасырдың жиырмасыншы жылдары қазақ зиялыларының табаны тиген тәбәрік топырақта олардың жолын берік сеніммен жалғай білді.
2001-2017 жылдары Шымкентте шығатын құқықтық-ақпараттық «Ақиқат – Истина», республикалық қоғам­дық-саяси «Діл», «Сана және нарық», «Шымкент келбеті» газетте­рінде басшылық қызмет атқарды
Ақтөбеде шығатын қоғамдық-саяси «Қазақия» газетінің Оңтүстік Қазақ­стан облысындағы меншікті тілшісі болды.
Бүгінде республикалық қоғам­дық-саяси «Президент және Халық» газетінің Оңтүстік Қазақстан об­лысындағы меншікті тілшісі, Шымкентте жарық көретін «Әділет» ұлттық апталығы мен «Жемқорлыққа жол жоқ» газетінің бас редакторы қызметін абыроймен атқарып келеді
Жазған дүниелері «Егемен Қазақстан», «Жас Алаш», «Түркістан», «Қазақстан мұғалімі», «Ақиқат», «Үркер» секілді газет-журналдарда жиі жарияланып тұрады
­Жазушы-журналист Жұмамұрат Тұяқбаев атындағы сыйлықтың тұңғыш лауреаты
Журналистер арасында өткізілетін басқа да түрлі байқауларға қатысып, жеңімпаз атанып жүр.
Әбдісаттар – Қазақстан Журналистер және Халықаралық Жазушылар одақтарының мүшесі
Оның қаламынан туған әндері, өлеңдері мен әңгімелері Шымкент қаласында шыққан «Ән – көңілдің ажары», «Келес толқындары», «Есірткі – ғасыр тажалы» және Алматыдағы «Нұрлы әлем» баспасынан жарық көрген «Сарыаға­шым – сырлы өлкем» атты ұжымдық жинақтарға енген
Шым­кенттегі «Азиат» баспасынан «Әдебиет әлемі» сериясымен арқалы ақын Тоқаш Бердияров туралы «Талантымен талайды тамсандырған тылсым тағдыр туралы толғаныстар» атты жинақтың алғашқы томын шығарды
Оған 112 адамның естелік, эссе, арнау өлеңдері топтастырылған
Осы аса құнды көркем дүниенің екінші томын да баспаға әзірлеп қойды
Аяулы анасының есімімен егіз «Гүлжамал» деп аталатын тұңғыш жыр жинағына негізінен мәңгілік тақырып – Махаббат жайлы өлеңдері енгелі отыр
Саттар Ерубаев, Төлеген ­Айбергенов, Қалдарбек ­Найманбаев, Немат Келімбетов, Әшірәлі ­Кенжеев, ­Нармахан Бегалыұлы, ­Мархабат Байғұт, ­Сапар Өтемісов, Ошат ­Рахимов, ­Сауытбек Абдрахманов, Әбілда Аймақ, Нұр Бибі Омар, Дархан Мыңбай ­туралы зерттеу еңбектері де баспа бетін көруге дайын.
Біз журналистиканың су шайқалт­пас жорғасы іспеттес Әбекеңді күндіз-түні кітапханадан шықпайтын, үнемі ізденіс үстінде жүретін жан-жақты білімді де білікті маман, елдің, халық­тың, әдебиет, мәдениет пен өнердің шынайы жанашыры, бір сөзбен айтқанда, қазақ руханиятының жаңғыруы жолында қажымай-талмай қалам тербеп, өзіне жүктелген міндетті жауапкершілікпен атқаратын азамат деп білеміз
Сондай-ақ қазақ зиялысы Жүсіпбек Аймауытовтың: «Газет жазбасам – маған серт, оқымасаң – саған серт деген жолға түссе, сонда газет секілді болар
Газет шамасы келгенше жалпыға керекті шын сөзді басуға әрекеттену керек» деген қағидасын берік ұстанып, өміріміздің рухани әлемін шуақтандыру жолында алдағы кезде де бар күш-жігері мен қабілетін аямай еңбек етеді деген сенімдеміз.
Марат ТОҚАШБАЕВ, 
«Президент және Халық»
 газетінің бас редакторы
Захардин ҚЫСТАУБАЙҰЛЫ,
Қазақстанның Құрметті журналисі
