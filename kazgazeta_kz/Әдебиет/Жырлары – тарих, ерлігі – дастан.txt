Жуырда С.Бәйішев атындағы Ақтөбе облыстық әмбебап  ғылыми кітапхана Ұлы Отан соғысының ардагері, белгілі ақын Сағынғали Сейітовтің 100 жылдығына орай  «Жырлары – тарих, ерлігі – дас­тан» атты әдеби-танымдық кеш  ұйымдастырды.
Мақсат – оқырман қауымына С.Сейітовтің өмір жолын, қызметін баян­дай отырып, жастарды ұлтжан­ды­­лыққа тәрбиелеу
Ақынның өлең­де­рін насихаттап, поэзияға деген қызығушы­лықтарын арттыру.
Сағынғали Сейітов (1917-2007) 1917 жылы 20 қарашада қазіргі Батыс Қазақ­стан облысы Ақжайық ауданы Өлеңті деген жерде туған
1937 жылы Орал су көлігі рабфагын, 1941 жылы Абай атындағы Алматы мемлекеттік педагогикалық институтының тіл-әдебиет факультетін тәмамдап, 1941-1947 жылдары Кеңес армиясы қатарында әскери қызметте болды
Ол Қызыл Жұлдыз, ІІ дәрежелі Отан соғысы ордендерімен және бірқатар медальдармен марапатталды.
1941 жылы Ұлы Отан соғысына аттанған ол соғысқа бастан-аяқ қатысты
Соғыстан кейін ұзақ жылдар Қазақ КСР Ғы­лым академиясының Тіл және әдебиет институтының ғылыми қызметкері, Қазақстан Компартиясы Орталық Комитетінің нұсқаушысы, Қазақстан Мемлекеттік көркем әдебиет баспа­сының директоры, Қазақ КСР Ғылым академиясының М.О.Әуезов атындағы Әдебиет және өнер институтының аға ғылыми қызметкері болып істеді.
Осы институт қабырғасында жүріп «Қырық жылда», «Әдебиеттер достығы», «Қазақ поэзиясындағы Маяковский дәстүрі», «Тоғыс­қан тол­қындар», «Туысқандық ту­ғызған», «Өлең өлкесінде», «Пушкин лирикасын қазақ тіліне аудару дәстүрі» атты монографиялары мен зерттеулері арқылы ұлттық әдебиеттану ғылымына қыруар үлес қосты.
Тырнақалдысы 1936 жылы Орал облыстық газетінде жарияланған, 1951 жылы «Большевиктер» атты тұңғыш жыр жинағы жарық көрді
Әр жылдары шыққан «Жолдас жүректен», «Ортақ ой», «Бетпе-бет», «Өрден өрге», «Жаңғырық», «Жолдас уақыт», «Сәулет», «Серпер», «Сеңгір», «Самғау», «Майдангер көзімен» атты жыр жи­нақтарымен қазақ поэзиясының қоржынын толық­тырды.
Ақын С.Сейітов әдебиеттің дамуына өз үлесін қосты
С.Мұқанов, Ж.Сайын, Ә.Сәрсенбаев, Ж.Молдағалиев, Х.Ерғалиев, Ғ.Орманов және т.б
ақын­дармен иықтаса еңбек етті
Ол В.Маяковский, А.Пушкин, М.Лермонтов дәстүрлерін зерттеп, орыс классиктерімен қатар Гёте мен Гейнені, Жәми мен Науаи, Мұса Жәлел сияқты шығыс шайырларын қазақша сөйлетті.
№37 орта мектебінің бастауыш сынып мұғалімі Гүлфира Жұмағұлова сөз сөйлеп, ақын туралы баяндап берді
Кітапхананың абонемент бөлімінің меңгерушісі Рысжан Қарағұлова жас­тарды қазақтың ұлттық өнерін дәріптейтін білімді, мәдениетті тұлға болып қалыптасуға шақырып, белсенді оқу­шыларды алғыс хаттармен марапаттады.
Шараны жүргізуші Ақмарал Сайлауқызы «Азат халықтың тарланбоз ақыны» атты кітап көрмесіне библио­графия­лық шолу жасап, ақынның өлеңдері мен мақалаларын таныстырып өтті
Сондай-ақ Сағынғали Сейітовтің 100 жылды­ғына орай ақынның туған жерінде өткі­зілген «Сұлу сөздің сардары» бай­қауында «Таланты тау боп көрінсе…» ұсыныстық көрсеткішімен біздің кітапханамыздың бөлім меңге­рушісі Гуля Сейітова жүлделі II дәрежелі дипломмен марапатталғанын жеткізді.
«Нағыз қазақ ұлтжанды
ұлтын сүйген,
Ежелден атамекен жұртын сүйген!
Қастерлеп қасиетін бабалардың,
Салт-сана, әдеті мен
ғұрпын сүйген!», –
деп ақын С.Сейітов жырға қосқандай ақын есімі халық жадында мәңгілікке сақталып, туған елімен жасай бермек.

Ақмарал МҰҚАШЕВА,
 кітапханашы
Ақтөбе
