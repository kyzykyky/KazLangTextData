«Еліңе апарсаңшы… Оралхан суреттеген Алтайды көргім келеді
Катонқарағайға бару арман болды», – деп Сәуле құрбым айтқалы біраз жыл өтіпті… Ол «Алтайдың бұрымы іспетті Бұқтырманы» (О.Б) көргісі келетінін жасырмайтын
«Бұл әлемде Алтайдың жазына жетер әдемі жер жоқ-ау, тегі» (О.Б) де­генді оқыған соң дегбірсізденбей қайт­сін… Айтып қана келеміз
Мойын бұрғызбай­тын қу тірлік баяғы
Айсәулемнің өтініші көңілден көмескілене бастаған тұста жазушы Әлібек Асқаровтың «Мұзтауы» «Егемен Қазақстанның» «етжеңді» нөмірінде жарық көрді «Мұзтау – қос өркешті
Алыстан қарасаң аттың еріне ұқсайды… Алтайдың жон арқасына аппақ күміс ерді жарқыратып ерттей салған секілді…» деген жолдарды оқығанда, көкіректегі әлгі арман тағы қылтитып бас көрсетті.
Жақсы көретін жазушымның бірі – Оралхан Бөкей
Ал менің анам­ның наға­шылары – Оралханның Катонқарағайы­нан
 Неғып екені көз алдыма кішкентай кезімде көрген бұғылар елестейді
Бұғы – сұлу әрі тәкаппар жануар ғой
«Оралханның да өзіне жарасар тәкаппарлығы, паңдығы бірден көзге түсетін», «Оралхан мен кербұғы – егіз ұғым» дейді оны көргендер… Оралхан ауылдан аттанарда «арқаңды елге, табаныңды жерге тапсырдым…» деген екен анасы
Осыған қарағанда жазушының анасы да тегін адам емес-ау…
Күйкі тірліктің күйбеңімен жүріп тағы біраз жылдар өтіп кетіпті
Кеше ғана  бір әнді естідім
Тап осы ән жүрегімнің түкпіріндегі сағынышымды сыртқа шығарып жібергендей әсер етті… Біз сөзсіз, Алтайға барамыз, құрбым! Мына өзін ғана ойлайтын өзімшіл әрі тоғышарлардан қашып… Аспан шалдың ұлы АЙҚАЙЫ үшін, сиқырлап тастайтын сылқым Ертістің «сықылықтап күлгенін» есту үшін, «САЙТАН КӨПІРДІ»  және еркелеп аққан ерке Ертістің ар жағындағы сұлу әрі тәкаппар бұғыларды көру үшін… Шығысқа сапар шегер күн туар болашақта…
Айгүл БОЛАТХАНҚЫЗЫ
