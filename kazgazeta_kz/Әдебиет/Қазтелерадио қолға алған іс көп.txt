Қазіргі уақытта мемлекеттік тілдің қолдану аясы кеңейіп, бірқатар мемлекеттік мекемелер осы орайда ауқымды жұмыстар атқаруда
Соның бірі еліміздің тұрғындарына телекөрсетілім және радио хабарларын жоғары сапада үздіксіз қабылдауға мүмкіндік беріп отырған «Қазтелерадио» акционерлік қоғамы
Халықты жүз пайыз телехабар тарату қызметтерімен қамтамасыз етуді басты мақсат еткен бұл сала жыл өткен сайын қарқынды дамып келеді
Сонымен қатар мекемеміз қазақ тілінің аясын кеңейтуге де өз үлестерін қосып отыр
Алғаш құрылған күннен бастап бүгінге дейін қоғамның ұйымдастыру және бақылау департаментіне қарасты мемлекеттік тіл бөлімінде ана тіліміздің қолдану аясын кеңейту, насихаттау 
бо­йын­ша бірқатар жұмыстар атқарылды.
Қоғамда қазақ тілінің мәртебесін көтеріп, қызметкерлердің тілге деген сүйіспеншіліктерін арттыру мақсатында көптеген мерекелік іс-шаралар өтіп тұрады
Мәселен, Қазақстан Республикасы халқының Тілдер күні мерекесі аясында «Мемлекеттік тіл – менің қызметімде» атты интеллектуалдық шоу, жергілікті ұлт өкілдері арасында «Тіл – тірегіміз, соғып тұрған жүрегіміз» байқауы, өзге ұлт өкілдері арасында «Өнер алды – қызыл тіл» байқауы, қазақ тілінен курс бітірген қызметкерлер арасында «Ел мәдениеті – тілден басталады» «Мемлекеттік тіл – менің тілім» байқауы, «Қазақстан – менің Отаным» атты шаралар болды.
Сонымен бірге Қазақстан Республикасы Тәуелсіздік күніне орай ұйымдастырылған шараларда да мемлекеттік тілдің маңызына ерекше мән беріледі.
Бұл ретте «Әлемге әйгілі Қазақстан» танымдық байқауының мәні ерекше
Әз-Наурыз мейрамына орай жылдағы дәстүр бойынша «Көктем кереметі» танымдық ойыны айрықша әсер қалдырды
«Қазтелерадио» АҚ-да мемлекеттік тілді енгізу және оны дамыту жолдары», «Уақыт талабы және телерадио хабарларын тарату саласында қолданылатын негізгі терминдер», «Қоғамда мемлекеттік тілді енгізу мәселелері», «Қоғамның мемлекеттік тіл рөлін көтерудегі мақсат пен міндеттері» тақырыптарында мемлекеттік тілді енгізу жөніндегі комиссия отырыстары, оқыту-әдістемелік семинарлар мен дөңгелек үстелдер өтті
Қоғамның алдағы уақытқа қойған жоспарлары да ауқымды
Мұндағы басты мақсат – ана тіліміздің мәртебесін көтеру екені сөзсіз.
Қазақ тілін үйренушілер үшін арнайы кабинет ашылып, оқыту үрдісіне қажетті оқу-әдістемелік құралдармен жабдықталды.
«Мемлекеттік тілді енгізудің» электронды деректер базасы құрылып, қоғам қызметкерлеріне көмек ретінде қазақ тіліндегі құжаттар үлгілері, заңнамалық құжаттар, мемлекеттік тілді енгізу бойын­ша құжаттар орналастырылып, оқыту бағдарламалары, терминологиялық сөздіктер, жалпы мемлекеттік тілге қатысты соңғы жаңалықтар, мерекелік іс-шаралар фото-суреттерімен бірге беріліп отырады.
Жұмысқа жаңадан қабылданған қызмет­керлер үшін, қазақ тілін оқыту курсына қабыл­данған және курсты аяқтаған қызметкерлерге мемлекеттік тілді меңгеру деңгейін анықтау бойынша тест тап­сырмаларының базасы әзірленді.
Ақбота МАЛБЕК,
«Қазтелерадио» акционерлік қоғамы
Персоналды және құжаттамалауды басқару департаментінің
1-санатты менеджері
