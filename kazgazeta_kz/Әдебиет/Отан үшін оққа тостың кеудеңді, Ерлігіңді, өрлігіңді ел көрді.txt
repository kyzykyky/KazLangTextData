1978 жылдың 27-сәуірінде Ауғанстанда әскери төңкеріс болды
Бұл әлемге социалистік революция деп жарияланды
КСРО орталық комитетінде өткізілген мәжілісте саяси бюро Кеңес әскерлерін Ауғаныстанға кіргізу жөнінде шешім қабылдады
1979 жылдың 25-желтоқсанында басталып, 1989 жылдың 15-ақпанында аяқталған соғыс осылай тұтанған еді.Ауған жерінде өздерінің интернационалдық борышын атқарған әр жауынгер, нағыз ерліктің үлгісі бола білді
Соңына дейін Отанға адал қызмет етті, сол сұрапыл жылдары Ауғанның от-жалынында жауға тайсалмай қарсы тұрған, өліммен неше мәрте бетпе-бет келген, ерлердің өмірі жас ұрпаққа үлкен үлгі, өнеге.
Жақында Алматы облысы, Іле ауданы, Құйған ауылындағы №32 орта мектебінде сол сұрапыл жылдары қолдарына қару алып, Отан алдындағы азаматтық борыштарын Ауған жерінде өтеген батырлармен «Отан үшін оққа тостың кеудеңді, Ерлігіңді, өрлігіңді ел көрді» деген тақырыпта кездесу кеші болып өтті
Кешті  тарих пәнінің мұғалімі  Өтегенова Ғалия Құттыбайқызы ұйымдастырып, ауған соғысы туралы малғұматтарға шолу жасады.
Кешке Ауған соғысының ардагерлері: Іле ауданының бас имамы, «Айбын» орденінің иегері Алдажар Сейітұлы, Марат Жанқылышұлы, ҚР қарулы күштерінің запастағы прапорщигі Мейрам мен Сансызбай сынды оқ пен оттан тайсалмай, азаматтық борыштарын адал атқарған, бүгінгі ұрпаққа үлгі өнеге болатын алаштың батыр ұлдары шақырылды.
Ауған соғысының ардагерлері Алдажар Сейітұлы, Марат Жанқылышұлы, Мейрам, Сансызбай  ағалар ауған соғысындағы ерлік пен батырлық туралы әсерлі естеліктер айтып, оқушылардың патриоттық тәрбие беру мақсатында өткізілген бұл игі шараның соңы, мектеп оқушыларының күшімен дайындалған шағын концертке ұласты
Мектебіміздің өнерпаз оқушылары 10 «А» сынып оқушысы Егеубеков Жасұлан, 11 «Б» сынып оқушысы Айтқожин Дидар, 7 «А» сынып оқушысы Байұзақ Элмира, 6 «А» сынып оқушысы Алпыс Жанар, 5 «А» сынып оқушылары Шаған Анар мен Мұратбекқызы Мадина әсем әндерін тарту етті
6 «А» сынып оқушысы Тұрғанбаев Ермек пен 9 «А» сынып оқушысы Баймолдина Назерке ауған соғысының ардагері Б
Смағұлдың өлеңдерін оқыды
 Кешті мектеп директоры Бөбетаев Нұрбосын Екенұлы қорытындылады, кешке қатысқан қонақтарға мектеп ұжымы атынан рахмет айта отырып, өзінің  «Ерлік данқы» атты өлеңін тарту етті
Кеш соңында қонақтарға мектеп ұжымы атынан естелік сыйлықтар табыс етілді.
Гүлнар Көкеева,
№32 орта мектебінің
оқу ісінің меңгерушісі
Алматы облысы,
Іле ауданы,
Құйған ауылы
