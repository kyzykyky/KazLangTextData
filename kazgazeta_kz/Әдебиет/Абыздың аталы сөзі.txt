Атақты Абыз шешен жүз жиырма жасқа келіп отырғанда Әсет би көріскелі келіп бы­лай деген екен: «Уа, Абыз ақсақал, жасы­ңыз бірсыпыраға келіп қалды
Абыз айту­шы еді деген артыңызда бір сөз қалсын, біз­ге де бір үлгілі сөз қалдырып кетіңіз» депті
Сонда Абыз:
– Ата-анаңның қадірін,
Балалы болғанда білерсің.
Ағайынның қадірін,
Жалалы болғанда білерсің.
Балалықтың қадірін,
Саналы болғанда білерсің.
Асыл менен жастықты,
Бағалы болғанда білерсің.
Бостандықтың қадірін,
Жабылғанда білерсің.
Қалтаңдағы ақшаны,
Қағылғанда білерсің.
Денсаулықтың қадірін,
Ауырғанда білерсің.
Ақ бетіңнің қадірін,
Қан кеткенде білерсің.
Ақ білектің қадірін,
Әл кеткенде білерсің.
Жиырма бестің қадірін,
Жас өткенде білерсің.
Қара көздің қадірін,
Нұр кеткенде білерсің.
Татулықтың қадірін,
Дос кеткенде білерсің.
Аяқ-қолдың қадірін
Ақсағанда білерсің.
Отыз тістің қадірін,
Қақсағанда білерсің.
Қызыл тілдің қадірін,
Тоқтағанда білерсің.
Білгеніңді сөйлеп қал,
Білгендерден ғибрат ал! – деген екен.
Көп болсаңдар…
Алдына сәлем бере және елді ынтымақ­тас­­­­тыру жөнінде келген Төлеге Әнет баба са­­дақ­­тың алты оғын біртіндеп сынды­рып, екі бүктеп он екі шыбық етіп ортасынан буып:
– Міне, енді сындырып көрші, –дейді
Төле бірден бір буда шыбықты қалай сын­дыр­­сын
Шыбықтарды Әнет бабаға қай­тарып:
– Айып етпеңіз, бұл жұмбағыңызды түсінбе­дім, Әнет баба, – депті
Сонда Әнет баба мынадай өсиет айтыпты:
– Төлежан, ешқашанда өзімшіл болма, көп­­­тің айтқанын тыңда
Көптің айтқанын тың­дасаң, көп те сенің айтқаныңды орындайды
Көп болсаңдар, өзара ынтымақта бол­­саңдар, сендердің белдеріңді де ешкім сын­дыра алмайды
Ал әрқайсың жеке-дара бо­лып, ынтымақтарың жараспайтын болса, мына жеке шыбықтарды сындырған секілді әркім­-ақ бірліктеріңді бұзып, берекелеріңді кетіреді.
(«Ел аузынан», «Жазушы», 
Алматы, 1989 ж.)
