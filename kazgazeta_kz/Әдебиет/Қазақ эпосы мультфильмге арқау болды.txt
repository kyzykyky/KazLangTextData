Жақында Алматы қаласының әкімдігі қазақ эпостарының желісі бойынша түсірілген «Алпамыс батыр», «Қобыланды батыр», «Ер Тарғын батыр», «Қамбар батыр» және тағы басқа 40 сериялы мультфильмдердің тұсаукесер шарасын өткізді
Аталған туындылар «Балаларға арналған қазақ тілі» атты анимациялық білім беру жобасы бойынша шығарылып отыр.
Ұлттық нақыштағы туындылар жас ұрпақ тәрбиесіне аса қажетті құралдың бірі екені белгілі
Бұл жоба бүлдіршіндерге халық ауыз әдебиетінің асыл үлгісі – эпостар арқылы тіл үйретудің жеңіл әрі ойнақы тәсіліне негізделген
Қазақ эпостарының желісі бойынша түсірілген мультфильмдер жинағы баланың туған тіл, ұлттық мәдениет пен тарихқа деген қызығушылығын арттыруға, ой-өрісін дамытуға, рухани тәрбиенің бекуіне жол ашары сөзсіз
Тәлім-тәрбие кілті – халық педагогикасының негізінде баланың бойына адамгершілік қасиеттерін сіңіріп, шыншылдыққа, қайырымдылыққа, мейірбандылыққа баулу
Мультфильм кейіпкерлері – Алпамыс, Қобыланды, Ер Тарғын, Қамбар батырлардың ерлігін көрсететін қызықты сюжеттер жас буынның туған жерге деген махаббатын, Отанға деген сүйіспеншілігін оятады
Ұлттық құндылықтарды насихаттайтын отандық туындының тілі жатық, баланың жас ерекшелігіне сай құрылған
Әр сериядағы қазақ мақал-мәтелдерінің негізіндегі оқыту элементтерінің сюжетпен байланыстыра дыбысталуы баланың қазақ тіліне деген қызығушылығы мен тіл үйренуге деген ықылас-ынтасын арттырады, –дейді шараны ұйымдастырушылар.
Мәдина Амантаева
