
Мақсат Рсалин,
ҚР Мәдениет қайраткері,
Қазақстан Журналистер одағы сыйлығының лауреаты
 
Қанат үш ағайынды
Алдында ағасы, соңында інісі бар
Әу баста анасынан ерте айы­рылып, өз тірлігімен ерте есейген жігіттер еді
Қанат кішкентайынан өнерге жақын болды
Армияға барып келген соң, істемеген жұмысы жоқ
Ақыры аудандағы ән-би ансамбльдерінің бірінде барабан соғушы болып жүріп, Алматыдағы консерваторияға жолдамамен барып, өз білімімен оқуға түсіп, оны ел қатарлы бітірді.
Бауырларының бұдан басқасы өнермен ісі жоқ, қоңыртөбел ғана шаруаның адамдары болып өсіп, ержетті
Қанат студент болып жүрген кезде елде қалған әкесі тұңғыш ұлы мен келінінің қолында еді
Інісі де өзінен бұрын үйленіп, өз алдына үй-жай болып отырған
Сұлу мұрты қиылған, қарақаттай қара көздерінен от ұшқан, жасы отызға таяу, шағын денелі, ширақ жігіт консерваторияның соңғы курсында жүргенде мектепті тәмамдай салып, өнер студияларының бірін бітіріп, қуыршақ театрында істеп жүрген он тоғыз жасар Гүлдәшке үйленді
Гүлдәш екі беті томпиған, сүйкімді, ұяң, сыңғырлап күле жөнелуге бейім, бала мінезді қыз
Көпбалалы отбасынан шыққан өте шарауақор, үй тірлігіне өте икемді және пысық жан екен
Әп-сәтте Қанаттың жалғыз бөлмесін жайнатып жіберді
Дастарқаны да берекелі
Пәтерден-пәтерге көшіп жүрсе де шаңырақтарынан қонақ арылмайтын
Ән-күй шалқып, қашан да шат-шадыман күлкі, той-думанмен жүріп, осы Қанат оқуын бітіріп, көк дипломын алған соң екеуі қол ұстасып, елге қайтты.
Әкесінің қуанышында шек жоқ
Бір баласы екеу болып, оның үстінде тұқымында тұңғыш рет институт бітірген тек осы баласы ғана болса, шал қалай қуанбасын, қалай шалқымасын! Қолда барын шашып, ағайын-тума, көрші-көлемді тегіс шақырып, аста-төк той жасап, айды аспан­нан бір-ақ шығарды
Ел-жұрттың берген ақ бата-тілектері қабыл болды ма, көп ұзамай, Қанат пен Гүлдәш жаңа құрылып жатқан облыстың орталығына жақсы қызметке тұрды
Жас болса да жоғары білімі бар маман ауадай қажет болып отырған облыстың басшылары дереу екеуі­не жаңа салынған үйлердің біріндегі ең жоғарғы қабаттан үш бөлмесі даладай кең су жаңа пәтердің кілтін қолдарына ұстатты.
Жастығы ма, екеуі алғаш пәтер есігін ашып көріп, шошып кетсін: «Бізге бұндай құладала үлкен үйдің не керегі бар? Бір бөлмеде ұйықтаймыз
Мына кіші бөлмеде ас ішеміз
Ал анау дәу екі бөлме артық қой, оның ішіне қоятын дүние-мүлкіміз де жоқ
Одан да біз, бастық ағайлардан шағын пәтер сұрайық
Бұны бала-шағасы көп үлкен кісілерге бере берсін» деп ұйғарысты
Оны естіген басшылар көздерінен жас аққанша күліп: «Әй, жастар-ай, сендердің балалықтарың қалмайды-ау! Ертең мына кең үйдің ішін кішкене сәбилерге толтырмайсыңдар ма? Сонда «қап, әттеген-ай, беріп тұрған кең үйден неге бас тарттық» деп өздерің қатты өкінесіңдер ғой
Дүние-мүлік деген не, ертең-ақ мына үйдің ішін түрлі жиһазбен толтырарсыңдар… Сонда үйдегі дүниенің көптігінен, тіпті өздерің айнала алмай қаласыңдар ғой!» деп ақыл айтып, арқаларынан қағып шығарып салды.
Шіркін, сол кездегі адамдардың жанының тазалығы ғой
Айдаладағы танымайтын екі жасқа қамқорлық жасап, жанашырлық білдіру дегенің қазір көзден бұлбұл ұшқаны тағы рас
Қанат жаңадан ашылғалы жатқан өнер мектебіне директор болып, аяғы ауыр Гүлдәш енді іргетасы қаланып жатқан болашақ қуыршақ театрының бас режиссері болып шыға келді
Айлықтары жүріп жатыр
Сонымен, ақша жетеді, тамақ аста-төк
Ауылдан туыстар жиі-жиі келеді
Келгенде бәрі де құр келмей, бәрі де семіз соғымнан сөмке-сөмке сыбаға алып келеді.
Көңілдері қуаныштан құстай қалықтап жүрген екі жас кешкісін кең бөлмені жаңғырта ән салып, әңгіме айтып, болашақ күндерге жоспар құрады
«Мына бөлмені тұңғыш сәбиімізге береміз
Мына жерде оның кереуеті, қоларбасы, мына жерде манежі, мына жерде жаялықтарын салатын тумбасы, мына жерде ойыншықтары тұратын сөресі болады» деп әлі дүниеге келмеген іште жатқан көк түйнектің тұратын-жататын орнын талқылап, кейде: «Баланың бөлмесіне күн шуағы молынан төгілген мына жақ болсын» деп, «Жоқ, шақырайған күн астында қалай терлеп-тепшіп жатады, салқын-сая көлеңке бет дұрыс» деп екеуі бір-бірімен келіспей қалып, түнде қайта татуласып жататын.
Бірінің артынан бірі бір ұл, бір қыз тапқан соң, екеуі: «Әзірге осы екеуі жетеді
Аяғымыздан тұрып алғанша, енді бізге баланың керегі жоқ
Кейін көрерміз
Ал қазір облыстың үлкен басшылары бізге се­ніп берген жұмысымызды дұрыстап жол­ға қойып, жақсылап тындыруымыз ке­рек
Әйтпесе, ағайындардан ұят-ты
Ай, мына келіншектің жыл сайын жаялық жуудан қолы босамай қойды-ау,– деп ағайындар рен­жіп жүрер» деп шешкен.
Атасы марқұм өзі ерекше жақсы көретін Гүлдәш келіні кейін баладан мүлде тиылып қалғанға өкпелі еді
Анда-санда қалаға келгенде, келіні жік-жапар болып, жалынып-жалпайып, бар тәтті-дәмдісін аузына тосып, осында болыңыз, асықпай жатыңыз, әзір кетпеңіз дегеніне қарамай, «Екі бала – балабақшада, сендер – жұмыстасыңдар
Күні бойы үңірейіп кештің батуын күтіп, төрт қабырғаның ішінде қамалып отырғаннан не пайда? Одан да ауылға қайтайын, қойынымнан кіріп-қонышымнан шығып, аталап мойыныма асылып жататын жаман сарыларыма барайын, сағынып жүрген шығар олар да жолыма қарап» деп бір күн қонар-қонбастан кері қайтуға асығатын.
Обалы не керек, жұмыс десе жанын салатын, ас ішуге мұршасы келмейтін Қанатты жоғарыдағы басшылар байқап-көріп жүрсе керек, көп ұзамай, облыстың Мәдениет басқармасына бастық етіп тағайындады
Орда бұзар отызында өнер мекемесінің директоры болған, қырықтағы қылшылдаған жігіт өзіне тапсырылған шаруаны шыр көбелек айналдырды
Айтыс деген халық өнері қайтып оралып, ел-жұрт қуана қауышып жатқан тұста, жан-жақтағы айтыс ақындарының басын дүркін-дүркін қосып, дүркіреген айтыс өткізді.
Осы өңірде туғанымен, кешегі кеңестік заманда аты аталмай, ұмытылып кеткен жыраулар мен атақты ақындардың аруақтарына ас бергізіп, ескерткіштер ашылуға мұрындық болды
Шығармашылықпен айналысатын өнер мен әдебиет адамдарының түрлі бірлестіктерін құрғызып, ән-би ансамбльдерін ұйымдастыртып, оларға қымбат киімдер тіктіріп, музыкалық аспаптар жасатып, Қазақстаннан асып, шетелдерге дейін гастрольге жіберудің жолдарын тапты
Бір емес, бірнеше театр­лар ашылып, қарапайым халық қарық болып қалды.
Қуыршақ театрының бас режиссері болып жүрген Гүлдәш күйеуіне қарасты мекемеде бас режиссер болуға ыңғайсызданып, облыстық телестудияға қатардағы режиссер болып ауысып алған
Жауапкершілігі жоқ, айлығы жақсы, тыныш жұмыс
Оның үстіне, жұмыстан бос уақыты да көп
Анда-санда болмаса, іссапармен сырт жаққа жиі шыға бермейді
Қуыршақ театрында жүрген кезінде ауыл-аудандарға гастрольмен жиі баратын
Бала-шағасының бабын жасап, қымбат жиһаздарға тіреліп тұрған ұядай үйін тазалап, күйеуінің жұмысына қатысты Алматыдан, Астанадан келген-кеткен атақты артистер мен ақын-жазушыларды, үлкен лауазымды сыйлы қонақтарды күтіп, шығарып салып, өзінің де қонақ күтуден қолы тимейді.
Кеш түсе күйеуімен қолтықтасып алып, үстеріне бар тәуірін киіп, алтын сағат, сырға, қымбат моншақтарын тағынып, шақырған той-томалаққа барады қаздай тізіліп… Жұрт қызығатындай жарасты жұп күндердің күнінде екі айырылып, досқа күлкі, дұшпанға таба болады деп кім ойлаған
«Жау жоқ деме – жар астында, бөрі жоқ деме – бөрік астында» дегендей, қаннен-қаперсіз, жиырма бес жылдан астам бірге тұрып, ұл-қыз өсіріп, үлгілі отбасылар қатарында жүрген бұл екеуі бұндай болады деген ешкімнің ойында да жоқ-ты
Қызы бойжетіп, ұлы ержетіп қалғанда Қанат бір адам сайтанына тап болды
Жалғызбасты жас әйел
Екі қызы бар, екі күйеуден шыққан ақ сары, кербез келіншек.
Гүлдәш Қанаттың теріс жүрісін аңғармайды, не айтса да сене береді
Бұрын үй жанындағы гаражда тұратын машинасын, «Қазір қалада гаражға түсетін ұрылар көп екен, мен енді бүгіннен бас­тап, машинамды бір жолдас жігіттің қала сыртындағы коттеджінің кең ауласына қоятын болдым» деді
Күнде таңертең құлқын сәріден тұрып, сол үйдің ауласында тұрған көлігіне кетеді
Бұл ерте тұрып оның шайын қайнатып, күні бойы жұмыста жүріп, қолсозым жердегі үйге келіп түскі ас ішуге де мұршасы келмейтін байғұс күйеуінің асқазаны ауырмас үшін диеталық тамақтар пісіріп, күтіп отырады
Ойында ештеңе жоқ, екеуі бұрынғыша жұмыстарына кетеді
Күндіз көшеде келе жатып, күйеуінің машинасын сонадай­дан көзі шалып қалғанымен, ол бұның тұсынан зу етіп, қарамай өте шығатынына күлетін де қоятын, «Құдай-ау, машина руліне отырса, тек алдындағы жолға ғана қарап, қадалып отыра ма, неге жан-жағына көз тастамайды?» деп.
Бірде машинаның ішінде отырған әйелді аңғарып қалды
Кешкісін Қанаттан оның кім екенін сұрап еді, «Қашан? Кім?» деп таңғала өзіне қараған Қанат оның кім екенін көпке дейін есіне түсіре алмай, үнсіз қалды да, «А,а.
ол әйелді маған жолай ГАИ-дегілер отырғызып жіберіп еді» деп қоя салды
Гүлдәш одан әрі қазбалаған жоқ
Бірде түн ортасында біреу телефон шалып, шырт ұйқыда жатқан Қанат ұшып-түрегеліп: «Драмтеатрдың ішінде ыстық су тұрбасы атылып, жер-дүниені су алып бара жатыр екен» деді де, такси шақыртып, үйден жылдам шығып кетті
Сантехник шақыртудың орнына түн ортасында облыстық үлкен басқарманың бастығын неге ұйқысынан оятқаны деген ой Гүлдәштің басына мүлде кірмеген
Алайда тәтті ұйқысы ашылып кеткен соң, әрі-бері аунақшып, төсегінде жата алмай, таңға жуық орнынан тұрып, театрға телефон соғып, ыстық судың тоқтаған-тоқтамағанын сұрап еді, ұйқылы-ояу манаурап телефонды әзер ұстаған күзетші кемпір: «Ешқандай да тұрба жарылған жоқ, Құдай сақтасын!» деп ашулана ұрсып тастады
Қанаттың бұған өтірік айтқанына қатты ренжіген Гүлдәш ертеңіне оның бетіне қарауға жүзі шыдамады
Ойында түк жоқ, қутыңдап, тамақ жеп, терлеп-тепшіп шай ішіп отырған күйеуіне мүлде қарамауға тырысты.
Ақыры шыдай алмай, ол жұмысқа кеткелі жатқанда: «Неге алдадың, драмтеатрда тұрба жарылмапты ғой? Мен телефон соғып, білдім» деуі мұң екен, Қанат бұрқан-талқан ашуланып: «Мен саған драмтеатр дедім бе? Әлде осы қалада одан басқа театр құрып қалып па? Бар, енді оларға да телефон соғып, сұра, мен ұйықтамай, ерігіп жүр екем ғой сонда? Ақылсыз қатындар құсап, ендігі жетпегені қартайғаныңда мені аңдығаның еді, жасыңда істемеген әдетіңді енді істеп!» деп қатты ұрыссын
Гүлдәш өзін кінәлі сезініп, үнсіз қалды
Бірақ оның қадап тұрып «қартайғаныңда» дегені көңіліне қатты келді.
Аядай қалада өсек-аяң жата ма, алдымен қызы: «Біздің папаның жас любовницасы бар көрінеді, сіз білетін бе едіңіз?» деп бұдан ақырын сұрады
Бұл күліп, мазаққа айналдырды
Күндердің күнінде көптен кездеспей кеткен бір таныс әйел көшеде кездесіп қалып: «Тфә-тфә, өңің жақсы ғой, мен сені серьезно ауру екен деп бір таныс келіншектен естіп, қатты уайымдап едім, тәуірсің ғой өзің!?» деп бастан-аяқ шолып, үсті-басын тінткілей қарай бергесін шыдай алмай: «Не ауру деп естіп едіңіз? Оны кім айтып жүр? Таяуда жұмыста режиссерлердің бәрі тұмауратқанда да ауырмай қалған жалғыз мен едім, бәрінің жұмысын бір өзім атқарып, аздап шаршағаным рас сол күндері
Бірақ басым ауырып, балтырым сыздап көрген емес осы жасқа келгенше» деп күлді
«Ойпырмай, өтірік болғаны қан­дай жақсы болды? Оны айтқан адамды сен де танисың, бірақ сұрамай-ақ қой, Қанат әйелі қатты ауру болған соң, басқа бір жалғызбасты әйел алғалы жатқан көрінеді» деп естіп едім» дегенде Гүлдәштің көзі тас төбесіне шыға жаздады.
Көп ұзамай, осы әңгімелердің тегін еместігін сезген Гүлдәш Қанатын ашық әңгімеге шақырғанда ол бар шындықты жасырмай, айтып салды
Қала сыртындағы «жолдас жігіт» деп жүргені Әзинаның інісінің үйі екен
Таңертең тұрып, алдымен соны жұмысына апарып тастап, содан соң, үйіне келіп жүргені содан екен
Қанша жыл Құдайдай сеніп келген күйеуінің опасыздығына жаны төзбеген Гүлдәш, ұлы үйленіп, қызы күйеуге шыққан кезде үйіндегі ен дүниеден бір сабақ ине-жіп алмастан, киімі мен құжаттарын ғана алып, өз туған қаласы Хромтауға аттанып кетті
Ал еркін өмір сүріп, бай еркектерді пайдаланып үйренген Әзина жалғызбасты Қанатқа қосылуға мүлде құлшынған жоқ
Ол жасы алпысқа таянғанда ел-жұртқа күлкі болып, иесіз үйде жападан-жалғыз қалды
Бастан бағы ұшты деген осы да.

Мақсат Рсалин,
ҚР Мәдениет қайраткері,
Қазақстан Журналистер одағы сыйлығының лауреаты
 
Қанат үш ағайынды
Алдында ағасы, соңында інісі бар
Әу баста анасынан ерте айы­рылып, өз тірлігімен ерте есейген жігіттер еді
Қанат кішкентайынан өнерге жақын болды
Армияға барып келген соң, істемеген жұмысы жоқ
Ақыры аудандағы ән-би ансамбльдерінің бірінде барабан соғушы болып жүріп, Алматыдағы консерваторияға жолдамамен барып, өз білімімен оқуға түсіп, оны ел қатарлы бітірді.
Бауырларының бұдан басқасы өнермен ісі жоқ, қоңыртөбел ғана шаруаның адамдары болып өсіп, ержетті
Қанат студент болып жүрген кезде елде қалған әкесі тұңғыш ұлы мен келінінің қолында еді
Інісі де өзінен бұрын үйленіп, өз алдына үй-жай болып отырған
Сұлу мұрты қиылған, қарақаттай қара көздерінен от ұшқан, жасы отызға таяу, шағын денелі, ширақ жігіт консерваторияның соңғы курсында жүргенде мектепті тәмамдай салып, өнер студияларының бірін бітіріп, қуыршақ театрында істеп жүрген он тоғыз жасар Гүлдәшке үйленді
Гүлдәш екі беті томпиған, сүйкімді, ұяң, сыңғырлап күле жөнелуге бейім, бала мінезді қыз
Көпбалалы отбасынан шыққан өте шарауақор, үй тірлігіне өте икемді және пысық жан екен
Әп-сәтте Қанаттың жалғыз бөлмесін жайнатып жіберді
Дастарқаны да берекелі
Пәтерден-пәтерге көшіп жүрсе де шаңырақтарынан қонақ арылмайтын
Ән-күй шалқып, қашан да шат-шадыман күлкі, той-думанмен жүріп, осы Қанат оқуын бітіріп, көк дипломын алған соң екеуі қол ұстасып, елге қайтты.
Әкесінің қуанышында шек жоқ
Бір баласы екеу болып, оның үстінде тұқымында тұңғыш рет институт бітірген тек осы баласы ғана болса, шал қалай қуанбасын, қалай шалқымасын! Қолда барын шашып, ағайын-тума, көрші-көлемді тегіс шақырып, аста-төк той жасап, айды аспан­нан бір-ақ шығарды
Ел-жұрттың берген ақ бата-тілектері қабыл болды ма, көп ұзамай, Қанат пен Гүлдәш жаңа құрылып жатқан облыстың орталығына жақсы қызметке тұрды
Жас болса да жоғары білімі бар маман ауадай қажет болып отырған облыстың басшылары дереу екеуі­не жаңа салынған үйлердің біріндегі ең жоғарғы қабаттан үш бөлмесі даладай кең су жаңа пәтердің кілтін қолдарына ұстатты.
Жастығы ма, екеуі алғаш пәтер есігін ашып көріп, шошып кетсін: «Бізге бұндай құладала үлкен үйдің не керегі бар? Бір бөлмеде ұйықтаймыз
Мына кіші бөлмеде ас ішеміз
Ал анау дәу екі бөлме артық қой, оның ішіне қоятын дүние-мүлкіміз де жоқ
Одан да біз, бастық ағайлардан шағын пәтер сұрайық
Бұны бала-шағасы көп үлкен кісілерге бере берсін» деп ұйғарысты
Оны естіген басшылар көздерінен жас аққанша күліп: «Әй, жастар-ай, сендердің балалықтарың қалмайды-ау! Ертең мына кең үйдің ішін кішкене сәбилерге толтырмайсыңдар ма? Сонда «қап, әттеген-ай, беріп тұрған кең үйден неге бас тарттық» деп өздерің қатты өкінесіңдер ғой
Дүние-мүлік деген не, ертең-ақ мына үйдің ішін түрлі жиһазбен толтырарсыңдар… Сонда үйдегі дүниенің көптігінен, тіпті өздерің айнала алмай қаласыңдар ғой!» деп ақыл айтып, арқаларынан қағып шығарып салды.
Шіркін, сол кездегі адамдардың жанының тазалығы ғой
Айдаладағы танымайтын екі жасқа қамқорлық жасап, жанашырлық білдіру дегенің қазір көзден бұлбұл ұшқаны тағы рас
Қанат жаңадан ашылғалы жатқан өнер мектебіне директор болып, аяғы ауыр Гүлдәш енді іргетасы қаланып жатқан болашақ қуыршақ театрының бас режиссері болып шыға келді
Айлықтары жүріп жатыр
Сонымен, ақша жетеді, тамақ аста-төк
Ауылдан туыстар жиі-жиі келеді
Келгенде бәрі де құр келмей, бәрі де семіз соғымнан сөмке-сөмке сыбаға алып келеді.
Көңілдері қуаныштан құстай қалықтап жүрген екі жас кешкісін кең бөлмені жаңғырта ән салып, әңгіме айтып, болашақ күндерге жоспар құрады
«Мына бөлмені тұңғыш сәбиімізге береміз
Мына жерде оның кереуеті, қоларбасы, мына жерде манежі, мына жерде жаялықтарын салатын тумбасы, мына жерде ойыншықтары тұратын сөресі болады» деп әлі дүниеге келмеген іште жатқан көк түйнектің тұратын-жататын орнын талқылап, кейде: «Баланың бөлмесіне күн шуағы молынан төгілген мына жақ болсын» деп, «Жоқ, шақырайған күн астында қалай терлеп-тепшіп жатады, салқын-сая көлеңке бет дұрыс» деп екеуі бір-бірімен келіспей қалып, түнде қайта татуласып жататын.
Бірінің артынан бірі бір ұл, бір қыз тапқан соң, екеуі: «Әзірге осы екеуі жетеді
Аяғымыздан тұрып алғанша, енді бізге баланың керегі жоқ
Кейін көрерміз
Ал қазір облыстың үлкен басшылары бізге се­ніп берген жұмысымызды дұрыстап жол­ға қойып, жақсылап тындыруымыз ке­рек
Әйтпесе, ағайындардан ұят-ты
Ай, мына келіншектің жыл сайын жаялық жуудан қолы босамай қойды-ау,– деп ағайындар рен­жіп жүрер» деп шешкен.
Атасы марқұм өзі ерекше жақсы көретін Гүлдәш келіні кейін баладан мүлде тиылып қалғанға өкпелі еді
Анда-санда қалаға келгенде, келіні жік-жапар болып, жалынып-жалпайып, бар тәтті-дәмдісін аузына тосып, осында болыңыз, асықпай жатыңыз, әзір кетпеңіз дегеніне қарамай, «Екі бала – балабақшада, сендер – жұмыстасыңдар
Күні бойы үңірейіп кештің батуын күтіп, төрт қабырғаның ішінде қамалып отырғаннан не пайда? Одан да ауылға қайтайын, қойынымнан кіріп-қонышымнан шығып, аталап мойыныма асылып жататын жаман сарыларыма барайын, сағынып жүрген шығар олар да жолыма қарап» деп бір күн қонар-қонбастан кері қайтуға асығатын.
Обалы не керек, жұмыс десе жанын салатын, ас ішуге мұршасы келмейтін Қанатты жоғарыдағы басшылар байқап-көріп жүрсе керек, көп ұзамай, облыстың Мәдениет басқармасына бастық етіп тағайындады
Орда бұзар отызында өнер мекемесінің директоры болған, қырықтағы қылшылдаған жігіт өзіне тапсырылған шаруаны шыр көбелек айналдырды
Айтыс деген халық өнері қайтып оралып, ел-жұрт қуана қауышып жатқан тұста, жан-жақтағы айтыс ақындарының басын дүркін-дүркін қосып, дүркіреген айтыс өткізді.
Осы өңірде туғанымен, кешегі кеңестік заманда аты аталмай, ұмытылып кеткен жыраулар мен атақты ақындардың аруақтарына ас бергізіп, ескерткіштер ашылуға мұрындық болды
Шығармашылықпен айналысатын өнер мен әдебиет адамдарының түрлі бірлестіктерін құрғызып, ән-би ансамбльдерін ұйымдастыртып, оларға қымбат киімдер тіктіріп, музыкалық аспаптар жасатып, Қазақстаннан асып, шетелдерге дейін гастрольге жіберудің жолдарын тапты
Бір емес, бірнеше театр­лар ашылып, қарапайым халық қарық болып қалды.
Қуыршақ театрының бас режиссері болып жүрген Гүлдәш күйеуіне қарасты мекемеде бас режиссер болуға ыңғайсызданып, облыстық телестудияға қатардағы режиссер болып ауысып алған
Жауапкершілігі жоқ, айлығы жақсы, тыныш жұмыс
Оның үстіне, жұмыстан бос уақыты да көп
Анда-санда болмаса, іссапармен сырт жаққа жиі шыға бермейді
Қуыршақ театрында жүрген кезінде ауыл-аудандарға гастрольмен жиі баратын
Бала-шағасының бабын жасап, қымбат жиһаздарға тіреліп тұрған ұядай үйін тазалап, күйеуінің жұмысына қатысты Алматыдан, Астанадан келген-кеткен атақты артистер мен ақын-жазушыларды, үлкен лауазымды сыйлы қонақтарды күтіп, шығарып салып, өзінің де қонақ күтуден қолы тимейді.
Кеш түсе күйеуімен қолтықтасып алып, үстеріне бар тәуірін киіп, алтын сағат, сырға, қымбат моншақтарын тағынып, шақырған той-томалаққа барады қаздай тізіліп… Жұрт қызығатындай жарасты жұп күндердің күнінде екі айырылып, досқа күлкі, дұшпанға таба болады деп кім ойлаған
«Жау жоқ деме – жар астында, бөрі жоқ деме – бөрік астында» дегендей, қаннен-қаперсіз, жиырма бес жылдан астам бірге тұрып, ұл-қыз өсіріп, үлгілі отбасылар қатарында жүрген бұл екеуі бұндай болады деген ешкімнің ойында да жоқ-ты
Қызы бойжетіп, ұлы ержетіп қалғанда Қанат бір адам сайтанына тап болды
Жалғызбасты жас әйел
Екі қызы бар, екі күйеуден шыққан ақ сары, кербез келіншек.
Гүлдәш Қанаттың теріс жүрісін аңғармайды, не айтса да сене береді
Бұрын үй жанындағы гаражда тұратын машинасын, «Қазір қалада гаражға түсетін ұрылар көп екен, мен енді бүгіннен бас­тап, машинамды бір жолдас жігіттің қала сыртындағы коттеджінің кең ауласына қоятын болдым» деді
Күнде таңертең құлқын сәріден тұрып, сол үйдің ауласында тұрған көлігіне кетеді
Бұл ерте тұрып оның шайын қайнатып, күні бойы жұмыста жүріп, қолсозым жердегі үйге келіп түскі ас ішуге де мұршасы келмейтін байғұс күйеуінің асқазаны ауырмас үшін диеталық тамақтар пісіріп, күтіп отырады
Ойында ештеңе жоқ, екеуі бұрынғыша жұмыстарына кетеді
Күндіз көшеде келе жатып, күйеуінің машинасын сонадай­дан көзі шалып қалғанымен, ол бұның тұсынан зу етіп, қарамай өте шығатынына күлетін де қоятын, «Құдай-ау, машина руліне отырса, тек алдындағы жолға ғана қарап, қадалып отыра ма, неге жан-жағына көз тастамайды?» деп.
Бірде машинаның ішінде отырған әйелді аңғарып қалды
Кешкісін Қанаттан оның кім екенін сұрап еді, «Қашан? Кім?» деп таңғала өзіне қараған Қанат оның кім екенін көпке дейін есіне түсіре алмай, үнсіз қалды да, «А,а.
ол әйелді маған жолай ГАИ-дегілер отырғызып жіберіп еді» деп қоя салды
Гүлдәш одан әрі қазбалаған жоқ
Бірде түн ортасында біреу телефон шалып, шырт ұйқыда жатқан Қанат ұшып-түрегеліп: «Драмтеатрдың ішінде ыстық су тұрбасы атылып, жер-дүниені су алып бара жатыр екен» деді де, такси шақыртып, үйден жылдам шығып кетті
Сантехник шақыртудың орнына түн ортасында облыстық үлкен басқарманың бастығын неге ұйқысынан оятқаны деген ой Гүлдәштің басына мүлде кірмеген
Алайда тәтті ұйқысы ашылып кеткен соң, әрі-бері аунақшып, төсегінде жата алмай, таңға жуық орнынан тұрып, театрға телефон соғып, ыстық судың тоқтаған-тоқтамағанын сұрап еді, ұйқылы-ояу манаурап телефонды әзер ұстаған күзетші кемпір: «Ешқандай да тұрба жарылған жоқ, Құдай сақтасын!» деп ашулана ұрсып тастады
Қанаттың бұған өтірік айтқанына қатты ренжіген Гүлдәш ертеңіне оның бетіне қарауға жүзі шыдамады
Ойында түк жоқ, қутыңдап, тамақ жеп, терлеп-тепшіп шай ішіп отырған күйеуіне мүлде қарамауға тырысты.
Ақыры шыдай алмай, ол жұмысқа кеткелі жатқанда: «Неге алдадың, драмтеатрда тұрба жарылмапты ғой? Мен телефон соғып, білдім» деуі мұң екен, Қанат бұрқан-талқан ашуланып: «Мен саған драмтеатр дедім бе? Әлде осы қалада одан басқа театр құрып қалып па? Бар, енді оларға да телефон соғып, сұра, мен ұйықтамай, ерігіп жүр екем ғой сонда? Ақылсыз қатындар құсап, ендігі жетпегені қартайғаныңда мені аңдығаның еді, жасыңда істемеген әдетіңді енді істеп!» деп қатты ұрыссын
Гүлдәш өзін кінәлі сезініп, үнсіз қалды
Бірақ оның қадап тұрып «қартайғаныңда» дегені көңіліне қатты келді.
Аядай қалада өсек-аяң жата ма, алдымен қызы: «Біздің папаның жас любовницасы бар көрінеді, сіз білетін бе едіңіз?» деп бұдан ақырын сұрады
Бұл күліп, мазаққа айналдырды
Күндердің күнінде көптен кездеспей кеткен бір таныс әйел көшеде кездесіп қалып: «Тфә-тфә, өңің жақсы ғой, мен сені серьезно ауру екен деп бір таныс келіншектен естіп, қатты уайымдап едім, тәуірсің ғой өзің!?» деп бастан-аяқ шолып, үсті-басын тінткілей қарай бергесін шыдай алмай: «Не ауру деп естіп едіңіз? Оны кім айтып жүр? Таяуда жұмыста режиссерлердің бәрі тұмауратқанда да ауырмай қалған жалғыз мен едім, бәрінің жұмысын бір өзім атқарып, аздап шаршағаным рас сол күндері
Бірақ басым ауырып, балтырым сыздап көрген емес осы жасқа келгенше» деп күлді
«Ойпырмай, өтірік болғаны қан­дай жақсы болды? Оны айтқан адамды сен де танисың, бірақ сұрамай-ақ қой, Қанат әйелі қатты ауру болған соң, басқа бір жалғызбасты әйел алғалы жатқан көрінеді» деп естіп едім» дегенде Гүлдәштің көзі тас төбесіне шыға жаздады.
Көп ұзамай, осы әңгімелердің тегін еместігін сезген Гүлдәш Қанатын ашық әңгімеге шақырғанда ол бар шындықты жасырмай, айтып салды
Қала сыртындағы «жолдас жігіт» деп жүргені Әзинаның інісінің үйі екен
Таңертең тұрып, алдымен соны жұмысына апарып тастап, содан соң, үйіне келіп жүргені содан екен
Қанша жыл Құдайдай сеніп келген күйеуінің опасыздығына жаны төзбеген Гүлдәш, ұлы үйленіп, қызы күйеуге шыққан кезде үйіндегі ен дүниеден бір сабақ ине-жіп алмастан, киімі мен құжаттарын ғана алып, өз туған қаласы Хромтауға аттанып кетті
Ал еркін өмір сүріп, бай еркектерді пайдаланып үйренген Әзина жалғызбасты Қанатқа қосылуға мүлде құлшынған жоқ
Ол жасы алпысқа таянғанда ел-жұртқа күлкі болып, иесіз үйде жападан-жалғыз қалды
Бастан бағы ұшты деген осы да.
