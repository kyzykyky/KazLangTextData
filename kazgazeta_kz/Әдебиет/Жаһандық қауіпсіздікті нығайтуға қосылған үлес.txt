Астанадағы Сыртқы істер министр­лігінің ғимаратында Ядролық сынақтарға қарсы халықаралық іс-қимыл күніне орайластырылған пошталық марка­ның тұсаукесері өтті
Оған Қазақстан Республикасының Сыртқы істер министрі Ерлан Ыдырысов пен «Қазпошта» АҚ басқарма төрағасы Әркен Арыстанов қатысты.
1949 жыл мен 1989 жыл аралығында Кеңес Одағы Семей полигонында 456 атмосфералық, жерүсті және жерасты сынақтарын жүргізгені баршаға аян.
1991 жылдың 29 тамызында Қазақ КСР Пре­зиденті Нұрсұлтан Назарбаев өзінің Жарлығымен Кеңес Одағы құлауға төрт ай қалғанда Семей ядролық полигонын жапты.
Е.Ыдырысов өз сөзінде «тәуелсіздігі­міз­дің алғашқы күндерінен бастап Қазақстан Президенті Нұрсұлтан Назар­баев үшін ғаламдық қауіпсіздікті қам­та­масыз ету мәселесі бірінші кезекті басымдыққа ие болды және біздің еліміз әлемдегі төртінші ядролық әлеуеттен өз еркімен бас тартып, сол кезден бастап «бейбітшілік эпицентріне» айналды» деп атап өтті.
Семей полигонының жабылуымен Невададағы, Жаңа Жер, Лоб-Нор және Муруроа секілді әлемнің ірі сынақ алаңдарында да жұмыстар тоқтатылды.
1999 жылдың 5 тамызында Женевада Қа­зақ­стан Қа­русыздану жөніндегі конференцияның толыққанды мүшесі болды, бұл өз кезегінде республиканың ай­мақтық және жаһандық қауіпсіздікті нығайтуға айтар­лықтай үлес қосқанын мойындау болып табылды.
С.ӘЛІМҰЛЫ
