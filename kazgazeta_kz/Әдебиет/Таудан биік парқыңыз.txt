(Елбасына арналады)
Уа, Егемен елдің Сардары,
Нұрекеңдей ардағы!
Таудан биік парқыңыз,
Баға жетпес нарқыңыз.
Тарихына қазақтың,
Қалдырдыңыз жарқын із.
Өзіңіз де қосылып,
Тарихта мәңгі қалдыңыз.
Еске алсақ өткенді,
Өткен күнде көп белгі.
Бағымызға берді ғой
Нұрекеңдей текті ерді.
Не қиыннан аман-сау
Бәрінен де өткерді.
Таңырқатып бар елді,
Мойындатты әлемді.
Бөлектемей ұлттарды,
Бірдей көріп теңерді.
Арқасында бірліктің,
Бақытқа ел кенелді.
Бұрынғыдай мысқылдап,
Кекетер бізді кім енді?
Жанашыры діннің де,
Қамқоршысы тілдің де,
Қамын ойлап елдің де,
Көптің тауып көңілін,
Үйлестірді бәрін де.
Сол үшін де ұмытпай,
Көсемге кір жуытпай,
Құрметтейік, ағайын,
Ел сыйлаған Ұлықты-ай!
Бата, тілек беретін
Бұрыннан бар салтымз.
Сол дәстүрді қашанда
Қастерлейік жалпы біз.
О, халқының ардағы!
Нұрлы болсын күніңіз!
Ашық болып Аспан да
Жарқырасын түніңіз!
Ел басқарып аман-сау
Жүзден де асып жүріңіз!
Арқасында саулықтың
Өзгермесін түріңіз!
Өзіңізге дән риза
Туып-өскен еліңіз.
Сондықтан да, Нұреке,
Зор еңбектің жемісін
Аман-есен қызықтап,
Елмен бірге көріңіз!
Елтай БИМАХАНБЕТҰЛЫ, 
 «Құрмет» орденінің иегері, Түркістан
қаласының Құрметті азаматы
Оңтүстік Қазақстан облысы
