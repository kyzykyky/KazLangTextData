Қашан көрсең де қауырт жұмыс ортасында жүретін Маржан Байсанқызының қажымас қайратына, жан баласына титтей салмақ артпай, қандай да мәселені  өзі шешуге тырысатынына, ғылым мен әдебиеттің ауыр жүгін қатар арқалап келе жатқанына қайран қаламын
Ұлттық тарихымызда Қаныш Сәтбаев, Ақжан Машанов кешкен таңғажайып үлгінің жалғасы бүгінгі шақта Қазақ ұлттық техникалық университетінің профессоры, техника ғылымдарының докторы, академик  Маржан Нұрпейісованың өмір-өнерінде толықтай көрінісін тапқан
Бұл кез келгенге бұйыра қоймайтын сирек бақыт.
Былайғылардың өресі жете қоймайтын ғылымның аса күрделі саласын меңгеріп, таңғажайып табысқа жетуінің астарында қанша сыр жатыр десеңізші?! Соның бәрі бір ғана оқу ордасымен, белестері биік Қ.И.Сәтбаев атындағы Қазақ ұлттық техникалық университетімен байланысты болса ше?! ҚазҰТУ құрылғанына 80 жыл
Тарихы тереңнен келе жатқан қарашаңырақ – ҚазҰТУ деген сөзді естігенде, санаға бірден республикамыздағы инженерлік білім ордасының сапасы, дәрежесі, бәсекеге қабілеттілігі, көшбасшылығы, абыройы, ұстаздар қауымының біліктілігі сияқты сөз тіркестері енеді.
Негізгі нысананы өскелең ұрпаққа инженерлік білімнің жолын көрсетуге арнаған ҚазҰТУ-дың жетер жетістігі мол… Мәселе 80 жылдықта емес, мәселе осы аралықта атқарылған істе емес пе?! Сол қыруар істерді атқарған ұстаздар және осы қасиетті мекеннен түлеп ұшқан, бүгінде өндіріс ошақтарын басқарып отырған шәкірттеріміз десек, артық айтқанымыз емес.
ҚазҰТУ-дың 80 жылдық мерейтойын жария етуде Тау-кен-металлургия ин­­ститутының, оның ішінде уни­вер­ситеттің төл құрдасы «­Маркшейдерия және геодезия» кафедрасының атқарып жатқан іс-шаралары ауыз толтырып айтарлықтай
Осы жылдың сәуір айында кафедрасының 80 жылдық мерейтойына арналған студенттер мен магистранттардың «Машанов оқылымдары» атты конференциясы өткізілді және А.Ж.Машановқа арналған ескерткіш тақта орнатылды
Мәскеуде шығарылатын «Маркшейдерия и недропользование» журналының №4 саны кафедраның және университеттің 80 жылдығына арналып жарық көрді.
Профессор М.Нұрпейісова 80 жылдыққа арнап республикалық бұқаралық ақпарат құралдарында бес бірдей мақала жариялады
Уни­верситеттің 80 жылдық мерейтойына арналған техника ғылымдарының док­торы, профессор Маржан Нұрпейісованың «Үш орта» атты көр­кем-әдебиеттік кітабының тұсаукесер рәсімі салатанатпен атап өтілді
Кітаптың тұсаукесер рәсімінің шымылдығын Тау-кен институтының директоры Қ.Рысбеков, ұстаздың еңбек жолын қалай бастағаны жөніндегі қысқаша баяндамамен ашты
Осыдан кейін мінбеге академик Б.Рақышев, проректор Е.Көлдеев, директорлар Ж.Отарбаев, Р.Бердібаев, профессорлар Б.Жарқынбаев, А.Бегалинов, А.Цеховой, Н.Жалғасұлы және т.б
көтеріліп, ҚазҰТУ-дың 80 жылдық өмір жолында қалыптасқан дәстүрлері, ұлы ұстаздардың есімдері мен атқарған істері инженер кадрларды даярлайтын ұстахананың, еліміздегі жасампаз оқу орнының басынан кешкен тарихын Маржан Нұрпейісова өзінің өткен жолдарымен байланыстырып барынша баяндағаны туралы жан-жақты тоқталды.
Бүгінде 77-ге толып отырған М.Нұрпейісова осы жоғары оқу орнына 17 жасында келіп оқуға түсіп, студенттік, аспиранттық кездерін есептегенде, бір жерде табаны күректей 60 жыл еңбек етіп келеді екен
«Үш орта» атты кітабы Маржан Байсанқызының осы мерейтойға арналған тағылымды таруы деп есептеймін
Автор бұл кітабында туған ортасы, талдай болып келіп таудай азамат болып өскен ортасы, алпыс жыл ішінде қызметтес достары және ана болып өнген ортасы туралы ой толғайды.
Көкшеден кеше тұлымы желбіреп талдай болып келіп ҚазҰТУ-да таудай азамат болған Маржан Нұрпейісова «Көкшетауда туып, Алатауда өстім
Инженерлік білімнің Хан Тәңірі –ҚазҰТУ бақытымның бастауы болды, жұлдызымды жандырды
Сіздер бір сәтке жастық шаққа саяхат жасап, ардақты ҚазҰТУ-дың қабырғасында өткізген қызығы мен шыжығы мол өмір өткелдерін көз жібересіздер.Биыл менің алтын ұям – Қ.И.Сәтбаев атындағы Қазақ ұлттық техникалық университетінің құрылғанына 80 жыл
ҚазҰТУ-да қазақтың небір марқасқалары мен жайсаңдарының рухы бар
Мәселен, бір ғана Ақаң-Ақжан Машановты алсақ… Бір өзі бүкіл ұлттың болашағына алаңдаған жан.
Қаныш Сәтбаев атамыздың рухымен қуаттанған университет ұжымы осы күнге дейін тек қазақ еліне ғана емес, бүкіл шетелдерге танылды
Оның ішінде менің де үлесім бар.
Адал еңбектің арқасында көштен қалған жоқпын
Жастарды оқытып – ұстаз болдым, қағаз кеміріп – ғылым сырына үңілдім, кітап жазып – жазушы болдым
Мына «Үш орта» кітабында жазылған сөзерді – көңілдің толқыны, жүректің сыры деп қабылдаңыздар, ағайын!»  деп жазады кітабында
Не деген керемет сөз.Кітаптың авторы Маржан Нұрпейісова техника ғылымдарының докторы, профессор, РФ тау-кен ғылымы академиясының, Қазақстанның экология академиясының академигі, «Қазақстан ғылымына еңбек сіңірген қайраткер», «Жер қойнауының құрметті зерттеушісі», екі дүркін «ҚР жоғары оқу орындарының үздік оқытушысы» мемлекеттік грантының иегері, Сәтбаев, Есенов атындағы және «Алтын Гефест 2012» сыйлықтарының иегері.
Профессор М.Нұрпейісованың барлық еңбек жолы жер қойнауын зерттеумен байланысты
Ол Ақжан Машановтың геомеханика саласындағы ғылыми мектебінің жұмысын жалғастырып келе жатқан шәкірті
Оның жетекшілігімен 18 кандидаттық және 2 докторлық диссертация қорғалған
Ғылыми және педагогикалық қызметі барысында оның қаламынан 300-ден астам ғылыми еңбек жарық көрген, оның ішінде 4 монография, 8 оқулық және КСРО мен ҚР-дың 12 өнертапқыштық куәліктері мен патенттері бар.
Мағира Қожахметова,
жазушы
