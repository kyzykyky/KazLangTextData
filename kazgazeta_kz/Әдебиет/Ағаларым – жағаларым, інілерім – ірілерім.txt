Алматыда Қазақстан Жазушылар одағының Әдебиетшілер үйінде белгілі жазушы, ақын әрі драматург Софы Сматаевтың «Ағаларым – жағаларым, інілерім – ірілерім» атты жаңа кітабының тұсаукесері өтті. 
Бұған дейін «Елім-ай» трилогия­сымен халқының сүйіспеншілігіне бөленген белгілі қаламгердің жаңа туын­дысы «Ағаларым – жағаларым», «Інілерім – ірілерім» атты екі бөлімнен тұрады
Алғашқы бөлімін адуынды ақын Мұхтар Әуезов, Сәбит Мұқанов, Әзілхан Нұршайықов, Әбдіжәмил Нұрпейісов секілді ұлы ұстаздарының ұлағатты істеріне арнаса, екінші бөлімінде артқы толқын інілері шығармашылығына арқау болған.
Салтанатты жиынды Қазақстан Жазушылар одағы басқармасы төрағасының орынбасары Маралтай Райымбекұлы құттықтау сөз сөйлеп ашты
Қазақстанның халық артисі, Мемлекеттік сыйлықтың лауреаты Асанәлі Әшімов, белгілі жазушы Ғаббас Қабышев, т.б
зиялы қауым өкілдері ақын шығармашылығына тоқталып, жылы лебіздерін білдірді
Сондай-ақ жиын барысында ақын өлеңдерінен үзінділер оқылып, студенттер Софы Сматаевтың шығармашылығының қыр-сырына үңілді.
Қазақ әдебиетінің классигі, Алаш­тың халық жазушысы Софы Қалыбекұлы­ның Абылай ханға һәм замандастарына арналған дастандары бүкпесіз шыншылдығымен, көркем шеберлігімен оқырмандарының жүрегінен жол алары хақ.
Үш мың данамен «Алманар» баспасынан жарық көрген жинақ әр оқырманның кітапханасынан орын алары сөзсіз.
Бағдагүл Балаубаева
