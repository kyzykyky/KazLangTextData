Жуырда Маңғыстау облыстық жастар саясаты мәселелері басқармасының басшысы Бауыржан Тұяқов БАҚ өкілдерімен кездесіп, жастар саясатының аймақта қалай жүзеге асырылып жатқаны туралы егжей-тегжейлі баяндап, таныстырып өтті.
Сөз басында айта кетейік, елімізде жастар мәселесіне ерекше көңіл бөлініп келе жатқаны көпшілікке белгілі
Биыл ақпан айында «Жас­тар саясаты туралы» жаңа Заң қабылданды
Бүгінде осы заңға сәйкес тиісті жұмыстар атқарылып, бірқатар іс-шаралар жүргізілуде
Бұған өңіріміздегі жастар саясатымен айналысатын мекемелер де атсалысып, нәтижелі еңбек көрсетуде
Соның бір дәлелі, мәселен, өткен жылы жастар арасындағы облыстағы жұмсыссыздық деңгейі 2,8 пайызға төмендеген
«Жасыл ел» бағдарламасы бойынша 1-маусымнан бастап 700-ге жуық жастар елді мекендерді, қалалық жерлерді көркейту, абаттандыру жұмыстарына тартылды
1-қыркүйекке бұған тағы да 200 адам қосылмақ.
Бұл жөнінде ойымен бөліскен Бауыржан Тұяқов: «Жасыл ел» жобасы жастарға көрсетілетін зор қолдау
Үш ай демалыс кезінде отбасына қолғабыс жасауды мақсат еткен жастар осы мүмкіндікті пайдаланып, қаланы көркейтуге үлесін қосып қана қоймай, оқуға қажетті құрал-жабдықтарды сатып алуға жетерлік қаражатын да жинап ала алады» деді.
Алтын бесік – ауылдың тұрмысын түлететін «Дипломмен ауылға» жобасы бойынша да жас­тар тұрақты жұмыспен қамтылуда
Облыстық жастар саясаты мәселелері басқармасы басшысының айтуына қарағанда, ағымдағы жылы жоба аясында 240 жас маман қызметке алынған
Нақты көрсеткіштерге сүйенсек, 2013 жылы 462 жас жұмысқа орналасса, 2014 жылы 1018 жас еңбекке тартылып, жастар арасындағы жұмыссыздық деңгейін төмендету бағытында айтарлықтай жетістіктерге қол жеткізілген
Бауыржан Тұяқов бұл көрсеткішті өте жақсы деп бағалады
Облыста жастарға арналған 8 ресурстық орталықтар жұмыс істейді
Былтыр желтоқсан айында құрылған облыстық жастар ресурстық орталығы өзінің белсенділігімен ерекшеленіп, аймақтағы түрлі ұйым-мекемелермен тығыз қарым-қатынаста бірлесіп қызмет жасап келеді
Жыл басынан бері олар 300-ге жуық шаралардың ұйымдастырушысы әрі ұйытқысы бола білді.
– Аталған орталық мүшелері өңірдегі барлық елді мекендердің жастарымен кездесіп, насихаттық-түсіндіру жұмыстарын өткізді, – деді Б.Тұяқов.
Облыстық жастар саясаты мәселелері басқармасының қолдауымен маусым айын­да Қарағанды қаласында өткен алғашқы республикалық әскери-патриоттық жиынға аймағымыздың қала-аудандарынан іріктелген 20 жас азамат қатысты
Слетке барған жастар дарыны және білімімен көзге түсіп, жоба көрсетілімі сайысынан жүлделі орынды қанжығаларына байлап, аймақтың мәртебесін асқақтатып қайтты
Сөз соңында Б.Тұяқов: «Тындырылған істеріміз баршылық
Алайда бітпеген жұмыстарымыз да жетерлік
Биыл біз әлеуметтік мемлекеттік тапсырыс аясынан 12 жастар жобасын жүзеге асырып жатырмыз
Оған 43 миллион теңге көлемінде қаражат бөлінді
Жобалар әртүрлі сала бойынша іске асырылмақ, – деп кездесуде қорытындылады.
Ханым Қуат
Ақтау
