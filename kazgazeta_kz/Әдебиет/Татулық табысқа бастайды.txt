Бекзат Алтынбеков,
 Қазақстан халқы Ассамблеясының мүшесі,
Қарағанды облыстықмәслихатының депутаты
Тарихтың қара тасын уақыт дейтін ағын су қанша буырқанып, толқынымен соғып, ағысымен шайса да өшпейтін, ұмытылмайтын ұғымдар мен дүниелер бар
Бұны медицинада ДНК деп те жатады
Қарға тамырлы қазақтың қанына біткен қасиеттерін бірінен соң бірін жіпке тізер болсақ, ескен арқанымыздың бір шетін бүгін көре алмасымыз анық
Қазақ ұғымындағы ұлағатты сөз, киелі ұғым, сондай қасиеттердің бірі – бірлік
«Бірлік түбі – береке», «Төртеу түгел болса төбедегі келеді», «Бірлігі кеткен ел жаман» дейтін халық аузындағы сөздер осының айқын айғағы болса керек
Санмен емес сапамен, қарумен емес батамен күн кешкен бұрынғылардың басын қосқаны, сара жолдары мен өнегелі өсиеттерінің бізге сарқыт болып жетуінің де бірден-бір себебі, олардың ымыра бірлікте, ынтымақта күн кешкендігі. 
Қазақ даласында маңдайы жерге тиген әулиенің, қылышы жауға тиген батырдың, аузы дуалы бидің, қора-қора мал ұстаған байдың, тіршілігінің қамын күйттеген қарапайым халықтың да байлығы – бірлік, ұраны – татулық, ұстанымы – келешек болғаны сөзсіз
Әрине, ұйқыны бұзып жылқы алған, күймені бұзып қыз алған кезеңдерге де біз өткеннің парақтарын ақтарып отырсақ куә боламыз
Жандарында тыныштық, тәндерінде рақат болмаған арыстан жүректі алыптардың арқасында шекарамыз шегеленіп, туымыз көк аспанда еркін желбіреді.
Бірлік – мағынасы кең, қазақ халқының дәстүрлі дүниетаны­мын­дағы маңызды этикалық ұғым
Отбасының беріктігі, екі достың арақатынасы, ағайынның татулығы, көршілердің тыныс-тіршілігі, ауыл мен ауылдың араласуы, құда-жекжаттың алыс берісі де соңында ауызбіршілікке келіп тіреледі
Ошағынан оты, шаңырағынан берекесі кетпеген отбасыларға қарап біз тағы да осыны аңғарамыз
Ата дініміз исламда да үш күннен артық бір бірімізге ренжуге болмайтынымызды айтады
Бірлікті өздерінің тоғыз көзді тор сауытына айналдырған кешегі ата буын жайлы жазылған тарих парағының тағы бір бетін мына бір оқиғамен жабуға болады
Бірде Төле би ауырып жатқанда Қазыбек би бастаған біраз билер көңілін сұрай келеді.Олар биден еліңізге қандай өсиет қалдырасыз деген сұрағына: «Жүзге бөлінгендердің жүзі қара
Руға бөлінгендердің құруға асыққаны
Атаға бөлінгендер адыра қалады
Көпті қорлаған көмусіз қалады
Хан азса, халқын сатады
Халық азса хандыққа таласады» деп жауап берген екен
Бұдан артық не айтуға болады?!
Тебісе тебісе тұяқ, сүзісе сүзісе мүйіз сынған мына заманда әр мемлекет өз мүддесі үшін алаң­даулы
Тарих – ескішілдік, есі кетіп есіру – жаңашылдық болып тұрған қазіргі кезеңде ұлттың тұтас­тығын, шекараның беріктігін, елдің бірлігін ұстап тұру қиынның қиыны болып барады
Тәуелсіз Қазақстан баба аманатын аяқ асты етіп, бұрынғы жолынан тайқыған жоқ
Бір үзім нанына дейін бөлісіп жеп, өзгенің де баласын балам деп бауырына басқан, басындағы ­баспанасымен де бөліскен күндер әрбір отандасымыздың есінде
Ұйымдасқан ұтады демей ме халық даналығы
Аз да болсақ та ұлттардың ұйыған айрандай болып тұруының арқасында көптің көзі қызыққан қазақ топырағын өзгеге басқызбай отырмыз
Бағытымызға бағдаршам болып, соқпағымызға темірқазық болып, Қазақстан дейтін елді әлемге паш еткен Президентіміз Нұрсұлтан Әбішұлы Назарбаевтың кемел ойы мен кемеңгер саясаткер екенін уақыттың өзі дәлелдеп шықты
130-дан астам ұлт пен ұлысты ұйыстырып, бірлік жолында жасаған жұмыстарының бағасы біздің өлшемге сыймасы анық
Елбасымыз Қазақстан халқы Ассамблеясының 17-сессиясында сөйлеген сөзінде: «Біз жүз жылға татитын жиырма жылда ортақ жауапкершілік жолын жүріп өттік, биік белестерді бірге бағындыра білдік
Бауыры бүтін бірлігімізбен елдікті еселеп, мызғымас мемлекетімізді бекемдей түстік
Тұрақтылықтың бірегей үлгісін танытып, дамудың қазақстандық жолын айқындадық» деген болатын
Бұдан артық не айтуға болады?
Қоғамдық келісім теориясының белгілі өкілі Гоббс Томас өзінің ілімінің негізіне жеке адамның жаратылысы туралы белгілі бір көзқарастарды алды
Туа бітті, жаратылысында адамдардың ойлау қабілеті де, шынығуы да бірдей деп есептейді
Сондықтан барлығы «бәріне құқылы»
Бір жағынан, адам өте өзімшіл, оған қорқыныш, іштарлық сияқты қасиеттер де тән
Адамды тек қызғаншақтар, жаулар қоршайды
«Адам адамға қасқыр» принципін негіздеді
Осыдан келіп қоғамда соғыстар туындайды
Бірақ мұндай соғыстар кезінде «бәріне құқылы болу» деген – ешнәрсеге ешқандай құқы жоқ деген сөз
Мінеки, осы жағдайды Гоббс Томас «адамдардың жаратылысы немесе табиғи жағдайы» деп анықтаған
Адамдарға күшпен қатар, өлім қатері мен өзін-өзі қорғау қасиеттері де берілген
Гоббс Томас ең маңызды жаратылыс заңы деп бейбітшілікке ұмтылу, бейбітшілік мүддесі мен өзін-өзі қорғау, қажет етсе, әркім өзінің құқынан қажетті тұрғыдан бас тартуы қажет, адамдар өздері келіскен келісімді орындаулары керек деп есептейді
Бұл, біз айтып отырған, қазақ білетін татулық пен достықтың ғылыми нұсқасы
Яғни біз «мен», «менікі», «бізге ғана», «бізден қалған», «басқаны емес» дейтін ұғымдардан бас тартсақ қана ұлтараздыққа жол бермейміз
Қазыбек бидің «малдан малдың бір асым еті, жерден жердің бір-ақ уыс шөбі артық» дейтін сөзі осы кезде еріксіз ойға оралады
Анау-мынау деген қасаң қағидалардан арылып, бұл біздікі дей алатын болсақ «Мәңгілік елдің» қақпасы бәрімізді ашық күйінде қарсы алады деген сөз.
Қойнауы құтқа толы берекелі де мерекелі өңір Жезқазған қаласында бүгінгі таңда 60-тан астам ұлт өкілдері ымыра бірлікте, тату-тәтті, бір атаның балаларындай күн кешуде
2015 жылы арнайы Қоғамдық келісім залы ашылды
Қоғамдық келісімнің Жезқазған өңірі бойынша өкіл маманы да біздің қаламызда жұмысын жалғастырып, жандандыруда
Осы қоғамдық келісім ­аясында этно-мәдени орталықтармен бірлесе отырып, жыл бойы бірнеше іс-шаралар атқарылады
Қаншама клубтар да өз жұмыстарын сәтті жүргізуде
Берекесіздің ауылы мерекесіз дейді
Біздің қаламыздың шырайын кіргізіп, әр мереке сайын атсалысып жүретін өзге ұлттар нағыз мерекенің ортасы
Өңір халқының өмір салты жақсы болып, халқы тату болса біздің де басты мақсатымыздың орындалғаны.
Қорыта келгенде, бейбітшілікте, есендікте өмір сүруге ұмтылу қазақ халқының қанына сіңген асыл қасиеттерінің бірі екені сөзсіз
­Елбасымыз Нұрсұлтан Әбішұлының: «Қазақ халқы сан ғасырлар бойы өзінің егемендігі мен тәуелсіздігі үшін күресіп келді
Өзінің ең жақсы қасиеттерінің: қатер төнген сәтте бірігіп, ұйымдаса білуінің, сондай-ақ басқа халықтармен бейбітшілік, келісім мен тату көршілік жағ­дайында тұруға ­деген ынта-ықы­ласының арқасында ол тарих тасқынының астында қалып қоймай, өзінің мемлекеттігін қалпына келтіре алды» деген сөзі кешегі мен бүгінгі тарихымызды ұштастырып тұр
Тіпті қазақ жеріне табан тигізген әлем саяхатшылары, ғалымдар, дипломаттар естеліктерінде қазақ халқының қонақжай, сабырлы, ежелден бейбітшілік пен ынтымақ сүйгіш, өз бетінше ешкімге ұрынбаған, соғыс ашпаған ел екенін сүйсіне жазған
Сондай елдің Қазақстан болғаны, осындай елде тұратымызды әрбір одандасымыз мақтан тұтуы қажет деп ойлаймын.
