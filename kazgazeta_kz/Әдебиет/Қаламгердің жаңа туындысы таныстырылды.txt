Алматы қаласындағы «Достық» үйінде «Уйғур авази» газеті бас редакторының бірінші орынбасары, талантты журналист Ибраим Баратовтың қоғамға белгілі азамат Ахметжан Шардинов туралы жазған «Һаят көруклири» – «Мосты жизни» атты кіта­бының тұсаукесер рәсімі өтті
Қаламгердің туын­дысы ұйғыр және орыс тілдерінде жарық көрді.
Ахметжан Шардинов республикалық «Ұйғыр» этно-мәдени орталығын 9 жыл басқарған
Қайраткер тұлғаның еңбегі Қазақстан халқы Ассамблеясы кеңесінің мүшесі болғанда, сондай-ақ екі мәрте ҚХА төрағасының орынбасары болғанда жарқырай көрінді
Осы қызметінде ол ­Елбасы Нұрсұлтан Назарбаевпен бірнеше рет кездесті
Қазіргі таңда Ахметжан Шардинов «Ұйғыр» этно-мәдениет орталығының құрметті төрағасы
Елбасының Жарлығымен «Парасат» орденімен және ІІ дәрежелі «Достық» орденімен марапатталған
Бүгінде «Алматы көпір құрылыстары зауыты» ЖШС-і директорлар кеңесінің төрағасы, Алматы қаласы мәслихатының депутаты қызметтерін атқарып келеді
Жаңа туындыға келетін болсақ, мұнда автор Ибраим Баратовтың белгілі тұлғамен жүргізген сұхбаттары, оның өмірі мен қызмет жолы туралы «Уйғур авази» газетінің беттерінде жазылған мақалалары мен очерктері топтастырылып берілген
Кітап көркем түрде безендірілген
Мұнда Ахметжан Шардинов өмірінің әр кезеңдерінен сыр шертетін фотосуреттер ұсынылған.
Кітаптың тұсаукесер рәсімін республикалық «Ұйғыр авази» этно-мәдени орталығының төрағасы, ҚХА кеңесінің мүшесі Шаймардан Нурумов жүргізіп отырды
Туынды туралы өз ой-пікірлерін білдіргендердің қатарында белгілі жазушы, драматург Ахметжан Аширов, «Ана тілі» газетінің бас редакторы, жазушы Самат Ибраим, «Уйғур авази» газетінің бас редакторы Ершат Асматов, республикалық «Армян» этно-мәдени орталығының төрағасы Артуш Карапетян және т.б
болды
Шара соңында кітап авторы Ибраим Баратов еңбекті жарыққа шығаруға тапсырыс беріп, қолдау көрсеткен «Ұйғыр» этно-мәдени орталығының төрағасы Ш.Нурумовқа, сондай-ақ ізгі лебіздерін білдірген әріптестеріне алғысын жеткізді.
Д.Жұматұлы
