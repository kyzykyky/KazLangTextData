Бір мәжілісте бас қосып сөйлесіп отырғанда Шоң биге Мұса мырза:
Ақ сауыт деп нені айтамыз, 
Арғымақ деп нені айтамыз? 
Ақылды деп кімді айтамыз, 
Ер жігіт деп кімді айтамыз? — деп сұрақ қойыпты

Бұған Шоң:
Ақ сауыт деп айтамыз,
Атқанда оқ өтпесе.
Арғымақ деп айтамыз,
Желгенде жылқы жетпесе.
Ақылды деп айтамыз,
Тозған елді септесе.
Ер жігіт деп айтамыз,
Жауға тастап кетпесе! — депті.
