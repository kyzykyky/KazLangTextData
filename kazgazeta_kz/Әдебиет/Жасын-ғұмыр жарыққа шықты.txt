Таяуда Астанадағы «Егемен Қазақстан» газетінің мәжіліс залында небәрі 33 жыл ғана ғұмыр кешіп, өмірден ерте озған сатира сарбазы, ақын Марат Нұрқалиевтің «Жасын-ғұмыр» кітабының тұсаукесері өтті.
Кітаптың тұсаукесеріне ақынның отбасы мен туыс­қандары, курстас достары қатысты
Сатира сарбазы оқырман қауымға сықақ өлеңдері, әзіл әңгімелері, фельетондары арқылы жақсы таныс
Шығармалары «Ара» журналында жарияланып, «Тамаша» әзіл-сықақ театрында Мейірман Нұрекеев пен Құдайберген Сұл­танбаевтардың орындауында сахнадан талай рет көрініс тапқан
«Алты әзілкеш», «Арман қанатында», «Темір телпек», т.б
туын­дылары әзілсүйер қауымның әрбірінің үйінен табылары анық.
Кітаптың тұсаукесе­рінде аз ғұмырында артына қомақты еңбек қалдырған сатириктің балалық кезі, студент­тік шағы туралы естелік әңгіме­лер, ғибратты сөздер көп айтылды
Мәсе­лен, курстас досы, Қазақстанның құрметті журналисі Ержұман Смайыл, белгілі айтыс ақыны Қонысбай Әбілов, Қазақстан Журналистер одағы Астана қалалық филиалының директоры Мағжан Садыхановтар жан жадыратар әңгімелер қозғады
Көрнекті сатирик Көпен Әмір-Бек: «Марат «Араға» автор болған кездерінде өзі карикатура салатын, өзі орысша-қазақша бірдей жазатын» деп еске алды
Аталмыш кітап Қазақстан Рес­пуб­ликасының Мәдениет және ақпарат министрлігі Ақпа­рат және мұрағат комитетінің «Әде­биеттің әлеуметтік маңызды түр­лерін басып шығару» бағдар­ламасы бо­йынша шығарылыпты
Кітапты құрастырған – ақынның жары Ба­заркүл Нұрқалиева мен қызы Әйгерім.
Туындылары кімді болса да елең еткіз­бей қоймайтын Марат Нұрқалиевтің соңында қалған әдеби мұрасының дені осы жинаққа енгізілген
Кітаптың алғы сөзін көрнекті сатирик Көпен Әмір-Бек, ал түйін сөзін рухани ағасы Ғаббас Қабышев жазыпты
Жалпы кітапқа енген ақынның шығармалары «Сықақ өлеңдер», «Пародиялар», «Әзіліміз жарасса», «Сықақ әңгі­ме­лер», «Балдырғанның кітапханасы», «Көр­кем әңгімелер», «Өлеңдер», «Аудармалар», т.б
бірнеше бөлімдерге топтастырылып берілген.
Бейбітгүл ИСАЕВА
