Жуырда «Экономика» баспасынан белгілі мұрағатшы, тарихшы, аудармашы Зияда Ижановтың 4 томдық шығармалар жинағы жарық көрді
Автордың «Жаралы жылдар» деп аталатын бірінші томына ХХ ғасырдың басындағы 1916 жылғы ұлт-азаттық көтерілісі, 1928 жылғы кәмпеске мен жазықсыз қуғынға ұшыраған жас­тар, 1921-1922, 1932-1933 жылдардағы ашаршылық, қуғын-сүргін, репрессияға ұшыраған ұлт зиялылары, Ұлы Отан соғысы жылдарындағы оқиғалар сипат­талса, «Ашы сабақтар» деп аталатын екінші томында Адай уезінде (округінде) 1926-1930 жылдары ұйымдастырылған «Қосшы» одағының тарихы баянадалады
Сонымен қатар бұл томға Маңғыстау өңірінде өткен тарихи оқиғалар туралы мақалалар мен қолжазбалар ұсынылған
Қаламгердің «Асыл қазына» деп аталатын үшінші томына Жәңгір хан, Ыбырай Алтынсарин, Абай, т.б
тұлғалар және қазақтың алғашқы газет-журналдары туралы деректер арқау болған
«Мангышлак» деп аталатын төртінші том – орыс тілінде жарық көріп, мұнда Маңғыстау өңірі жайында тарихи деректер енгізілген
Төрт томдық жинақ Қазақстан Республикасы Орталық мемлекеттік мұрағаты құжаттарына негізделіп жазылған.
Ертең, яғни 25 жел­тоқсан күні сағат 16.00-де Астана қаласындағы Қазақстан Республикасы Ұлттық мұрағатында аталған жинақтың тұсаукесер рәсімі өтеді

