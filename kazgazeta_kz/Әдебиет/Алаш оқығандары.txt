
 
 
 
 

Жұмабек КЕНЖАЛИН,
«Қазақ газеттері» ЖШС-ның 
Бас директоры – Редакторлар кеңесінің төрағасы
 

Оқыған кісі
Оқымысты
Оқыптуған.
 
Ертеректе қазақ қоғамында осы ұғымдар қазір екі күннің бірінде тілге тиек етіп жүрген зиялы сөзінің баламасы ретінде айтылған
Бұлардың түп мағынасы бір болғанымен, зейіндеп қарасаңыз, өзіндік жіктелісі бар екені тағы мәлім
Мәселен, әріден алғанда – әл-Фараби бабамызды және оның тұстастарын, ал берісін алғанда Шоқан, Ыбырай, Абай сынды ұлт руханиятының алыптарын оқымыстылар қатарына жатқызған.
 
ХIХ ғасырдың соңы мен ХХ ғасырдың алғашқы жиырма жылдығы қазақ қоғамында демократиялық ой-сананың оянуымен, өріс алуымен қоса, қазақ балаларының оқуға ұмтылысы, ілім-білімге деген құлшынысы күрт өсті
Учительдік, тілмаштық, аудармашылық дәреже алатын оқу орындарын былай қойғанда, Алаш ұландары Мәскеу, Киев, Петербор, Қазан, Омбы, Том қалаларындағы жоғары оқу орындарының аудиторияларынан асып, ғаламның әр шалғайындағы білім ордаларына ат шалдыра бастады
Сондықтан болар бүгінде Каир, Стамбул, Берлин, Варшава университеттерінің дипломдарына ие болған қандастарымыз туралы деректер көпшіліктің көз­айымына айналып отырғаны рас.
 
Қазақ сахарасы ілім-білімінің жұ­лын жүйесін бес саусағындай саралап, сараптай білетін оқыптуғандарға да кенде болмаған
Ғаламдық тарихнаманың әргі-бергісінен ой толғап, толағай мұра қалдырған Шәкәрім Құдайбердиев пен Мәшһүр-Жүсіп Көпеевтің, Әлкей Марғұланның тағдыр талайы, ұшан-теңіз білімпаздығы осы пікіріміздің айқын дәлелі болса керек.
ХХ ғасырдың алғашқы жиырма жылдығында қазақ оқығандары алқалы топтан оза шауып, мемлекеттік маңызы бар істерге араласа бастады
Ресей мемлекеттік Думасына мүше болған Бақытжан Қаратаев, Әлихан Бөкейханов, Мұстафа Шоқай, Мұхаметжан Тынышбаев, Ахмет Бірімжановтар Қазақ елінің аманатын арқалап, Ресей парламентінің биік мінберінен оның мұңын мұңдап, жоғын жоқтады

Кешегі кеңес заманындағы сартап идеологияның тұсында осы кісілердің есімдері арагідік қана айтылып қалып жүр­се, бертін Қазақ елі өз тәуелсізді­гіне қол жеткізген кезеңнен бастап, тарихи әділеттілік қалпына келтірілді
Бұл тұлғалардың қай-қайсысына болса да, әділ баға беру жолында талпыныс­тар жасалды
Сөйтіп, олар ұлттың тарихи жадынан лайықты орын алды!
Бақытжан Қаратаевтар бастаған қазақ оқығандарының тобы саусақпен санарлық қана болды десек, қателесер едік
Ақиқатында, олардың қатары жүздеп, мыңдап саналғаны анық
Бірі – ел ісіне араласып, қайраткерлік қасиетімен дараланса, енді бірі – кешегі сұрқия саясаттың құрбаны болып, із-түссіз кетті…
Алаш оқығандары туралы дерек жиыстыру оны қалың көпшіліктің игілі­гіне айналдыру соңғы жылдары мықтап қолға алына бастағаны анық
Оның бірсыпырасы ­– Алаш тари­хы­на арналған ғылыми-зерт­теу еңбектерінен көрініс тапса, енді бірі – жекелеген тұлғалар туралы ой-толғамдарда кездесіп қалып жатады
Бұл ретте «Арыс» баспасынан шыққан «Алашорда» энциклопедиясын, «Өнер» баспасынан шыққан «Алаш көсемсөзі» көптомдығын атап айтуға болар еді
Осы бір толымды еңбектерден қазақ оқығандары туралы біраз мәліметтерді алар едіңіз

Бұл энциклопедия «Кеңес өкіметі орнағанға дейін қазақтардың 2 па­йыз ғана сауатты болған» деген үстірт пайымның түбегейлі терістігін дәлел­деудің нақты құралы болып отыр
Қарап отырсақ, қазақ балалары ілім-білімнің небір саласына құлаш ұрған екен
Арасында бірнеше тілді игерген поли­глоттар да болған
Мәселен, Орал өңірінің тумасы Ғабдулғазиз Мұсағалиев Мысыр­дағы Каир универ­ситетін 1908 жылы бітіріп, сегіз тілді үйреніп шыққан
Ал Мұхаметжан Берішов Түркиядағы Стамбул универ­си­тетін бітіріп, араб, парсы, түрік тілдерінде емін-еркін сөйлеген

Алаш оқығандары туралы деректер көбіне-көп қазақ қаламгерлерінің туындыларынан кездеседі десек, ең алдымен, классик жазушымыз Сәкен Сейфуллиннің есімін ауызға алар едік
Жазушының шығармашылығын зерттеуші ғалым Күләш Ахмет атап көрсеткендей, С.Сейфуллиннің 1920 жылы «Ғабдолла тірі екен» деген мақала­дан бастау алған «Тар жол, тай­ғақ кешу» романы жеті жылға жуық уа­қыт жазылып, 1927 жылы Қызылорда қаласында жарық көргені белгілі

Қарап отырсаңыз, осы роман ХХ ға­сырдың алғашқы 30 жылдығы­ның дерек­намасы десе де болған­дай
Кітапта қазақ қоғамында осы жылдары құрылып, саясат сахнасына шыққан бірлестіктер мен ұйымдар, партиялар туралы мол мағлұмат алуға болады
«Олардың басшылары кімдер, немен айналысқан» деген сауалға жауап табасыз

Газеттер мен журналдар туралы ақпараттық сипаты басым материалдар молынан кезігеді
Айталық, «Сарыарқа», «Алаш», «Бірлік туы», «Ұран», «Тіршілік», «Қазақ» газет­терінің құрылтайшылары, шыға­рушылары, қызметкерлері туралы деректер аз емес
Ал, анығын айтқанда, олардың бәрі дерлік көзі ашық, көкірегі ояу, оқығандар қатарынан саналатын азаматтар болатын
Бәрінен бұрын бұлардың саяси көзқарастарын былай қойғанда, олардың «Қазақ елін теңдікке жеткізсек» деп басын тауға, тасқа ұрып, сол жолға бүкіл ғұмырын арнағандарының өзі неге тұрады! 
Алаш тарихнамасын зерттеуде қыруар күш-жігерін, қажыр-қай­­ратын жұмсаған Ғалым Ахме­дов, Кеңес Нұрпейісов, Сейіт Кен­­же­­­ахметов, Рымғали Нұрға­лиев се­кіл­ді ағаларымыздың да жазып-сыз­ған­­дары болашақта да талай құнды еңбек­­тердің тұсау кесуіне жол ашары анық

Бұл кісілердің бәрі дерлік бұл дүниеде жоқ
Ал олардың мұралары кейінгі ұрпақ үшін баға жетпес байлық болып қалды

Көзі тірісінде осы ағалармен таныс-білістігімізді, ағалы-інілі сыйлас­тығы­мызды кір шалмаған еді
Мен «Халық кеңесі», «Қазақ әдебиеті» газеттерінде Бас редактор қызметінде жүргенде Ғалым ағамен жиі-жиі сұхбаттасып, сырласатынбыз
Ол бір кеудесі алтын сандық, шежіре-сырды суыртпақтай білетін қарт болатын

Ағамыз қазақ зиялы қауымының қалыптасу дәуірінің білгірі еді
Өзінің жүріс-тұрысы да, іс-қимыл әрекеті де ертедегі қазақ оқығандарының бүкіл бітім-болмысының қалыбынан шыққандай әсер қалдыратын.
Редакцияның табалдырығын аттап басқан сәтінен – ақ ол кісі өзімен бірге үл­кен мәдениет пен ғибраттың шуа­ғын ілес­тіре кіретін
Ол айтқан әңгімелер кейін «Алаш – Алаш болғанда» деп аталатын кітабына енді
Оның қаламынан туған «Жорық жылдары», «Жем бо­йында» романдары, «Ескі достар» әңгі­мелер жинағы кезінде оқырман қауым жылы қабылдаған дүниелер еді
Екеуара әңгімеде қазақ оқығандары туралы көбірек жазып, кейінгі ұрпақ сана­сына сіңіре беру керектігін айтатын.
Ғалым ағаның аманатындай болған шаруаны қолға алып, ел қаперіне жеткізе беру жөніндегі мақсаттың жүзден бір мысқалын атқаруды інілік парыз көріп отырған жайымыз бар

Сейіт аға Кенжеахметов өзінің шығармашылық жолын сатира жазудан бастаса да, өмірінің соңғы ши­рек ға­сырын халқымыздың дәстүріне, әдет-ғұрып, салт-санасына қатысты материалдарды жиыстырумен айналысты
Мұның үстіне шығармашылығының бір арнасы қазақ дерекнамасына ойысып, ел ішінен, мұрағаттардың шаң басқан сөрелерінен қыруар материал жинастырып, оны Алаш руханияты­ның ортақ олжасына айналдыруға күш жұмсап еді
Ағамыз көзі тірісінде тұтастай бір ғылыми-зерттеу институты атқаратын жұмысты жалғыз өзі-ақ дөңгелетіп жүруші еді
Оның бәрін былай қойғанда, ежелгі Торғай жерінің шежірешісі, әдебиеті мен мәдениеті­нің, рухани құндылықтарының шын жанашыры болатын
Ал академиктер Кеңес Нұрпейісов пен Рымғали Нұрғалиевтердің мұралары кезінде мамандар мен оқырман қауым тарапынан лайықты бағасын алды
Алаштану ғылымының көкжиегін кеңейтті.
 Тарих ғылымдарының докторла­ры, профессорлар Мәмбет Қойгел­диев, Талас Омарбеков пен Дар­хан Қыдырәлидің филология ғы­лым­­дарының докторлары, профессорлар Диқан Қамзабекұлы мен Тұрсын Жұртбаевтың, жазушы-журналистер Бейбіт Қойшыбаевтың, Мақсат Тәж-Мұраттың Көлбай Адырбекұлының, Армиял Тасымбековтің қазақ тари­хындағы ақтандық жылдар ақиқатын ашудағы еңбектері де ересен
Осы қаламгерлердің туындыларында қа­зақ оқығандарының есімдері аталды
Олардың біразына қоғамға, елге сіңір­ген еңбектеріне орай әділ баға беріледі
Ал, біразының аты-жөні аталып қана қойған да олардың жоғары оқу орнын бітіргеннен кейінгі тағдыр-талайы беймәлім күйінде қалған.
Біз «Ана тілі» газетінің бетінде осы олқылықтың орнын толтыру мақса­тында қазақ оқығандарының тізімін жарияламақ ниетпен қолға қалам алдық
Енді сол тізімге назар салайық:
Айбасов Кәрібай (Баянауыл) – Санкт-Петербор университетінің заң факультетін бітірген.
Айдарханов Тұрлыбек (Омбы) – Санкт-Петербор университетінің заң факультетін 1902 жылы бітірген.
Асфендиярова Мәриям Сейітжағ­парқызы – Санкт-Петербордағы жо­ғары медицина академиясын 1908 жылы бітірген.
Арынғалиев Ғалиахмет Сафыұлы (Ақтөбе) – Қазан медицина факультетін 1905 жылы бітірген.
Айтбақин Әміре Дүрменұлы (Баянауыл) –Том университетнің медицина факультетін 1894 жылы күміс медальмен бітірген.
Атантаев Нұрғали (Ақтөбе) – Қазан университетінің заң факультетін бітірген.
Әбілқасов Бижан (Орал) – Қазанда мал дәрігерлері институтын бітірген.
Әзірбаев Нығмет – қайда оқығаны белгісіз.
Әлиев Мырзабек — Санкт-Петербор университетінің шығыс тілдері факультетін 1903 жылы бітірген.
Базанов Оразқұл – Қазан мал­дәрігерлік институтын 1899 жылы бітірген.
Басимов Халилула – Санкт-Петербор университетінде оқыған.
Бекетаев Мұхамеджан (Омбы) – Қазан малдәрігерлік институтын 1898 жылы бітірген.
Бектібаев Хұсайын – Мәскеуде оқыған.
Бегішов Мұхамеджан – Стам­булдағы Түрік университетін бітірген (1890)
Араб, парсы, түрік тілдерін білген.
Бисенов Батырғали (1889-1937) (Орал) – Саратов университетінің меди­цина факуль­тетін 1914 жылы бітірген.
Боранбаев Қанай (Алматы) – Варшава университетінің заң факультетінде оқыған.
Ғаббасов Халил (1888-1931) (Семей) – Мәскеу университетінің физика-математика факультетін алтын медальмен бітірген.
Ғайсин Әбдірахман (Орал) 1900 жылы, Шанов Смағұл, Қалбаев Досқа­ли 1916 жылы – Стамбул қаласынан оқып, бітіріп келген, бірақ қай оқу орнында оқығаны белгісіз.
Домбаев Бірмағамбет – Қос­та­найдан, юрист.
Дүйсенбаев Исхақ (Алматы) – 1907 жылы Санкт-Петербор уни­вер­си­тетінің физика-математика факультетінде оқыған.
Едігин Асадұлла –қай жақтың адамы екені белгісіз
Қазан университетін 1896 жылы бітірген.
Есенқұлов Омар (Ақтөбе) – Саратов университетінің медицина факультетін 1914 жылы бітірген.
Есенбаев Халил – қайда оқығаны белгісіз.
Ережепов Қамбар (Шығыс Қа­зақстан) – Санкт-Петербор уни­верси­тет­інде оқыған.
Жақсылықов Ысқақ (Жетісу) – Том университетінің медицина факультетін 1902 жылы бітірген.
Жақыпбаев Жүсіпбек (Нүсіпбек) (1890-1932) –Жетісудан
Киев универ­ситетінің медицина факультетін 1916 жылы бітірген.
Жасмағамбетов Мұса – Қазан мал­дәрігерлік институтын бітірген.
Жанболатов Сахыпкерей (Орал) – Қазан медицина факультетін 1914 жылы бітірген.
Жұмабеков Ғұсман – Санкт-Петер­бор универ­ситетінде оқыған.
Ибрагимов Ғали Мәмбетжанұлы (Орынбор) – Қазан университетінің заң факультетін бітірген.
Исмаханов Батырша Сұлтанге­рейұлы – Санкт-Петербор универ­ситетінің заң факультетін 1913 жылы бітірген.
Иманбаев Әбубәкір (Қостанай) –Қазан университетінің заң факуль­тетін бітірген.
Иманбаев Файзолла (Қостанай) – Қа­зан малдәрігерлік институтын бітірген

Ирмұхаммедов Ғабдулғазиз – Орын­­бор гимназиясын бітірген­нен кейін 1909 жылы Қазан университе­тінде оқыған

Күсепғалиев Қази – Қазан мал­дәрі­герлік институтын 1912 жылы бітірген.
Күшіков Әбілмәжін (Семей) – Варшава малдәрігерлік институтын 1914 жылы бітірген.
 Көлбаев Досқали (Орал) – Стамбул университетін 1916 жылы бітірген.
 Қапсәламов Шаймардан – Санкт-Петербор университетінде оқыған.
 Қарабаев Мұхаммеджан (1858-1928) – Қазан университетінің медицина факультетін 1887 жылы бітірген.
Қабақов Сейіл – Қостанайдан, юрист.
Құлманов Бақтыгерей (Гурьев) – Санкт-Петербор университетінің шығыс тілдері факультетін 1888 жылы ғы­л­ым кандидаты атағын қоса алып бітір­ген
Мемлекеттік Думаға мүше болған.
Қаратаев Мағзұм (Бақытжан Қаратевтың інісі) – Санкт-Петер­бор универ­ситетін алтын медальмен бітірген.
Құлпейісов Есенғали – Қазан мал­дәрігерлік институтын 1899 жылы бітірген.
 Қисықов Ғайса (Торғай) – Қазан медицина факультетін бітірген.
Қуатов Әлмұхаммед – Қазан уни­вер­ситетін 1847 жылы бітірген.
Қосуақов Дінмұхаммед – Қазан уни­вер­­ситетінде оқыған

Машаев Әбдірахман (Торғай) – Стамбулда университет бітірген.
Мұсағалиев Уахит – Киев коммер­циялық институтын бітірген.
Мыңғашев Бөжей – Том уни­вер­си­тет­інің медицина факультетін бітірген.
Нұржанов Хамза (Жамбыл) – Киев университетінің заң факультетін 1915 жылы бітірген.
Ниязов Әбдікәрім – Санкт-Петербор университетінің шығыс тіл­дері факультетін 1896 жылы бітірген.
Ниязов Батырқайыр (Орал) – Қазан университетінің заң факультетін 1901 жылы бітірген.
Ниязова (Танашева) Мүбинә Ибраһим қызы (1895-1981) (Атырау) – Саратов университетінің медицина факультетін 1916 жылы бітірген.
Оразаев Ғабдырахманбек – Мәскеу университе­тінің заң факультетін бітірген.
Оразалин Идрис – 1913 жылы Санкт-Петербор университетінде оқыған.
Оралбаев Шүленбай (Орал) – Киевте политехника институтының агрономия факультетінде оқыған.
Поштаев Мұқыш (Павлодар) –Қазан университетінің заң факуль­тетін бітірген.
Поштаев Арынғазы – қайда оқығаны белгісіз.
Рамазанов Нұх (Семей) – Мәскеудегі Лазарев атындағы шығыс тілдері институтында оқыған.
Саркин Хәкімжан (1870-1927) (Қостанай) – Орын­борда духовная се­минарияны 1890 жылы, Қазандағы Духовная академияны 1898 жылы бітірген.
Сейдалин Сафаржан – Самарада оқыған.
Сердалин Мәмбетәлі (1865-1914) – Санкт-Петербор университетінде 1886 жылы оқыған.
Сүйіншіқалиев Сейдахмет (Қос­танай) – Қазан университе­тінің физика – математика факультетін 1881 жылы бітірген.
Сыздықов Мұхамбетжан (Омбы) – Қазан малдәрігерлік институтын 1897 жылы бітірген.
Сейдалин Әбубәкір Мұқашұлы (Қостанай) – Қазан малдәрігерлік институтын бітірген.
Сабатаева Таным Құлкенқызы (С.Са­батаевтың әйелі) – Мәскеудегі ио­ви­вальный институтын (акушерлік) бітірген.
Серғалиев Төлепберген – Ақтөбенің Ырғыз уезінен
1907 жылы Санкт-Петербордағы Теміржол инже­нер­лері институтында оқыған.
Сұлтанғазин Дінмұхамбет (Қар­қаралы) – Том университетінің медицина факультетіне 1880 жылы түсіп, ке­й­ін Санкт-Петербор университеті­нің шығыс тілдері факуль­тетін бітірген.
Солтанаев Жанақ (Жетісу) – Варшава малдәрігерлік институтын 1914 жылы бітірген

Сүйінтұров Жолмұхаммед – Орал­дың Ілбішін уезінен
Қазан универси­тетінің заң факультетінде оқыған

Сейдалин Мұса – Мәскеуде оқы­ған.
Танашев Ғұсман Арыстанғалиұлы (Орал) – Қазан медицина факультетін 1912 жылы бітірген.
Тұнғаншин Ахмет (Торғай) – Варшава малдәрігерлік институтын 1914 жылы бітірген

Тойсарин Бейсембай – Том мал­дәрігерлік институтын бітірген.
Теміров Абдолла (Торғай) – Санкт-Петербор университетінің шығыс тіл­дері факультетін 1890 жылы алтын медальмен бітірген.
Уәлиев – Варшава малдәрігерлік институтын оқып бітірген

Шанов Смағұл ( Орал) – Стамбул университетін 1916 жылы бітірген.
Шалымбеков Сәдуақас Тәжіұлы (Семей) – Санкт-Петербор әскери медицина академиясын 1909 жылы бітірген.
Шымбаев Мәжит Мұхамбетжанұлы (Орал) – Қазан медицина факультетін 1903 жылы бітірген.
Шалымбеков Әшірбек (Семей) – Варшава малдәрігерлік институтын 1914 жылы бітірген

Шотаев Мұхамбетқазы – Қазанда оқыған.
Ізбасаров Жүсіп – 1876 жылы ту­ған
Қазан­дағы мал дәрігерлері ин­сти­тутын 1897 жылы бітірген.
Ізбасқанов Т
(Тұреке) – қайда оқығаны белгісіз.
Юсупғалиев Батырғали (Орал) – Саратов университетінің медицина факультетін 1917 жылы бітірген.
Ямбулатов Сахыпгерей (Орал) – Қазан университетінің заң факульте­тін 1914 жылы бітірген.
Біздің мақсат – осы тізімдегі қазақ оқығандарының «жоғары оқу орындарын бітіргеннен кейінгі тағды­ры қалай болды, олар немен айналысты, қазақ қоғамына қандай еңбек сіңірді» деген сауалдарға жауап табу
Егер осы тізімдегі кісілердің туған-туысқандары, ұрпағы табылып жатса, олар өз білгендерін редакцияға жолдаса, құба-құп болар еді

Мұны түптің-түбінде өзіміздің тарихымызды түгендеу жолындағы мың сан ізденістің бір мысқалы деп білген жөн
Газет бастамасына үн қосып, тілек білдіріп, хабар беріп жатқандар болса оған біз дереу үн қатуға даярмыз

Алаш оқығандары туралы ес­теліктер, мақалалар, фотодеректер, олардың тағдыр-талайына қатысты басқа да жәдігерлік құнды материалдар болса, оның бәрін жедел-қабыл оқырман назарына ұсынбақпыз.

Жұмабек КЕНЖАЛИН,
«Қазақ газеттері» ЖШС-ның 
Бас директоры – Редакторлар кеңесінің төрағасы
 

Оқыған кісі
Оқымысты
Оқыптуған.
 
Ертеректе қазақ қоғамында осы ұғымдар қазір екі күннің бірінде тілге тиек етіп жүрген зиялы сөзінің баламасы ретінде айтылған
Бұлардың түп мағынасы бір болғанымен, зейіндеп қарасаңыз, өзіндік жіктелісі бар екені тағы мәлім
Мәселен, әріден алғанда – әл-Фараби бабамызды және оның тұстастарын, ал берісін алғанда Шоқан, Ыбырай, Абай сынды ұлт руханиятының алыптарын оқымыстылар қатарына жатқызған.
 
ХIХ ғасырдың соңы мен ХХ ғасырдың алғашқы жиырма жылдығы қазақ қоғамында демократиялық ой-сананың оянуымен, өріс алуымен қоса, қазақ балаларының оқуға ұмтылысы, ілім-білімге деген құлшынысы күрт өсті
Учительдік, тілмаштық, аудармашылық дәреже алатын оқу орындарын былай қойғанда, Алаш ұландары Мәскеу, Киев, Петербор, Қазан, Омбы, Том қалаларындағы жоғары оқу орындарының аудиторияларынан асып, ғаламның әр шалғайындағы білім ордаларына ат шалдыра бастады
Сондықтан болар бүгінде Каир, Стамбул, Берлин, Варшава университеттерінің дипломдарына ие болған қандастарымыз туралы деректер көпшіліктің көз­айымына айналып отырғаны рас.
 
Қазақ сахарасы ілім-білімінің жұ­лын жүйесін бес саусағындай саралап, сараптай білетін оқыптуғандарға да кенде болмаған
Ғаламдық тарихнаманың әргі-бергісінен ой толғап, толағай мұра қалдырған Шәкәрім Құдайбердиев пен Мәшһүр-Жүсіп Көпеевтің, Әлкей Марғұланның тағдыр талайы, ұшан-теңіз білімпаздығы осы пікіріміздің айқын дәлелі болса керек.
ХХ ғасырдың алғашқы жиырма жылдығында қазақ оқығандары алқалы топтан оза шауып, мемлекеттік маңызы бар істерге араласа бастады
Ресей мемлекеттік Думасына мүше болған Бақытжан Қаратаев, Әлихан Бөкейханов, Мұстафа Шоқай, Мұхаметжан Тынышбаев, Ахмет Бірімжановтар Қазақ елінің аманатын арқалап, Ресей парламентінің биік мінберінен оның мұңын мұңдап, жоғын жоқтады

Кешегі кеңес заманындағы сартап идеологияның тұсында осы кісілердің есімдері арагідік қана айтылып қалып жүр­се, бертін Қазақ елі өз тәуелсізді­гіне қол жеткізген кезеңнен бастап, тарихи әділеттілік қалпына келтірілді
Бұл тұлғалардың қай-қайсысына болса да, әділ баға беру жолында талпыныс­тар жасалды
Сөйтіп, олар ұлттың тарихи жадынан лайықты орын алды!
Бақытжан Қаратаевтар бастаған қазақ оқығандарының тобы саусақпен санарлық қана болды десек, қателесер едік
Ақиқатында, олардың қатары жүздеп, мыңдап саналғаны анық
Бірі – ел ісіне араласып, қайраткерлік қасиетімен дараланса, енді бірі – кешегі сұрқия саясаттың құрбаны болып, із-түссіз кетті…
Алаш оқығандары туралы дерек жиыстыру оны қалың көпшіліктің игілі­гіне айналдыру соңғы жылдары мықтап қолға алына бастағаны анық
Оның бірсыпырасы ­– Алаш тари­хы­на арналған ғылыми-зерт­теу еңбектерінен көрініс тапса, енді бірі – жекелеген тұлғалар туралы ой-толғамдарда кездесіп қалып жатады
Бұл ретте «Арыс» баспасынан шыққан «Алашорда» энциклопедиясын, «Өнер» баспасынан шыққан «Алаш көсемсөзі» көптомдығын атап айтуға болар еді
Осы бір толымды еңбектерден қазақ оқығандары туралы біраз мәліметтерді алар едіңіз

Бұл энциклопедия «Кеңес өкіметі орнағанға дейін қазақтардың 2 па­йыз ғана сауатты болған» деген үстірт пайымның түбегейлі терістігін дәлел­деудің нақты құралы болып отыр
Қарап отырсақ, қазақ балалары ілім-білімнің небір саласына құлаш ұрған екен
Арасында бірнеше тілді игерген поли­глоттар да болған
Мәселен, Орал өңірінің тумасы Ғабдулғазиз Мұсағалиев Мысыр­дағы Каир универ­ситетін 1908 жылы бітіріп, сегіз тілді үйреніп шыққан
Ал Мұхаметжан Берішов Түркиядағы Стамбул универ­си­тетін бітіріп, араб, парсы, түрік тілдерінде емін-еркін сөйлеген

Алаш оқығандары туралы деректер көбіне-көп қазақ қаламгерлерінің туындыларынан кездеседі десек, ең алдымен, классик жазушымыз Сәкен Сейфуллиннің есімін ауызға алар едік
Жазушының шығармашылығын зерттеуші ғалым Күләш Ахмет атап көрсеткендей, С.Сейфуллиннің 1920 жылы «Ғабдолла тірі екен» деген мақала­дан бастау алған «Тар жол, тай­ғақ кешу» романы жеті жылға жуық уа­қыт жазылып, 1927 жылы Қызылорда қаласында жарық көргені белгілі

Қарап отырсаңыз, осы роман ХХ ға­сырдың алғашқы 30 жылдығы­ның дерек­намасы десе де болған­дай
Кітапта қазақ қоғамында осы жылдары құрылып, саясат сахнасына шыққан бірлестіктер мен ұйымдар, партиялар туралы мол мағлұмат алуға болады
«Олардың басшылары кімдер, немен айналысқан» деген сауалға жауап табасыз

Газеттер мен журналдар туралы ақпараттық сипаты басым материалдар молынан кезігеді
Айталық, «Сарыарқа», «Алаш», «Бірлік туы», «Ұран», «Тіршілік», «Қазақ» газет­терінің құрылтайшылары, шыға­рушылары, қызметкерлері туралы деректер аз емес
Ал, анығын айтқанда, олардың бәрі дерлік көзі ашық, көкірегі ояу, оқығандар қатарынан саналатын азаматтар болатын
Бәрінен бұрын бұлардың саяси көзқарастарын былай қойғанда, олардың «Қазақ елін теңдікке жеткізсек» деп басын тауға, тасқа ұрып, сол жолға бүкіл ғұмырын арнағандарының өзі неге тұрады! 
Алаш тарихнамасын зерттеуде қыруар күш-жігерін, қажыр-қай­­ратын жұмсаған Ғалым Ахме­дов, Кеңес Нұрпейісов, Сейіт Кен­­же­­­ахметов, Рымғали Нұрға­лиев се­кіл­ді ағаларымыздың да жазып-сыз­ған­­дары болашақта да талай құнды еңбек­­тердің тұсау кесуіне жол ашары анық

Бұл кісілердің бәрі дерлік бұл дүниеде жоқ
Ал олардың мұралары кейінгі ұрпақ үшін баға жетпес байлық болып қалды

Көзі тірісінде осы ағалармен таныс-білістігімізді, ағалы-інілі сыйлас­тығы­мызды кір шалмаған еді
Мен «Халық кеңесі», «Қазақ әдебиеті» газеттерінде Бас редактор қызметінде жүргенде Ғалым ағамен жиі-жиі сұхбаттасып, сырласатынбыз
Ол бір кеудесі алтын сандық, шежіре-сырды суыртпақтай білетін қарт болатын

Ағамыз қазақ зиялы қауымының қалыптасу дәуірінің білгірі еді
Өзінің жүріс-тұрысы да, іс-қимыл әрекеті де ертедегі қазақ оқығандарының бүкіл бітім-болмысының қалыбынан шыққандай әсер қалдыратын.
Редакцияның табалдырығын аттап басқан сәтінен – ақ ол кісі өзімен бірге үл­кен мәдениет пен ғибраттың шуа­ғын ілес­тіре кіретін
Ол айтқан әңгімелер кейін «Алаш – Алаш болғанда» деп аталатын кітабына енді
Оның қаламынан туған «Жорық жылдары», «Жем бо­йында» романдары, «Ескі достар» әңгі­мелер жинағы кезінде оқырман қауым жылы қабылдаған дүниелер еді
Екеуара әңгімеде қазақ оқығандары туралы көбірек жазып, кейінгі ұрпақ сана­сына сіңіре беру керектігін айтатын.
Ғалым ағаның аманатындай болған шаруаны қолға алып, ел қаперіне жеткізе беру жөніндегі мақсаттың жүзден бір мысқалын атқаруды інілік парыз көріп отырған жайымыз бар

Сейіт аға Кенжеахметов өзінің шығармашылық жолын сатира жазудан бастаса да, өмірінің соңғы ши­рек ға­сырын халқымыздың дәстүріне, әдет-ғұрып, салт-санасына қатысты материалдарды жиыстырумен айналысты
Мұның үстіне шығармашылығының бір арнасы қазақ дерекнамасына ойысып, ел ішінен, мұрағаттардың шаң басқан сөрелерінен қыруар материал жинастырып, оны Алаш руханияты­ның ортақ олжасына айналдыруға күш жұмсап еді
Ағамыз көзі тірісінде тұтастай бір ғылыми-зерттеу институты атқаратын жұмысты жалғыз өзі-ақ дөңгелетіп жүруші еді
Оның бәрін былай қойғанда, ежелгі Торғай жерінің шежірешісі, әдебиеті мен мәдениеті­нің, рухани құндылықтарының шын жанашыры болатын
Ал академиктер Кеңес Нұрпейісов пен Рымғали Нұрғалиевтердің мұралары кезінде мамандар мен оқырман қауым тарапынан лайықты бағасын алды
Алаштану ғылымының көкжиегін кеңейтті.
 Тарих ғылымдарының докторла­ры, профессорлар Мәмбет Қойгел­диев, Талас Омарбеков пен Дар­хан Қыдырәлидің филология ғы­лым­­дарының докторлары, профессорлар Диқан Қамзабекұлы мен Тұрсын Жұртбаевтың, жазушы-журналистер Бейбіт Қойшыбаевтың, Мақсат Тәж-Мұраттың Көлбай Адырбекұлының, Армиял Тасымбековтің қазақ тари­хындағы ақтандық жылдар ақиқатын ашудағы еңбектері де ересен
Осы қаламгерлердің туындыларында қа­зақ оқығандарының есімдері аталды
Олардың біразына қоғамға, елге сіңір­ген еңбектеріне орай әділ баға беріледі
Ал, біразының аты-жөні аталып қана қойған да олардың жоғары оқу орнын бітіргеннен кейінгі тағдыр-талайы беймәлім күйінде қалған.
Біз «Ана тілі» газетінің бетінде осы олқылықтың орнын толтыру мақса­тында қазақ оқығандарының тізімін жарияламақ ниетпен қолға қалам алдық
Енді сол тізімге назар салайық:
Айбасов Кәрібай (Баянауыл) – Санкт-Петербор университетінің заң факультетін бітірген.
Айдарханов Тұрлыбек (Омбы) – Санкт-Петербор университетінің заң факультетін 1902 жылы бітірген.
Асфендиярова Мәриям Сейітжағ­парқызы – Санкт-Петербордағы жо­ғары медицина академиясын 1908 жылы бітірген.
Арынғалиев Ғалиахмет Сафыұлы (Ақтөбе) – Қазан медицина факультетін 1905 жылы бітірген.
Айтбақин Әміре Дүрменұлы (Баянауыл) –Том университетнің медицина факультетін 1894 жылы күміс медальмен бітірген.
Атантаев Нұрғали (Ақтөбе) – Қазан университетінің заң факультетін бітірген.
Әбілқасов Бижан (Орал) – Қазанда мал дәрігерлері институтын бітірген.
Әзірбаев Нығмет – қайда оқығаны белгісіз.
Әлиев Мырзабек — Санкт-Петербор университетінің шығыс тілдері факультетін 1903 жылы бітірген.
Базанов Оразқұл – Қазан мал­дәрігерлік институтын 1899 жылы бітірген.
Басимов Халилула – Санкт-Петербор университетінде оқыған.
Бекетаев Мұхамеджан (Омбы) – Қазан малдәрігерлік институтын 1898 жылы бітірген.
Бектібаев Хұсайын – Мәскеуде оқыған.
Бегішов Мұхамеджан – Стам­булдағы Түрік университетін бітірген (1890)
Араб, парсы, түрік тілдерін білген.
Бисенов Батырғали (1889-1937) (Орал) – Саратов университетінің меди­цина факуль­тетін 1914 жылы бітірген.
Боранбаев Қанай (Алматы) – Варшава университетінің заң факультетінде оқыған.
Ғаббасов Халил (1888-1931) (Семей) – Мәскеу университетінің физика-математика факультетін алтын медальмен бітірген.
Ғайсин Әбдірахман (Орал) 1900 жылы, Шанов Смағұл, Қалбаев Досқа­ли 1916 жылы – Стамбул қаласынан оқып, бітіріп келген, бірақ қай оқу орнында оқығаны белгісіз.
Домбаев Бірмағамбет – Қос­та­найдан, юрист.
Дүйсенбаев Исхақ (Алматы) – 1907 жылы Санкт-Петербор уни­вер­си­тетінің физика-математика факультетінде оқыған.
Едігин Асадұлла –қай жақтың адамы екені белгісіз
Қазан университетін 1896 жылы бітірген.
Есенқұлов Омар (Ақтөбе) – Саратов университетінің медицина факультетін 1914 жылы бітірген.
Есенбаев Халил – қайда оқығаны белгісіз.
Ережепов Қамбар (Шығыс Қа­зақстан) – Санкт-Петербор уни­верси­тет­інде оқыған.
Жақсылықов Ысқақ (Жетісу) – Том университетінің медицина факультетін 1902 жылы бітірген.
Жақыпбаев Жүсіпбек (Нүсіпбек) (1890-1932) –Жетісудан
Киев универ­ситетінің медицина факультетін 1916 жылы бітірген.
Жасмағамбетов Мұса – Қазан мал­дәрігерлік институтын бітірген.
Жанболатов Сахыпкерей (Орал) – Қазан медицина факультетін 1914 жылы бітірген.
Жұмабеков Ғұсман – Санкт-Петер­бор универ­ситетінде оқыған.
Ибрагимов Ғали Мәмбетжанұлы (Орынбор) – Қазан университетінің заң факультетін бітірген.
Исмаханов Батырша Сұлтанге­рейұлы – Санкт-Петербор универ­ситетінің заң факультетін 1913 жылы бітірген.
Иманбаев Әбубәкір (Қостанай) –Қазан университетінің заң факуль­тетін бітірген.
Иманбаев Файзолла (Қостанай) – Қа­зан малдәрігерлік институтын бітірген

Ирмұхаммедов Ғабдулғазиз – Орын­­бор гимназиясын бітірген­нен кейін 1909 жылы Қазан университе­тінде оқыған

Күсепғалиев Қази – Қазан мал­дәрі­герлік институтын 1912 жылы бітірген.
Күшіков Әбілмәжін (Семей) – Варшава малдәрігерлік институтын 1914 жылы бітірген.
 Көлбаев Досқали (Орал) – Стамбул университетін 1916 жылы бітірген.
 Қапсәламов Шаймардан – Санкт-Петербор университетінде оқыған.
 Қарабаев Мұхаммеджан (1858-1928) – Қазан университетінің медицина факультетін 1887 жылы бітірген.
Қабақов Сейіл – Қостанайдан, юрист.
Құлманов Бақтыгерей (Гурьев) – Санкт-Петербор университетінің шығыс тілдері факультетін 1888 жылы ғы­л­ым кандидаты атағын қоса алып бітір­ген
Мемлекеттік Думаға мүше болған.
Қаратаев Мағзұм (Бақытжан Қаратевтың інісі) – Санкт-Петер­бор универ­ситетін алтын медальмен бітірген.
Құлпейісов Есенғали – Қазан мал­дәрігерлік институтын 1899 жылы бітірген.
 Қисықов Ғайса (Торғай) – Қазан медицина факультетін бітірген.
Қуатов Әлмұхаммед – Қазан уни­вер­ситетін 1847 жылы бітірген.
Қосуақов Дінмұхаммед – Қазан уни­вер­­ситетінде оқыған

Машаев Әбдірахман (Торғай) – Стамбулда университет бітірген.
Мұсағалиев Уахит – Киев коммер­циялық институтын бітірген.
Мыңғашев Бөжей – Том уни­вер­си­тет­інің медицина факультетін бітірген.
Нұржанов Хамза (Жамбыл) – Киев университетінің заң факультетін 1915 жылы бітірген.
Ниязов Әбдікәрім – Санкт-Петербор университетінің шығыс тіл­дері факультетін 1896 жылы бітірген.
Ниязов Батырқайыр (Орал) – Қазан университетінің заң факультетін 1901 жылы бітірген.
Ниязова (Танашева) Мүбинә Ибраһим қызы (1895-1981) (Атырау) – Саратов университетінің медицина факультетін 1916 жылы бітірген.
Оразаев Ғабдырахманбек – Мәскеу университе­тінің заң факультетін бітірген.
Оразалин Идрис – 1913 жылы Санкт-Петербор университетінде оқыған.
Оралбаев Шүленбай (Орал) – Киевте политехника институтының агрономия факультетінде оқыған.
Поштаев Мұқыш (Павлодар) –Қазан университетінің заң факуль­тетін бітірген.
Поштаев Арынғазы – қайда оқығаны белгісіз.
Рамазанов Нұх (Семей) – Мәскеудегі Лазарев атындағы шығыс тілдері институтында оқыған.
Саркин Хәкімжан (1870-1927) (Қостанай) – Орын­борда духовная се­минарияны 1890 жылы, Қазандағы Духовная академияны 1898 жылы бітірген.
Сейдалин Сафаржан – Самарада оқыған.
Сердалин Мәмбетәлі (1865-1914) – Санкт-Петербор университетінде 1886 жылы оқыған.
Сүйіншіқалиев Сейдахмет (Қос­танай) – Қазан университе­тінің физика – математика факультетін 1881 жылы бітірген.
Сыздықов Мұхамбетжан (Омбы) – Қазан малдәрігерлік институтын 1897 жылы бітірген.
Сейдалин Әбубәкір Мұқашұлы (Қостанай) – Қазан малдәрігерлік институтын бітірген.
Сабатаева Таным Құлкенқызы (С.Са­батаевтың әйелі) – Мәскеудегі ио­ви­вальный институтын (акушерлік) бітірген.
Серғалиев Төлепберген – Ақтөбенің Ырғыз уезінен
1907 жылы Санкт-Петербордағы Теміржол инже­нер­лері институтында оқыған.
Сұлтанғазин Дінмұхамбет (Қар­қаралы) – Том университетінің медицина факультетіне 1880 жылы түсіп, ке­й­ін Санкт-Петербор университеті­нің шығыс тілдері факуль­тетін бітірген.
Солтанаев Жанақ (Жетісу) – Варшава малдәрігерлік институтын 1914 жылы бітірген

Сүйінтұров Жолмұхаммед – Орал­дың Ілбішін уезінен
Қазан универси­тетінің заң факультетінде оқыған

Сейдалин Мұса – Мәскеуде оқы­ған.
Танашев Ғұсман Арыстанғалиұлы (Орал) – Қазан медицина факультетін 1912 жылы бітірген.
Тұнғаншин Ахмет (Торғай) – Варшава малдәрігерлік институтын 1914 жылы бітірген

Тойсарин Бейсембай – Том мал­дәрігерлік институтын бітірген.
Теміров Абдолла (Торғай) – Санкт-Петербор университетінің шығыс тіл­дері факультетін 1890 жылы алтын медальмен бітірген.
Уәлиев – Варшава малдәрігерлік институтын оқып бітірген

Шанов Смағұл ( Орал) – Стамбул университетін 1916 жылы бітірген.
Шалымбеков Сәдуақас Тәжіұлы (Семей) – Санкт-Петербор әскери медицина академиясын 1909 жылы бітірген.
Шымбаев Мәжит Мұхамбетжанұлы (Орал) – Қазан медицина факультетін 1903 жылы бітірген.
Шалымбеков Әшірбек (Семей) – Варшава малдәрігерлік институтын 1914 жылы бітірген

Шотаев Мұхамбетқазы – Қазанда оқыған.
Ізбасаров Жүсіп – 1876 жылы ту­ған
Қазан­дағы мал дәрігерлері ин­сти­тутын 1897 жылы бітірген.
Ізбасқанов Т
(Тұреке) – қайда оқығаны белгісіз.
Юсупғалиев Батырғали (Орал) – Саратов университетінің медицина факультетін 1917 жылы бітірген.
Ямбулатов Сахыпгерей (Орал) – Қазан университетінің заң факульте­тін 1914 жылы бітірген.
Біздің мақсат – осы тізімдегі қазақ оқығандарының «жоғары оқу орындарын бітіргеннен кейінгі тағды­ры қалай болды, олар немен айналысты, қазақ қоғамына қандай еңбек сіңірді» деген сауалдарға жауап табу
Егер осы тізімдегі кісілердің туған-туысқандары, ұрпағы табылып жатса, олар өз білгендерін редакцияға жолдаса, құба-құп болар еді

Мұны түптің-түбінде өзіміздің тарихымызды түгендеу жолындағы мың сан ізденістің бір мысқалы деп білген жөн
Газет бастамасына үн қосып, тілек білдіріп, хабар беріп жатқандар болса оған біз дереу үн қатуға даярмыз

Алаш оқығандары туралы ес­теліктер, мақалалар, фотодеректер, олардың тағдыр-талайына қатысты басқа да жәдігерлік құнды материалдар болса, оның бәрін жедел-қабыл оқырман назарына ұсынбақпыз.
