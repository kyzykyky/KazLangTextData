Әл-Фараби атындағы Қазақ ұлттық университетінде «Самсунг» Инновациялық Зертханасының» ашылу шарасы өтті.
Шараның ашылу рәсімінде университет ректоры Ғалымқайыр Мұтанов бұл зертхана оқу орнының жоғары деңгейде дамуына үлес қосатындығын тілге тиек етті
«Samsung Electronics Central Eurasia Президенті Юнсу Ким «Самсунг» инновациялық академиясы» жобасы білікті кадрлардың келуін қамтамасыз етіп, жас мамандарға еңбек нарығында елеулі бәсекелестік артықшылық беретіндігін атап өтті
Орталық Азия техникалық-экономикалық колледж директоры Жанар Баймұхамбетова білім ізденуші жастар бұл зертханада ақпараттық-коммуникациялық технология мен сандық шешімдер саласындағы бірлескен қолданбалы зерттеулерді жүргізумен қатар, бағдарламалық қамсыздандыру әзірлемелерімен айналысатын болатындығын айтты.
Аса ірі және жоғары технология­лық құрамдас өндіруші мен ҚазҰУ арасындағы инновациялық ынтымақтастығының басталуына «Samsung инновациялық сервистік академия» атты жоба аясындағы серіктестік Меморандумына қол қою септігін тигізді
«Samsung Electronics Central Eurasia» компаниясының әлеуметтік жобасы жоғары оқу орындары мен колледжде дәріс алып жүргендер мен студенттерге қосымша білім беруге бағытталған
Компания мен университеттің жұмылып бірлескен бастамасы елдің сервистік қызмет көрсету саласында тапшы болып отырған білікті мамандарды даярлау мәселесін қамтамасыз етіп, заманауи технологиялар әлемінде жастарға биік белестерге жетуге жағдай жасайды.
Студенттер техникалық сервистік қызмет көрсету саласының қыр-сырымен танысып, Samsung сандық техникасының жөндеу машығын игеруге мүмкіндік алады.
Өз кезегінде әл-Фараби атындағы ҚазҰУ студенттері зертханада бағдарламалық қамту, сандық-коммуникациялық технологиялар мен сандық шешімдер саласында бірлескен қолданбалы зерттеулер жүргізумен айналыспақ.
Нұрлан ҚҰМАР
