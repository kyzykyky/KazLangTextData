Әлемдік азық-түлік нарығында Қазақстанның әлеуетті елдер қатарында тұратыны айқын
Экологиялық таза тағам өнімдерін өндіру жағынан қара үзіп алға шығу еліміздің басты мақсаттарының біріне айналған. 
Бұл туралы Елбасының биылғы халыққа Жолдауында жан-жақты айтылды, ақпанның 14-інде елімізде агроөнеркәсіптік кешенді дамыту бағдарламасы бекітілді.
Алда ішкі нарықты молықтыру және отандық өнімнің экспорттық әлеуетін дамыту, ауылшаруашылық кооперациясына шағын және орта шаруашылықтарды тарту, су ­ресурстарын тиімді пайдалану және сауда-логистикалық инфрақұрылымды дамыту сияқты қыруар міндеттер тұр.
Жуырда Премьер-министрдің орынбасары – Ауыл шаруашылығы ми­нистрі Асқар Мырзахметовтың төрағалығымен өткен Ауыл шаруа­шылығы министрлігі алқасы­ның кеңейтілген мәжілісінде бұл мәсе­лелер жан-жақты ортаға салынып, ауыл шаруашылығы мамандары өз көзқарастарымен бөлісті.
Бұл ретте шағын және орта шаруа­шы­лықтарды ауылшаруашылық ­кооперацияларына тартудың маңызы зор
Тек былтырдан бері ғана елімізде 15 мың жеке қосалқы шаруашылықты қамтыған 157 кооператив құрылыпты
Сол негізде жүзден аса сүт қабыл­дай­тын пункт және жеті мың отба­сылық мал бордақылау орындары ұйымдастырылған
Енді мемлекеттік бағдарлама аясында биыл 410 ­кооператив құру көзделуде.Бұрын шаруалар субсидия үшін қаншама уақытын жоғалтып, біршама қиын­дықтарға ­душар болып келсе, енді одан арылатын уақыт келді
Субсидияларды берудің электрондық жүйесі енгізіледі
Бұл шаруалардың өтінімдерін қарауды 18 күннен 7 күнге дейін қысқартуға мүмкіндік береді екен.
Жер құнарлылығын арттырып, суландыру жүйелерін тиімді пайдалану шаруалардың мол өнім алуының кепілі
Алқа мәжілісінде айтылғандай, өкінішке қарай елімізде апаттық жағдайдағы 41 су шаруашылығы жүйесі мен гидротехникалық құры­лыстар бар екен
Соларды қайта қалпына келтіру керек
Жаңадан 22 су қоймасын салу қажет.
Асқар Мырзахметов осы орайда кейбір облыстардағы ахуалға алаң­даушылық білдірді
Құдық қазуға қиналатын басшыларды сынға алды
«Жер суару инфрақұрылымын және дренаждық жүйе құрылысын қалпына келтіру бойынша шаралар жүзеге асуы керек» деді ол
Еліміз бойынша 2021 жыл суармалы жер көлемі 2 миллион гектарға жеткізіледі
Алқа мәжілісі агроөнеркәсіптік кешенді дамыту бойынша атқарылуға тиісті өзекті мәселелерді мұқият талдады.
Ғазиз ҚҰРМАШҰЛЫ
