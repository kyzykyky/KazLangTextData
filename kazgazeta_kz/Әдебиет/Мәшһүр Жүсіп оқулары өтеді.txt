Павлодар облыстық ­«Мәш­­һүр­­­­ Жүсіп» орталық мешіті Павлодар қаласының мәдениет және тілдерді дамыту бөлімімен бірлесе отырып, дәстүрлі ­«Мәш­­һүр­ Жүсіп оқулары» қалалық байқауын өткізеді.
Осымен үшінші рет өткізіліп отырған байқаудың басты мақ­саты – көркем әдебиетті, сондай-ақ Мәшһүр Жүсіп Көпейұлының шығармаларын наси­хаттау, осы арқылы жастар­дың иман­дылық тәрбиесіне ықпал ету, мемлекеттік тілдің қолданыс аясын кеңейтіп, тіл мәдениетін көтеру болып табылады.
Байқауға қатысушылар дала ғұламасы, дін қайраткері, ағартушы, ақын Мәшһүр Жүсіп Көпейұлының жырсандықта көрсетілген өлеңдерінен жатқа айту; дін тақырыбындағы шы­ғар­маларының мазмұнын айту (қатысушы 11 тақырыптың іші­нен іліккен тақырыптың маз­мұнын айтуы тиіс) және ақынға арнау өлең жазу сияқты үш кезеңнен тұратын сыннан өтіп, сонымен қатар Мәшһүр Жүсіп Көпейұлының өмірі мен шығармашылығына арналған викторина сұрақтарына жауап беру бойынша өзара са­йысқа түседі
Ең үздік деп табыл­ған үш өлең БАҚ-та жарияланады.
Байқауға 15-35 жас аралығын­дағы талапкерлер (мектептердің 10-11 сынып оқушылары және жас ұстаздары) қатыса алады.
Жеңімпазға Мәшһүр Жүсіп Көпейұлы атындағы сыйлық табыс етіледі
Жүлдегерлер мен қатысушылар сыйлықтармен, естелік кәдесыйлармен марапатталады
Барлық қатысушыларды дала ғұламасының Жаңажол ауылын­дағы көрнекті мұражайын аралатып, осы ауылдағы «Мәшһүр Жүсіп Көпеев» мешітінде және Ескелді шатқалындағы Мәшһүр Жүсіптің кесенесіне саяхат жасау жоспарланып отыр.
Амантай ТОЙШЫБАЙҰЛЫ
