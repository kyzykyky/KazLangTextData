Қазақ мемлекеттік Қыздар педагогикалық университетінде ҚР Білім және ғылым министрлігі және Алматы қаласы Тілдерді дамыту, мұрағаттар және құжаттама басқармасының ұйымдастыруымен көрнекті ғалым, филология ғылымдарының докторы, профессор Сейілбек Мұхамеджарұлы Исаевтың 75 жылдығына және Қыздар университетінің 70 жылдығы қарсаңында  «ҚР білім беру саласындағы мемлекеттік тіл: қазіргі ахуалы және мәде­ниетаралық ықпалдастық мәселелері» тақырыбында ха­лықара­лық ғылыми-тәжірибелік конференция болып өтті.
Халықаралық конференция аясында филология ғылым­дарының докторы, профессор С.Исаевтың тіл біліміндегі ғылыми-зерттеу еңбектерінің мән-маңызымен қоса, мем­лекеттік тіл мәселесі, оқу орындарында мемлекеттік тілде кәсіби білім берудің жай-күйі, қазақ тілін оқытудың инновациялық технологиялары, қазақ тілін латын әліпбиіне көшіру мәселелері талқыланды
Еліміздің белгілі ғалымдары жиналған басқосуға, сондай-ақ Түркия, Қытай мемлекеттерінің және өзге де шетелдік ғалымдары қатысты.
Конференцияны құттықтау сөзімен ашқан университет ректоры Д.Нөкетаева: «Конференцияны өткізудегі басты мақсат – университетіміздің кемелденуіне еңбегі сіңген ғалым рухына, оның өлмес мұрасына тағзым ету болса, сонымен қатар, халқымыздың асыл мұрасы – ана тілімізге жасалып отырған құрмет деп білерсіздер
Профессор Сейілбек Исаев – қиядан қияң беретін терең де ұшқыр ойларын, өзіндік пікір-толғамдарын тіл білімінің қай саласында болса да көрсете білген ғалым» деді
Университет басшысы одан әрі қазақ ғылымының биік белесіне шыққан, мемлекеттік тіл үшін бір кісідей қызмет еткен абзал азаматтың сан қырлы ғалымдық, басшылық, ұйымдастырушылық қызметтеріне тоқталды.
Жиында сөз алған А.Байтұрсынұлы атындағы Тіл білімі институтының бас ғылыми қызметкері, филология ғылымдарының докторы, ҚР ҰҒА академигі, профессор, Халықаралық «Қазақ тілі» қоғамының президенті Өмірзақ Айтбайұлы профессор С.Исаевтың мемлекеттік тілімізге байланысты қызметін ете келе, ғалымның «Қазақ тілі» қоғамына қатысты тұстарына тоқталып, кезінде баспасөзде, радио-телеарналарда, көптеген жиындар мен басқосуларда қазақ тілі мемлекеттік тіл бола ала ма, жоқ па деген сауалдар күн тәртібіне шыққанда, ол «қазақ елінде тек бір-ақ тіл, яғни қазақ тілі ғана мемлекеттік тіл болуға тиіс» деген академик Ә.Қайдардың көп талас тудырған ұсынысын әуелден-ақ қолдап шыққандар қатарында болғанын ерекше тебіреніспен еске алды
С.Исаевтың қазақ тілін мемлекеттік тіл ету жөніндегі тынымсыз іс-әрекет еткендердің қатарында болғандығын, жазған мақалалары, сөйлеген сөздері мен баяндамалары, тілге қатысты келелі жұмыстарының бағасы енді берілетіндігін айтты.
Қазақстан Ұлттық Жаратылыстану ғылым академиясының вице-президенті, ҚР ҰҒА-ның корреспондент-мүшесі, филология ғылымдарының докторы, профессор К.А
Құрманәлиев мемлекеттік тіл мәселесін шешудің негізгі кілті білікті маман даярлайтын ғылыми кадрлардың қажеттігін терең түсінген профессор С.М
Исаевтың осы саладағы айырықша еңбегіне тоқтала келіп, мемлекеттік тілдің қазіргі басты мәселесінің бірі – латын қарпіне көшуге қатысты біраз түйткілді мәселелерді тарқата айтты.
Қ.Жұбанов атындағы Ақтөбе мемлекеттік университетінің оқытушы профессоры, филология ғылымдарының докторы ­Г.Садырова, филология ғылымдарының кандидаттары, доценттер А.Айтпембетова мен А.Иманғазина және Ақтөбе педагогикалық институтының профессоры Ж
Тектіғұл, Түркістандағы Қ.А.Яссауи атындағы Қазақ-түрік университетінің кафедра меңгерушісі С
Мағжан профессор С.Исаев зерттеулерінің қазақ тілі тарихы және қазақ тілінің грамматикасы мәселелерін қамтып, екі бағытта жазылғанын, атап айтқанда, әдеби тіл тарихы мен оның стильдері туралы және қазақ тілінің грамматикасының (синтаксис пен морфологиядағы) мәселелері жөніндегі ойларымен бөлісті.
Конференция жұмысына онлайн жүйесі негізінде атсалысқан АҚШ-тың Вашингтон, Кореяның Хангук университетімен, сонымен қатар еліміздің Қ.Жұбанов атындағы Ақтөбе мемлекеттік университеті және Ақтөбе педагогикалық институты, сондай-ақ Түркістандағы Қ.А.Яссауи атындағы Қазақ-түрік университетінің ғалымдары да өз ойларын ортаға салды.
АҚШ-тың Вашингтон университетінің профессоры, түркітанушы ғалым Талант Мауқанұлының қазақ тілі, оны үйренуге қызығушылық танытып отырған американдықтар туралы айтса, Кореяның Хангук университетінен танымал түркітанушы ғалым Ә.Құрышжановтың қызы Әлия Құрышжанова Корей студенттерінің шет тілі ретінде қазақ тілін зор ынтамен оқып жатқанын атап өтті.
Сейілбек Исаевтың сырлы сөзін, шуақ-шапағатын көрген, тәлім алып, ғалым мектебінен өткен әл-Фараби атындағы Қазақ ұлттық университетінің кафедра меңгерушісі Б.Момынова бастаған шәкірттері ұстаз туралы жүрекке жылы, сананы сәулелендірер естеліктер айтты.
Шара соңында «Мемлекеттік тіл» кабинетінің салтанантты түрде ашылу рәсімі болып өтті.
Бибігүл СҰЛТАНОВА,
филология ғылымдарының кандидаты,
Қазақ мемлекеттік Қыздар педагогикалық университеті
