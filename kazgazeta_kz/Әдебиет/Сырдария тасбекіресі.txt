Сырдария тасбекіресі – сүйекті балықтардың бекіретектестер тобының жалған күректұмсықтылар тұқымдасының бір түрі
Ол өз атауына байланысты тек Сырдария өзенінің жоғары сағасында ғана таралған өзен балығы
Оның тұмсығы жалпақ күрек пішінді болып, алға қарай созылған
Денесінің ұзындығы ересек балықтарда 25-27 см-дей болады
Жалпы дене пішіні арқасынан құрсағына қарай сәл ғана  жалпайып, құйрығына қарай бірте-бірте жіңішкере түседі.
Жалпақ тұмсығының көмегімен су түбіндегі саз балшықтың арасынан сезгіш мұртшаларының көмегімен көбіне жәндіктердің дернәсілдерімен, кейде ұсақ балықтардың шабақтарымен де қоректенеді.
Желбезек саңлауларының қалдығы болып саналатын бүрікпе тесігі болмайды
Басқа бекіретектес балықтарға ұқсас денесінің жон арқасында ұзына бойы созылған арқа екі бүйір және екі құрсақ тұсында ерекше бұдыры бар бес қатар орналасқан мүйізді түзілістен түзілген шағын түйме пішінді әрі ұшы үшкірлеу келген шытыралары айқын байқалады
Жон арқасындағы мүйізді шытыралардың саны 15-22 ал бүйірлеріндегі мүйізді шытыралардың саны 37-46-ға дейін жетеді
Сырдария тасбекіресі деп аталуы да денесіндегі мүйізді шытыралардың болуымен байланысты.
1877 жылы атақты орыстың ихтиолог ғалымы К.Кесслер Сырдария тасбекіресінің тіршілік ететін табиғи орта жағдайларына бейімделген сыртқы құрылысында пайда болған белгілеріне көзінің өте кіші болуы торсылдағының болмауын, бүрікпе тесігінің жойылуын нақты атап көрсеткен
Көзінің соншалықты кіші болуын танау тесігімен салыстыруға болады.
Жалпы алғанда Сырдария тасбекіре­сінің тіршілігі (көбеюі, дамуы, көрек­тенуі, т.б.) жайлы ғылыми деректер толық анық­талмағандығын да атап айтуға болады.
Сырдария тасбекіресі туралы ғы­лыми нақты деректер 1953 жылға дейінгі зерттеу жұмыстарында ғана кездеседі
Кейбір ғылыми деректер бойынша 60-жылдардың орта шенінде Қызылорда облы­сындағы Қорқыт ата стансасы маңындағы Сырдария өзенінде тас­бекірелер кездескен деген мәліметтер сақталған
1969 жылдары Шардара суқоймасына жақын Сырдария өзенінің жоғары ағысында, ал 1988-1989 жылдары Келес өзенінің төменгі Шардара суқоймасына құйылатын тұсында да Сырдария тасбекіресі сирек болса да кездескен деген ауызекі деректер сақталған.
Сырдария тасбекіресі көбіне Сырдария өзенінің ағысы жылдам әрі су түбінде ұсақ тастары бар жерлерінде мекендейтіні толық анықталған
Бірақ барлық жерлерде де саны аз
Кейбір ғалымдар Сырдария бекіресі мүлде жойылып кеткен деген деректерді алға тартады.
Бұл жануарды жеке түр ретінде сақтап қалу үшін, келешекте қолдан өсіру жұмыстарын ғылыми негізде ұйым­дастыру, олардың таралған аумақтарында гидрологиялық қорықша ұйымдастыру және жергілікті тұрғындар арасында Сырдария тасбекіресі туралы үгіт-насихат жұмыстарын кеңінен жүргізуді жедел түрде қолға алу қажет.
Өте сирек кездесетін әрі саны аз түр ретінде Қазақстанның, Өзбекстанның, Тәжікстанның Қызыл кітаптарында жойылып кету қаупі төнген түр санатына тіркелген
Халықаралық табиғат қорғау Одағының (МСОП) Қызыл кітабына елімізден тіркелген
Сырдария тасбекіресін сақтап қалу, санын көбейту, қалпына келтіру Қазақстан халқы үшін үлкен абырой екендігін ешуақытта да ұмытпауға тиіспіз!
Рысбай Сәтімбеков, 
Қазақ мемлекеттік қыздар педагогикалық университетінің ұстазы
