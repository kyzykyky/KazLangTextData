Қазақ ұлттық аграрлық университетінде  Қазақстанның Халық жазушысы, Қазақстанның Еңбек Ері, көрнекті ақын, мемлекет және қоғам қайраткері Олжас Сүлейменовтің қатысуымен ақынның шығармашылығына арналған республикалық  «Олжас және жастар» атты поэзия фестивалі өтті.
Ғасыр адамы атанған Олжас Омарұлымен болған кездесуге ақын-жазу­шылар, көрнекті ғалымдар, мәде­ниет және өнер қайраткерлері, студенттер мен оқытушы-ғалымдар және т.б
қатысты
Айтулы іс-шараға бейбіт заманның жас батыры, Қазақ ұлттық аграрлық университетінің болашақ студенті Тимурбек Жамаладдинов те арнайы шақырылды.
Шара аясында студенттер Олжас Омарұлымен еркін пікір алмасып, әдебиет пен мәдениет, руханият, бейбітшілік мәселелері хақында, еліміз­дің экологиялық проблемалары және жоғары оқу орындарының халықаралық білім кеңістігіне енуі туралы мәселелерді талқылады
Сонымен қатар құрметті қонақ Б.Римова атындағы «Әдеп», Б.Момышұлы атындағы «Қарыз бен парыз» клубының белсенді жастарымен кездесіп, өзінің есімімен аталатын институттағы жеке заттары қойылған мұражайды аралады
Студенттер заңғар тұлғадан қолтаңба алып, жас суретші Бибігүл Дүйсетай ақынның портреті салынған туындысын тарту етті.
Баспасөз мәслихатының соңы ­«Олжас және жастар» ­поэзия фести­валіне ұласты
Шарада оқу орнының сту­денттері ақынның өлеңдерін оқып, сах­налық қойылымдар қойды.
Абылайхан ЖҰМАШЕВ
