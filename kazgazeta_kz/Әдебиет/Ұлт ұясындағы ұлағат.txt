Қазақстан Республикасының Тұңғыш Прези­денті күні қарсаңында «Егемен Қазақстан» газеті қазақ­стандықтарға тарту жасап, Елбасы Нұрсұлтан Назарбаевтың Ұлытау төріндегі сұхбаты туралы басылым беттерінде жарияланған пікірлер мен ой-толғаныстарды топтастырып «Ұлт ұясындағы ұлағат» атты жинақты оқырман қауымға ұсынды.
Астанадағы академиялық Ұлттық кітап­ханада аталған кітаптың тұсаукесер рәсімі өтті
Шараға Серік Қирабаев, Асанәлі Әшімов, Уәлихан Бишімбаев, Ғарифолла Есім, Әділ ­Ахметов, Дихан Қамзабек, Жүрсін Ерман, Нама­залы Омашев сынды белгілі тұлғалар қатысты.
Тұсаукесер рәсімін «Егемен Қазақ­стан» газетінің басшысы Сауытбек Абдрах­манов ашып, жүргізіп отырды
Сұхбат­тың мән-мағынасы мен маңызына тоқталды.
«Таңғалатын жағдай, еліміздің бар­лық түкпір­ле­ріндегі белсенді тың­дау­шылар облыстардағы меншікті тілшілерімізге хабарласып, сұхбатты теледидардан тыңдағаннан кейін өздерінің алғашқы әсерлерін газетке шығаруды өтінген екен
Алайда біз оларды бірден жариялауға іркіп қалдық, өйткені бір нөмірге сұхбаттың өзін беріп тұрып, оны жұрт жаңа оқып жатқанда пікірлерді қоса беру – нанымсыз сияқты көрінетін болды
Ал шын мәнінде сол күні кешке газетімізге көптеген үнқосулар түскен еді
Мұндай таңғалатын жағдай, шын мәнінде, сұхбаттың ел жүрегіне жеткендігінен туындайды деп ойлаймыз» деді С.Абдрахманов.
Тұсаукесер шарасында сөз алған академик Серік Қирабаев кітап туралы өз пікірін білдірді
Қазақ­тың кино, театр өнеріндегі абызы Асанәлі Әшімов Ұлытаудың баурайындағы сұхбат туралы кітап­тың жастарға берері мол екеніне сенімді екенін айтты.
Тұсаукесер рәсімінің соңында С.Абдрахманов кітапты құрастырушы белгілі журналист Жылқыбай Жағыпарұлына, кітаптың редакторы Қуат Құрмансейітке және демеушілер: Ұлытау ауданының әкімі Хамит Омаров пен «Қазақмыс» корпорациясы» ЖШС-ның бас директоры Бақтияр Қырықпышевке алғысын білдірді.
А.ҚАЙРАТҚЫЗЫ
