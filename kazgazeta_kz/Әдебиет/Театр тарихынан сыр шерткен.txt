ҚР Ұлттық кітапханасында «Атырау облыстық драма театры» кітабының таныстырылымы өтті
Бұл Атырау театрының жетпіс жеті жыл ішіндегі шығармашылық тарихы туралы алғашқы толымды еңбек
Авторы белгілі сыншы, ҚР еңбек сіңірген қайраткері Әлия Бөпежанова.
Туындының тұсаукесеріне Атырау облыстық Тілдерді дамыту басқармасының басшысы Б.Әбдешов, «Атырау-ақпарат» ЖШС басшысы Е.Қаменов, театр директоры Б.Жаменов, өнер иелері Т.Жангелдиев, Ә.Жақсыбаева, Г.Қабиева, Ә.Нұрланұлы, суретші-сценограф Г.Махамбет қатысты.
Басқосуда алғашқы болып сөз алған белгілі режиссер Е.Обаев жаңа кітаптың сахна өнері үшін маңызды екендігіне тоқталды.Кітаптың тұсаукесер рәсімі өтіп, бірнеше данасы Ұлттық кітапхана директоры Ж.Сейдумановқа тапсырылды
Белгілі қаламгерлер Д.Исабеков, С.Елубай, С.Балғабаев және т.б
сөз сөйледі
Қонақтар Атырау театры кітабының өзге театрларға да жақсы үлгі болуы қажеттігін атап айтты
Шара соңында «Өнер қонған Атырау» көрмесі ұйымдастырылды.
Аяжан ТІЛЕУБЕРГЕН
