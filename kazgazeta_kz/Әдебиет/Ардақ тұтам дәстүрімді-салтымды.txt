Мұхит Асқарұлы – 1998 жылы туған, Алматы мемлекеттік энергетика және электронды технологиялар колледжінің 1-курс студенті
Алматы облысы, Райымбек ауданы, Кеген ауылындағы №3 Кеген орта мектебін бітірген
Өлеңдері аудандық газеттерде жарық көрген
Мектепшілік, аудандық жыр мүшәйраларының жеңімпазы.
Ана тілі
Ана тілі – мәртебесі елімнің,
Ана тілі – қыраны ғой көгімнің.
Ана тілі – тәрбиенің бұлағы,
Білім менен біліктілік шырағы.
Ана тілім – басымдағы бақытым,
Асыл арман, бар байлығым – жақұтым.
Мәртебеңді биік ұстап жүруім,
Азаматтық атағыма тағы сын.
Ана тілден басталады әр қадам,
Ана тілден бақ табады әр адам.
Сенен ғана тал бесікте жатқанда,
Анашымның әуезді үнін тыңдағам.
Ана тілі – әр халықтың жыр-әні,
Ана тілі – тарихымның шын мәні.
Ана тілі – ұрпақтарды жалғаған,
Бар қазақтың ең сенімді құралы.
Мұқағалиға арнау
Ақын аға – айбынды, өр тұлғалы,
Қастерлеген жырыңды жұрттың бәрі.
Асқарына шықтың ғой Хан Тәңірдің,
Абайыңды пірің ғып тұттың-дағы.
О, аға, аспандағы қыранбысың,
Қашан да айтып жүрер бір әнбісің?
«Саржайлаумен» сағынып сар даланы,
Сағым қуған бозбала ұланбысың?!
Поэзия сырласы, мұңдасысың,
Нұрға толы айшықты жол басысың.
Жырларың ешқашанда өшпек емес,
Өлмейтұғын мәңгілік жыр басысың!
Таныстыру
Аспантаулар арасында мекенім,
Қыран құстай көздегенге жетемін.
Жерім – байтақ, суым – шекер, елім – бай.
Енді өзімді таныстырып өтемін.
Күйімді білсеңдер ғой бұл кештегі,
Тұрғандай ата-бабам тербеп мені.
Атыңнан айналайын атамекен,
Жігіт болды сәбиің жөргектегі.
Көтеремін биікке елдің даңқын,
Ардақ тұтам қазақтың дәстүр-салтын.
Мұхит балаң келіп тұр басын иіп,
Ассалаумағалейкүм, туған халқым!
