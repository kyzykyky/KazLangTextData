«Ана тілі» баспасынан белгілі журналист-жазушы Самат Ибраимның «Сыр перне» атты жаңа кітабы жарық көрді
Туынды үш бөлімнен тұрады
Кітаптың «Өнердегі өрнекті із» бөлімінде автордың қобызшы ­Сматай Үмбетбаев, шертерші Өтепберген Хамзин, күйші Байболат Ғилажев, ел ардақтылары Ғатих Маштахов пен Ғатау ­Рамазанов, суретші ­Табылды Мұқатов, суретші-ұста Қыдырбай Далабаев, фотосуреткер Берсінбек Сәрсенов туралы жазған эсселері берілген
«Парасат пен пайым» деп аталатын бөлімінде оқырман қауым назарына Махамбет бейіті қалай табылғаны жөнінде, неміс дзотын кеудесімен жапқан Боран Нысанбаев, республика прокуроры болған  Өтеген Сейітов, еліміздің мұнай саласының өркендеуіне сүбелі үлес қосқан Ислаш Молдағалиев, мемлекет және қоғам қайраткерлері –Саламат Мұқашев, Асқар Құлыбаев, сондай-ақ Қазақстан егемендігі туралы «Үш тарихи оқиға», «Матенадаран және қыпшақ тіліндегі қолжазба» және т.б
публицистикалық мақалалары ұсынылған
«Ақтаңдақтар ақиқаты» атты үшінші бөлімде қаламгердің Шұбартау, Адай көтерілістері жөнінде қалам тербеген зерттеулері, қуғын-сүргін құрбандары хал­қы­мыздың аяулы ұлы Ораз ­Жандосов, республикамыздың бірінші дербес прокуроры Сүлеймен ­Ес­қараев, прокурорлар – Боран Айт­мағамбетов, Айдар Құлбасов, Базарбай Қосназаров, Имаш Төребаев, Мұхамед Әбдірахмановтардың тағдыры туралы мұрағат материалдарына сүйеніп жазылған мақалалары бар
Нақты деректер негізінде жазылған бұл жинақтың танымдық-тағылымдық жағы мол екенін айта кеткен жөн.
