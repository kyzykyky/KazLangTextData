(Майдангер полковник Олжабай Темірхановтың 
90 жасқа толуына орай Молдабайдың әні әуенімен)
Е-еу, Тәңір берген Молдабай,
Малға кедей болсам да
Мен ақынмын, әнге бай.
Серінің сүлей сойылы,
Тырнадан ұзын мойыны
Армысың аға, Олжабай,
Қалжыңға толы қойының,
Биллиардтан ойының,
Тоқсанға жасың толған-ай!
Сұлуларды көргенде
Таусылмайтын тойымың,
Олжеке, Олжаб-ай-ай…
Е-ей… тәртібі түзу темірдей,
Тоқсанға келіп тұр бүгін
Қап-қара шашы көмірдей.
Өлеңді сүйкеп тастайсың
Шабытың шалқып ақындай,
Қара сөзден де саспайсың
Естелік сілтеп, опыр-ай!
Е-ге-ге, о-ғо-ғо Олжабай!
Е-еу, қызметін бастаған
Оңдасыновқа уәзір боп.
Қыз-қырқын сенен қашпаған
Байлайсың көзін әзілдеп.
Хас сұлу жеңгем сыйлаған,
Қарақат көзді қыздарың.
Құдаларын жинаған,
Асылқазыдай асылдар.
Араласқан тұз-дәмі.
Е-е-еу… Олжекең-ау, Олжабай
Тәңірім берген Олжекең.
Бәрін көрген Олжекең.
Құдайға шүкір, жүз жасың
Жасайтұғын алда екен.
Осынау жасқа келгенде
Арманың, сірә, бар ма екен?
Бір ғасырды жасауға
Құдаларыңмен құтыңдап
Құйрық-бауыр асауға
Оу, Олжекей, бол бекем!
Е-ей…Тәңір берген Молдабай
Сөйлер сөзге келгенде,
Тағалаған жорғадай
Тоқсанға көкем «шу» ­- деуін
Құдайым өзі қолдады-ай.
Хас сұлуы қасында
Жақсы өмір кешті жасында.
Олжекем менің, Олжабай.
Ақын інің, ағылған
Олжабай деген ән екен.
Осылай етіп тебіренсем
Домбырамның сәні екен.
Олжабай…
Заманың мынау нарықта
Шарықта ақын, шарықта.
Майдангерлерді мадақтап,
Жеңістің жойқын күнімен
Сөзіңді айтар анықта.
Бресті батыр қорғаған
95-тегі генерал
Жүретін сені жұбатып,
Әне, отыр Ғаббас Жұматов.
Арқалы ақын қазақта
Бақытжандай інің бар,
Шетінен өзің таныстыр
Тағы да, тағы кімің бар?
Өзіңдей аға айтпаса
Өзгелер бізді танып па?
Әзілім үшін тойыңда,
Төгілгенімді мойында,
Ағайындарға атақты
Мені де айтып парықта!
Көп мылжыңдап торықпа,
Олжабай өзі барында
Ештеңеден қорықпан.
***
…Е-ей толарсақтан қан кешкен.
Жеңіс үшін жан кешкен.
Сіздердей ерен сарбаздар
Басқа елде, сірә, болып па?..
Солардың бірі Олжабай
Отанын жаудан қорғады-ай,
Талай жаулар серейіп
Жағаласта сорлады-ай.
Охо-хоу, аха-хай.
Мыңбай Рәш
