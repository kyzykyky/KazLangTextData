Жанерке дүкен ішін аралап басы қатты
Оның іздегені жүректің суреті
Ол орыс мектебінде оқығандықтан өзімен бірге оқитын сыныптастастарынан қалысқысы келмеді
Қай ұлдың есімі қолына түссе соған жүректің суреті бейнеленген открытка сыйламақшы еді
Жанерке анасынан қаймығып, сыныптастарына келісім бермеп еді,бәрі бірауыздан:
– Бұл махаббат мерекесін барлық қаланың жастары атап өтпек,біз кімнен кембіз? Әлде бізде сезім жоқ па? – деп шуылдап қоя берді
Жанеркенің сыныптас құрбылары жүректің суреті бейнеленген открытканы баяғыда сатып алып қойыпты
Ал Жанерке не сатып аларын, не сатып алмасын білмей дел-сал күйде жүрді
«Осындай «Валентин күні» деген мерекені кімдер ойлап тапты екен? Қайдағы бір жүректің суретін дүкен аралап іздеу маған ұнап тұрған жоқ, бірақ сыныптастарым бір-біріне сыйлап жатқанда мен оларға жаутаңдап қарап тұрмақпын ба?»
Таңертең ерте тұрған анасы, қызын оятайын деп, Жанеркенің бөлмесіне кірген бойда үстелінде жатқан қып-қызыл жүректің суреттерін көріп аң-таң болып, мелшиіп қалды:
– Жаным-ау, мыналарың не? Қып-қызыл жүректің суреттерімен не істемексің? Осыларды дүкеннен ұялмай сатып алып жүрсің бе? – деп ренжи сөйледі
Жанерке не деп айтарын да білмеді
Анасы бірден түсінгендей болды.
– Оданда ол ақшаға шашыңды әшекейлейтін бұйымдар сатып алмадың ба? Сыныптағы қыздарға еліктеп, қайдағы махаббат күнін атап өту ерсі болар
Бұл біздің дәстүрлі мереке емес, қазақтарға жат қылық, Теледидардан ол мерекені атап өтудің Қазақстан көлемінде қажеті жоқ екенін айтпап па еді? – деп еді, қызы солқылдап жылап жіберді.
– Мен ойлап тауыппын ба, бүкіл сынып болып бұл мерекеге дайындалып жатыр
Тіпті мектепте сахна төрінде қойылымдар болмақ
Ал мен жалғыз сыныптастарымнан бөлінсем не болмақ? – деді де далаға жүгіре жөнелді
Анасы қызының бұл қылығын бірінші рет көрді де, не істерін білмеді
Ол қызына өз ойын дұрыс айтып жеткізе алмағанына қапаланды
Кешкі асты ішіп жайғасқан соң, анасы Жанеркені құшақтап:
– Ақымақ қызым-ау, сен әлі баласың ғой
Ертең мектепті бітіріп, жоғары оқу орнына түссем деген арманың жоқ па? Сонда сен әлдекімге ғашық та боларсың
Ғашық жүректің қандай екенін сонда сен білерсің
Әрбір атқан таңың сонда жаным, махаббат күні болмақ
Сен маған сен, қызым
Анаңның айтқаны сонда есіңе түсер, – деп қызының арқасынан қағып еркелетті
– Ал махаббат күні деп басқа біреулердің мерекесіне еліктеу ұят болады, өйткені ол біздің мереке емес.
Жанерке ана сөзін құптағандай бөлмесіне келіп, сөмкесіндегі қып-қызыл жүректің суреттерін жыртып, қолымен умаждап терезеден лақтырып жіберді.
– Маған махаббат күні керек емес
Менің де өз ойым, өз қалауым, өмірдегі арманым бар және менің өз шешімім болуы керек
Біреу айтты екен деп, әркімнің сөзі мен ісіне еліктеп ата-баба дәстүріне жат әлдебіреулердің дәстүріне еліктегім келмейді, – деген ащы айқайын сыныптас достарына жеткізуге асықты
Сыныпқа келе сала сабақ басталар алдында өз ойын сыныптастарына жайып салды
Сыныптың тең жартысы Жанеркені қолдап, шуылдасып, қолдарын шапалақтап өздерінің көзін ашып бергеніне риза болысты
Олар:
– Шынында да неге біз Қазақстанда тұрып, әлдекімдерге еліктеуіміз керек? – деп қолдарындағы жүректің суреті бейнеленген открытканы жыртып қоқысқа лақтырды.
Бақаш Қаһарман
Павлодар облысы
Ақсу қаласы
