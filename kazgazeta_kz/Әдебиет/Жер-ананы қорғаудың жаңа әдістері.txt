Бүгінде жер шарының жетпіс пайызы құнарсыздануға ұшыраған
Ал отыз пайызы шөлді алқапқа айналған
Бұл адамзаттың азық-түлік қауіпсіздігіне қатер төндіретін жағдай
Себебі бүгінгі күні әлем халқының тоқсан алты пайызы жер бетінде өсірілген азық-түліктерді тұтынады
Осыған байланысты­ топырақтың құнарлылығын сақтау мәселесі өте маңызды
Міне, бұл мәселелер Қазақ ұлттық аграрлық университетінде өткен «Орталық Азияның ауылшаруашылық ландшафттарында   қоршаған ортаға мониторинг жүргізу, жер және су ресурстарын басқару үшін зерттеудің және бағалаудың заманауи­ әдістері» тақырыбындағы халықаралық симпозиумда талқыланды
9 елдің жетпістен астам ғалымдары қатысқан халықаралық басқосу Ө.Оспанов атындағы Қазақ топырақтану және агрохимия ғылыми-зерттеу институты мен  Қытай және Қазақстанның бірлескен Орталық Азия экология және қоршаған орта ғылыми-зерттеу орталығы, сондай-ақ Синьцзян экология және география институты, Германияның Митчерлих топырақ құнарлылығы академиясы, Қазақ ұлттық аграрлық университеті, Қазақтың Топырақтану, агрохимия және агроэкология қоғамы секілді іргелі ұйымдардың ұйымдастыруымен өтті. 
Симпозиумда топырақ ресурстарын және ауыл­шаруашылығы мақсатындағы жерлерді ұтымды пайдалану, оның ішінде топырақ құнарлылығы мәселелері қарастырылды
Жақын және алыс шетелдердің белгілі ғалымдары топырақтың қазіргі жағдайы, олардың құнарлылығын сақтау мен қайта қалпына келтіру және мемлекеттердің азық-түлік қауіпсіздігін қамтамасыз етудегі жаңа тәсілдер бойынша­ кең түрде пікір алмасты
Осынау басқосуды алғашқы болып ашқан Ө.Оспанов атындағы Қазақ топырақтану және агрохимия ғылыми-зерттеу институтының директоры, ауылшаруашылығы ғылымының докторы Абдолла Сапарұлы өз баяндама­сында көптеген құнды мәлімет келтірді
Ғалым келтірген мәліметтерге қарағанда, бүгінде дүниежүзінде 7,5 миллиардтан астам халық тұрады
Ал әлем халқының жыл сайынғы өсімі 90 миллион адамды құрайды
Сондықтан да жыл өткен сайын азық-түлікке деген сұраныс артып келеді
Әлемдегі қазіргі жер қорының он пайызы жыртылған жер, шабындықтар мен жайылымдар – жиырма пайыз, ормандар – отыз пайыз, басқа жерлер – қырық пайыз, оның ішінде мұздықтар, шөлдер, тундра және басқалары бар
Жер бетіндегі халықтың өсімі азық-түлік өнімдерін алу үшін егістік жерлерді және олардың құнарлылығын арттыру қажеттілігін тудырады
Бірақ іс жүзінде бәрі керісінше болуда.­ БҰҰ Азық-түлік және ауылшаруашылық комитетінің мәліметінше, 2020 жылға қарай аштық әлем халқының төрттен біріне әсер етуі мүмкін
Шетелдік сарапшылардың пікірінше, келесі 40 жылда азық-түлік тапшылығы мәселесі әлемдегі ең жоғарғы деңгейге жетеді
Көптеген сарапшылар мұнай дәуірінің аяқталуына байланысты әлемдік саясатта азық-түлік мәселесі жетекші фактор болатынын айтады
Жаһандану үдерісінің өсуі біздің еліміз үшін де азық-түлік қауіпсіздігі мәселесін қиындатады
Қазіргі уақытта әлемде азық-түлік қауіпсіздігі мәселесі ұлт денсаулығын анықтайтын факторға айналған.
Тұтастай алғанда, азық-түлікке сұранысты қанағаттандыру үшін, ең алдымен, жер шарының топырақ ресурстарын қорғау міндеті тұр
Осыған байланысты халықты азық-түлікпен қамтама­сыз ету, жердің құнарлылығын көтеру және егістік шығымдылығы, сондай-ақ жердің тозуы мен шөлденуін тежеу нәтижесінде мал шаруашы­лығының өнімділігін жоғарылату өзекті мәселелер болып қала береді
БҰҰ сарапшыларының пікірінше, Орталық Азия халқының саны 2050 жылға қарай жыл сайын 9,7 милион адамға дейін өседі
Қалалық жерлерде тұратын тұрғындар халықтың сексен пайыздан астамын құрайды
Сондықтан азық-түлікке деген сұраныс артады
Өмір салтын өзгерту және табыстың өсуі тұтыну үлгілерінің өзгеруіне және өнімдер мен тауарлардың жекелеген түрлеріне деген сұранысқа әкеледі
Тәжікстан мен Қырғызстанның халқы 2050 жылға қарай, тиісінше 68,5% немесе 5,8 миллион және 38,9% немесе 2,3 миллион адамға өседі деп болжануда
Орталық Азиядағы тағы бір маңызды мәселе – климаттың өзгеруі
Атап айтқанда, 2050 жылға қарай еліміздің барлық аймағында орташа температураның 2,6 ° C-қа дейін артуы мүмкін
Еліміздің солтүстік бөлігінде қыс мезгілінде темпе­ратура айтарлықтай өзгереді, ал оңтүстік бөлігінде жазда қатты ыстық байқалады
Қазақстан Респуб­ли­касының азық-түлік қауіпсіздігі жағдайы толық қанағаттанарлық емес
Себебі Қазақстан Респуб­ликасының агроөнеркәсіптік кешенінде соңғы 20 жылда елдің азық-түлік қауіпсіздігін, әсіресе оның агроөнеркәсіптік кешенін қамтамасыз етуі қиын.
Әлемдік тәжірибе көрсеткендей, азық-түлік қауіпсіздігінің шекарасы азық-түлік импорты қажеттіліктерінің 18-35 пайызын құрайды
Ал Қазақстан ауылшаруашылығы министрлігінің мәліметі бойынша, сүт өнімдерінің шамамен 40 пайызы еттің 29 пайызы, жеміс, көкөніс өнімдерінің 43 пайызы сырттан тасымалданады
Яғни ел импортталатын өнімдерге қатты тәуелді
Бұл азық-түлікке ғана емес, елдің экономикалық қауіпсіздігіне де қатер төндіреді
Адамзат XXI ғасырда топырақтың шектеулі ресурстарынан және оларды қарқынды ираналды пайдаланудан туындаған ең өткір экологиялық дағдарыс жағдайында
Әлемдегі егістік алқаптарының ағымдағы ауданы 1,5 млрд гектар немесе жан басына­ шаққанда 0,25 гектар
Тек соңғы 25 жылда жан басына шаққандағы егістік жерлер саны екі есе азайды
Егер егістік жерлерді жоғалту қарқыны қазіргі деңгейде қалып отырса, тіпті қорларды толығымен пайдалану арқылы шамамен 1 млрд гектар қалады
Республиканың егістік алқаптарының сексен бес пайыздан астамы орманды дала, дала және құрғақ дала аймақтарында, шөл және шөлейт аймақтардағы егістік жерлерде бір пайыздан аз
Қазіргі уақытта Қазақстанның аумағының жетпіс алты пайызы нашарлап, шөлденді
48 млн
гектар жайылымның тозуы өте жоғары
Қазақстандағы тыңайтылмаған жерлердің аудандары топырақ құнарлылығын қалпына келтіру үшін тиісті шаралар­ қабылдауды талап ететін жалпы ауданның жетпіс бес пайызын құрайды
Ауылшаруашылық жерлерінің ең үлкен үлесі (30% астам) Алматы, Атырау және Оңтүстік Қазақстан облыстарында орналасқан
Республиканың солтүстік өңірлерінде егістік алқаптардың негізгі аудандары ең құнарлы қара жер және қара қоңыр топырақты болып келеді
Онда 17,8 млн гектар жер дефляцияға ұшырайды
Ал 2,6 млн
гектар жер желді эрозиядан зардап шегеді
Батыс Қазақстан аумағында посткеңестік кеңістікте Капустин Яр, Лира және Азгир ядролық полигондары орналасты
Сондықтан, шамамен, 3 миллион гектар жер экологиялық жағдайды жақсартуды қажет ететін радиоактивті стронций, цезий және плутониймен ластанған
Осыған байланысты, мұнай кен орындарының табиғи ресурстарын тиімді пайдалану маңызды мемлекеттік міндет болып қала береді.
Қазақстан Республикасының «жасыл эконо­микаға» көшу жөніндегі іс-шаралар жоспарын іске асыру шеңберінде ормандарды сақтау және республика аумағының орман жамылғысын ұлғайту жөніндегі жоба жүзеге асырылуда
Қазіргі уақытта Арал теңізінің кептірілген түбінің фитомелиорациясы 5 мың гектар аумақты құрайды
Болашақта 2020 жылға дейін елде ормандарды көбейту бойынша жұмыстардың көлемі 80 мың гектарға жетуі жоспарлануда
Орман екпелерін құру шаң мен тұзды шығарындыларды азайтады, аймақтағы экологиялық жағдайды жақсартады, ал ең бастысы, құмды бекітетін процесс
Жер теңгерімінің деректері бойынша, 2017 жылғы 1 қарашадағы жағдай бойынша республикада қалпына келтірілетін аудандар 249,8 мың гектар жер болып белгіленген
Мұнда астық және тас жыныстарының қалдықтары, күл үйінділері, көмір және тау-кен қазбалары, мұнай кен орындары мен қоймалар орналасқан
Атап айтқанда, Шығыс Қазақстан облысында жер мыс, мырыш, кадмий, қорғасын, мышьяк қосылыстарымен ластанған Өскемен, Риддер, Зырян қалаларының арасында да жағымсыз жағдай қалыптасқан
Павлодар ­облысында ластану көздері – машина жасау, химия, көмір және Екібастұз ГРЭС кәсіпорны
Қарағанды облысында жердің ластануы кен-металлургия өнеркәсібінің қалдықтарымен байланысты
Бұл облыста 350-ден астам өндірістік және тұрмыстық қалдықтарды сақтау орындары бар
Қызылорда облысында ластану көздері – мұнай-газ өндіру кәсіпорындары
Қостанай облысының технологиялық ластанған аумақтары қалалардың индустриалды аймақтарында, пайдалы қазбаларды өндіру және өңдеу аймақтарында таралуда
Онда Троицк ГРЭС-нің күл қалдықтары және Соколов-Сарыбай тау-кен байыту комбинатының қоқыс төгу қалдықтарымен қоршаған ортаны ластау мәселесі өткір болып тұр
Солтүстік Қазақстан облысының аумағында алтын мен полиметалл кен орындарын игеру жердің мышьяк және ауыр метал­дармен ластануына әкеліп соқтырған
Сонымен­ бірге ауылшаруашылығында ескірген және пайдаланылмайтын пестицидтердің өткір мәселесі де тұр
Осылайша, Қазақстан аумағының топырақ-экологиялық жағдайы аса күрделі екенін атап өту керек
Экологиялық жағдайды тұрақсыздандыру соншалықты деңгейге жетті, топырақтың өздігінен қалпына келу процесі мүмкін болмады
Берілген ақпарат Қазақстанның барлық жерлерінің ластану деңгейі мен сипатының толық бейнесін бермейді
Сондықтан экологиялық жағдайды болдырмау және тұрақтандыру бойынша ұсыныстар әзірлеу үшін Қазақстан аумағының топырақ-экологиялық жағ­дайына ғылыми негізде ерекше назар аудару қажет.
Қорыта айтқанда, халықаралық басқосуда осы мәселелер ортаға салынды
Және әр елдің Үкіметтеріне қарата ұсыныс қарар қабылданды
Осылайша, ғалымдар жер шарының экологиялық мәселесін бірлесе шешуге уағдаласып тарқасты.
Нұрболат АБАЙҰЛЫ
