Қазақ мемлекеттік қыздар педагогикалық университетінде белгілі қоғам қайраткері, тіл жанашыры, университет түлегі Оразгүл Асанғазықызының 65 жылдық мерейтойына орай ұйымдастырылған «Өмірінің өзі өнеге» атты салтанатты жиын өтті.
Салтанатты кештің шымылдығы халқымыздың қадірлі қызы Оразгүл Асанғазықызының өмірі мен шығармашылығына арналған деректі фильм көрсеті­луі­мен ашылды
Еңбек жолын қарапайым мұғалімдіктен бастап, қызметтің өрлеу баспалдағына өзінің қажыр қайратымен көтерілген Оразгүл Асанғазықызы күллі кейінгі толқынға, студент-жастарға үлгі екені сөзсіз
Ол – қазақ қыздарының қара шаңырағынан түлеп ұшқан, өсиетті өмір жолымен әрқашан оқу ордасының беделін өсіріп, мерейін асырып, өскелең өрендерге өміршең тәрбиенің бастауындай нәр беріп, ұлтымыздың рухани биігін аласартпай келе жатқан дара тұлға.
Сөз кезегін алған университет ректоры Д.Нөкетаева басты ке­йіп­кер О.Асанғазықызының өнегелі өмірі жайлы баяндама жасады
Сондай-ақ осы уақытқа дейін «Құрмет» ордені, «Еңбектегі ерлігі үшін», «ҚазКСР ағарту ісінің үздігі» төсбелгісімен, «Мәдениет қайраткері», ұшқан ұясының 70 жылдық мерейтойлық «Ұлағат» алтын медалімен марапатталған кеш иесі Қыздар университетінің «Құрметті профессоры» атағына ие болды
Мұндай зор құрметке лайық тұлғаны университет басшысы Динар Жүсіпәліқызы арнайы құттықтап, мантия кигізіп, куәлігін табыс етті.
Өз кезегінде дүйім жұрттың қолпаштауымен сахна төріне көтерілген Оразгүл Асанғазықызы шараны ұйымдастырған университет ректорына алғысын жеткізді.
Аяжан Тілекқабылқызы
