Қазақстан халқы тілдерінің XVII қалалық фестивалі аясында Астана қаласының Тілдерді дамыту басқармасы Қазақ хандығының 550 жылдығына арналған «Тарих пен тіл тамырлас» атты жас ақындар мүшәйрасын өткізеді.
Мүшәйраның мақсаты – ұлттық тарихты ұлықтау, тілдің тереңдігін таныту, мемлекеттілік пен елдікті қалыптастырудағы қос ұғымның маңыздылығын жас ұрпақтың санасына сіңіру
Сонымен қатар жас ақындардың поэзия өнеріне қолдау көрсете отырып, тарихи-әдеби шығармашылыққа жұмылдыру да көзделген.
Мүшәйра екі кезеңнен: іріктеу кезеңі және қорытынды кезеңінен тұрады
Қатысушылар Қазақ ханды­ғының 550 жылдығына арналған өз өлеңдерін ұсынуы керек
Мүшәйраға 14-29 жас аралығындағы жас ақындар қатыса алады
Оқылатын шы­ғар­малар көлемі 2-3 минуттан аспауы тиіс.
Жастар мүшәйрасына қатысуға өтініштер мен өлеңдер 15-қыркүйекке дейін қабылданып, іріктеледі, нәтижесі үміткерлерге 16-қыркүйек күні хабарланады
Қорытынды сайыс 22-қыркүйекте өткізіледі.
Қазылар ақындардың сөз қолда­ны­сына, өлеңнің мазмұны мен те­рең­дігіне, ұйқасына, көркемдік ерек­шелігіне, тақырыпты ашу сипатына, шығармаларын оқу шеберлігіне, тіл тазалығына, сахна мәдениеті мен киіміне назар аударады
Жеңімпаздар бағалы сыйлықтармен, диплом және алғыс хаттармен марапатталады.
Айару ЖАСБАТЫР
Астана
