Сәкең, Сағындық жырларын сонау студент кезден қадағалап оқып жүрген оқырмандардың бірімін
Жақында қолыма оның «Әкеммен сырласу» атты кітабы тиді
Жинақтың беташарындағы «Арнау» атты өлеңінде ол:
Аманбысың, оқырманым көз көрген,
Қай кезде де мен біргемін сендермен.
Сол баяғы қарапайым қалпымда,
Бала көңіл, ештеңем жоқ өзгерген, – дей келіп:
Өлеңіме салдым жігер, бар күшті,
Шашыма да аппақ қырау қар түсті.
Кеше ғана сияқты едім елуде,
Ауыздықтап тұрмын, міне – 60-ты, – дейді.
Міне, осы бір шумақтардың өзінен-ақ ақынның сыршылдығы мен сын­шыл­дығын байқауға болады емес пе? Ол о бас­та поэзияға осылай келген еді
Жинақтан байқағаным, Сәкең сол бағыт-бағдары, сол ұстанымынан бір таймапты
Енді, ақынның «Есімде бәрі» атты өлеңіндегі мына шумаққа назар аударыңызшы:
Жетер мынау өмірдің тартыстары,
Ойға түсер елеулі әр тұстары.
Жұлдыз көрген түндіктен киіз үйде,
Сол бала шал бүгінде алпыстағы.
Не деген сыршылдық, неткен шын­дық
Маған Сағындық өлеңдері осындай­лығымен ұнайды
Оның поэзиясынан асып-тасқан екпін, болмаса қызуы көтерілген пафос таппайсың
Барынша қарапайым, қазақы
Ал мұндай өлеңдерде ұлттық өлең өрнегі жатады
Жинақты оқып отырып тағы бір түйгенім, Сәкеңді тану үшін оның өлеңдерін оқыса болды
Ол оны:
Қуатымды келмес жырдан аяғым,
Мен сырымды алдарыңа жаямын.
Кім екенмін, оқыңыздар, ендеше –
Өлеңдерім – менің өмірбаяным! – деген шумақтарымен-ақ аңғартады әрі білдіреді
Бұны сыршылдық емей не дейміз? Ал поэзияға ең қажет компо­нент­тердің бірі де осы
Ендеше, ақын Сәкең, Сағындық Ниянқұловты танығыларың келсе, оның «Әкеммен сырласу» жинағын оқыңыздар
Сәке, 60 жасыңыз құтты болсын! Осылай оқырмандарыңызды сыршылдық пен шыншылдыққа тұнған жырларыңызбен қуанта беріңіз.
Аманхан Әлімұлы, 
М.Мақатаев атындағы 
сыйлықтың иегері

ТАЛПЫНЫС
Отбасыңмен ғұмыр кешсең жарасып,
Ертеңіңді бұзбас ешкім бал ашып.
Талпыныспен қиналсаң да тарт алға,
Бұлақтайын мөлдір, таза, көзі ашық.
Қырандайын көкке қанат қаққанда,
Бөктергіден мықтымын деп мақтанба.
Ешқашанда болдым, толдым демегін,
Ең бастысы — тоқырауға тап болма!
Жау да болса өзіңді әркез жайлы ұста,
Жүргенін де білмейсің ғой қай тұста.
Сау басыңды салма, балам, саудаға,
Үйір болма талас, тартыс, айтысқа.
Бұл ақылым тыңдай білсең әкелік,
Тірі пенде жіберер көп қателік.
Бәсекеде абырой жоқ, қалмағын,
Орта жолда арбаң сынып, ат өліп.
Ілгері ұмтыл ризалықпен тағдырға,
Бармақтай бақ, күтіп тұр деп алдымда.
Ақынбысың, бұрқыратып жаз өлең,
Бүгінгіңді ертеңіңе қалдырма.
Әр сәтіңді жүзеге асыр ыңғайлы,
Қайран жылдар бір орнында тұрмайды.
Текке өтпесін әр сағатың, әр күнің,
Бос адамды ауыр ойлар шырмайды.
Үлкен сын бұл баға берер қанша ұлға,
Бұл өмірде жоқсың ба әлде, барсың ба?
Қане, таныт, өзіңді айқын, кімсің сен,
Шарасыздық табаныңда жаншылма!
Кеш сермесең құлашыңды сол қайғы,
Қарекетсіз адамды кім қорғайды?
Қимылдайық, ағайындар, сондықтан –
Талпыныстың ерте-кеші болмайды!
ТАРАЗЫ
Қол-аяғын берсе дұрыс жасаған,
Қандай жұмыс – қарай ма оған жат адам.
Таразысын жерге қойып тұрады ол,
Шілдеде ыстық, қыста аязда қақаған.
Сұраулы жүз қарап қояр оларға,
Жұрт ағылып өтіп жатыр базарға.
Бәрі асығыс тындыруға шаруасын,
Өткен-кеткен ілмейді де назарға.
Қиындықты міне осындай кештім де,
Десе-дағы жалбарынбас ешкімге.
Азын-аулақ тиын-тебен сол қуат,
Қант пен нанын барады алып кешке үйге.
Бос қалдым деп тістемеді ол бармақты,
Таразыдай жөні түзу, салмақты.
Өлшегенде түсетіні жартымсыз,
Бар болғаны жиырма теңге алмақшы.
Біздер үшін бәрі ыңғайлы сәт кілең,
Дейтіндей ме шаруасы жоқ бақсымен.
Көріп қалса жиіркенішпен қарайды,
Сондықтан ба жоламайды маскүнем.
Зейнеткерсің, көрмей ме жұрт түріңді,
Ойнаған боп көрші бірде ұрынды.
Отырам ба қол қусырып, тәйт әрі –
Таза еңбектің тамағы да жұғымды.
Көпті осылай сөзіменен тойтарып,
Қоятынын бірнеше рет байқадық.
Мақтанбайтын, демейтін де ол жас болып,
Дүниенің төрт бұрышын шайқадық.
Алдына оның талай адам кез келмек,
Бір қалыпты, түрі де жоқ, өзгермек.
Салмағыңды ғана емес, сезінсең,
Өзіңді де ол тұрғандайын безбендеп!
КӨЙЛЕК
Қонағына қазақ құшақ жаяды,
Мына өмірдің бар өзіне сай әні.
Кіріп барсақ, қожайынның үстінде,
Умаждалған қызыл көйлек баяғы.
Баспанаң ба – айналса да сарайға,
Өз бойыңды түземепсің алайда.
Кигеніңмен ей, жігітім, ісің жок,
Келгендердің бәрі өзім деп қарай ма?
Әңгімені созбай тіке бастасақ,
Қызықты да, қазір мүлде басқа шақ.
Келіндерің қарамай ма атаға,
Жүр ме әйелің тау қопарып, тас қашап?
Кім айтады біз ештеңе демесек,
Бүгіннен де нұрлы ертеңің – келешек.
Есіңде ме, құйған таза шойыннан,
Өзі ап-ауыр, сұп-сұр болған шоқ өтек.
Жылытқандай жүректерін ізгі үміт,
Тезек шоғын салып, ұзақ қыздырып.
Жүрген жоқ па біздің ата-бабамыз,
Осымен-ақ көп жұмысын тындырып.
Кінәлі уақыт шығардай-ақ ақтала,
Еріншекпіз, мойындауға жоқ шама.
Ал олардың басқаша еді қимылы,
Киімдерде бір қылау жоқ тап-таза.
Жазар десек мынау өмір дастанын,
Осылар ма темір үзер жастарым?
Қалғып жүр ғой күте де алмай өзін деп,
Қынжылыспен шайқар ма еді бастарын.
Кемсітуге сан себептер табылар,
Дұшпаныңнан талай тауың шағылар.
Жіпсіз неге байланасың, білмеймін,
Қол астыңда қажетіңнің бәрі бар.
Шетсіз-шексіз мынау дарқан ғаламда,
Бар мүмкіндік жасалынған адамға.
Құлдырау ма, қалай жүнжіп кеткенің,
Техникаға иек артқан заманда.
Келсе қонақ бұл сыйластық, мерейің,
Болмаса да ой кемшілікті терейін.
Бір көйлекті кие алмасаң дұрыстап,
Жарылсаң да пақыр демей, не дейін!
Сағындық НИЯНҚҰЛОВ
АҚТӨБЕ

ТАЛПЫНЫС
Отбасыңмен ғұмыр кешсең жарасып,
Ертеңіңді бұзбас ешкім бал ашып.
Талпыныспен қиналсаң да тарт алға,
Бұлақтайын мөлдір, таза, көзі ашық.
Қырандайын көкке қанат қаққанда,
Бөктергіден мықтымын деп мақтанба.
Ешқашанда болдым, толдым демегін,
Ең бастысы — тоқырауға тап болма!
Жау да болса өзіңді әркез жайлы ұста,
Жүргенін де білмейсің ғой қай тұста.
Сау басыңды салма, балам, саудаға,
Үйір болма талас, тартыс, айтысқа.
Бұл ақылым тыңдай білсең әкелік,
Тірі пенде жіберер көп қателік.
Бәсекеде абырой жоқ, қалмағын,
Орта жолда арбаң сынып, ат өліп.
Ілгері ұмтыл ризалықпен тағдырға,
Бармақтай бақ, күтіп тұр деп алдымда.
Ақынбысың, бұрқыратып жаз өлең,
Бүгінгіңді ертеңіңе қалдырма.
Әр сәтіңді жүзеге асыр ыңғайлы,
Қайран жылдар бір орнында тұрмайды.
Текке өтпесін әр сағатың, әр күнің,
Бос адамды ауыр ойлар шырмайды.
Үлкен сын бұл баға берер қанша ұлға,
Бұл өмірде жоқсың ба әлде, барсың ба?
Қане, таныт, өзіңді айқын, кімсің сен,
Шарасыздық табаныңда жаншылма!
Кеш сермесең құлашыңды сол қайғы,
Қарекетсіз адамды кім қорғайды?
Қимылдайық, ағайындар, сондықтан –
Талпыныстың ерте-кеші болмайды!
ТАРАЗЫ
Қол-аяғын берсе дұрыс жасаған,
Қандай жұмыс – қарай ма оған жат адам.
Таразысын жерге қойып тұрады ол,
Шілдеде ыстық, қыста аязда қақаған.
Сұраулы жүз қарап қояр оларға,
Жұрт ағылып өтіп жатыр базарға.
Бәрі асығыс тындыруға шаруасын,
Өткен-кеткен ілмейді де назарға.
Қиындықты міне осындай кештім де,
Десе-дағы жалбарынбас ешкімге.
Азын-аулақ тиын-тебен сол қуат,
Қант пен нанын барады алып кешке үйге.
Бос қалдым деп тістемеді ол бармақты,
Таразыдай жөні түзу, салмақты.
Өлшегенде түсетіні жартымсыз,
Бар болғаны жиырма теңге алмақшы.
Біздер үшін бәрі ыңғайлы сәт кілең,
Дейтіндей ме шаруасы жоқ бақсымен.
Көріп қалса жиіркенішпен қарайды,
Сондықтан ба жоламайды маскүнем.
Зейнеткерсің, көрмей ме жұрт түріңді,
Ойнаған боп көрші бірде ұрынды.
Отырам ба қол қусырып, тәйт әрі –
Таза еңбектің тамағы да жұғымды.
Көпті осылай сөзіменен тойтарып,
Қоятынын бірнеше рет байқадық.
Мақтанбайтын, демейтін де ол жас болып,
Дүниенің төрт бұрышын шайқадық.
Алдына оның талай адам кез келмек,
Бір қалыпты, түрі де жоқ, өзгермек.
Салмағыңды ғана емес, сезінсең,
Өзіңді де ол тұрғандайын безбендеп!
КӨЙЛЕК
Қонағына қазақ құшақ жаяды,
Мына өмірдің бар өзіне сай әні.
Кіріп барсақ, қожайынның үстінде,
Умаждалған қызыл көйлек баяғы.
Баспанаң ба – айналса да сарайға,
Өз бойыңды түземепсің алайда.
Кигеніңмен ей, жігітім, ісің жок,
Келгендердің бәрі өзім деп қарай ма?
Әңгімені созбай тіке бастасақ,
Қызықты да, қазір мүлде басқа шақ.
Келіндерің қарамай ма атаға,
Жүр ме әйелің тау қопарып, тас қашап?
Кім айтады біз ештеңе демесек,
Бүгіннен де нұрлы ертеңің – келешек.
Есіңде ме, құйған таза шойыннан,
Өзі ап-ауыр, сұп-сұр болған шоқ өтек.
Жылытқандай жүректерін ізгі үміт,
Тезек шоғын салып, ұзақ қыздырып.
Жүрген жоқ па біздің ата-бабамыз,
Осымен-ақ көп жұмысын тындырып.
Кінәлі уақыт шығардай-ақ ақтала,
Еріншекпіз, мойындауға жоқ шама.
Ал олардың басқаша еді қимылы,
Киімдерде бір қылау жоқ тап-таза.
Жазар десек мынау өмір дастанын,
Осылар ма темір үзер жастарым?
Қалғып жүр ғой күте де алмай өзін деп,
Қынжылыспен шайқар ма еді бастарын.
Кемсітуге сан себептер табылар,
Дұшпаныңнан талай тауың шағылар.
Жіпсіз неге байланасың, білмеймін,
Қол астыңда қажетіңнің бәрі бар.
Шетсіз-шексіз мынау дарқан ғаламда,
Бар мүмкіндік жасалынған адамға.
Құлдырау ма, қалай жүнжіп кеткенің,
Техникаға иек артқан заманда.
Келсе қонақ бұл сыйластық, мерейің,
Болмаса да ой кемшілікті терейін.
Бір көйлекті кие алмасаң дұрыстап,
Жарылсаң да пақыр демей, не дейін!
Сағындық НИЯНҚҰЛОВ
АҚТӨБЕ
