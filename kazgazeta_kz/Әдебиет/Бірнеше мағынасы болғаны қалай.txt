Осыдан үш-төрт жыл бұрын 15 томдық «Қазақ әдеби тілінің сөздігін» (Алматы, 2011) сатып алдым
Сонда байқағаным, 15 томдықта жергілікті сөздер де, шет тілдердің сөздері де, ғы­лыми терминдер де, тіпті ауызекі тілдің сөздері де бар екен
Олар­дың бәрін тізіп жату мүмкін емес
Арасында мағыналары екіұшты болып келетін сөздер де кездеседі
Сондықтан мен ондай­лардың тек екі-үшеуіне ғана тоқталайын.
Мәселен аталған сөздікте «жыла» сөзінің 12 мағынасы берілген
1) Қай­ғыдан, реніштен, ауырғаннан көзден жас шығару
2) Зар еңіреу, зарлау, зарлану, іштегі зарын шығару
3) Жоқтау, дауыс шығару
4) Өкіру, қатты жылау
5) Қайғыру
6) Қиналу
7) Сағыну
8) Еңсесі түсу
9) Шағыну
10) Қоштасу
11) Аңдардың дауыс шығаруы
12) Жауын жауу.
«Шыбық» сөзі де 17 мағынада түсіндірілген
Сол 17 мағынаның 3-4-еуіне келіскенімізбен, қалған­да­­рына келісу өте қиын
Сөздіктегі ке­­лісуге болмайтын мағыналар мыналар: 1) Көшет
2) Сіріңкенің бір талы
3) Глобустың білдігі (дұрысы – білігі болу керек)
4) Кабель
5) Арматура
6) Капилляр
7) Сым
8) Түтік
9) Қауырсын
10) Ернеу
11) Жақтау
12) Таяқ және т.б.
«Шыңылтыр» сөзінің мағыналары да дәл осылардай
Бұл сөзге 4 анық­та­ма ұсынылған: 1) Ызғары бет қари­тын құрғақ
2) Сұр, сұрқыл
3) Жұқа, се­тінеген
4) Мінезі тыз етпе.
Өз басым қазақ тілінде мұндай мағы­налар бар дегенмен келіспес едім
Және бір айта кететін мәселе, сөздікшілердің 15 томдықтағы ­фразеологизмдер деп көрсеткендері – фразеологизм­дер емес
Бір ғана «Ізде» сөзіне берілген «бақ іздеді», «ғылым іздеді», «мақтан іздеді», «мал іздеді», «мансап іздеді», «пайда іздеді», «себебін іздеу», «шаруа іздеді» де­ген­дерді фразеологизмге қалай жатқы­замыз? Бұлар қазақ тілі грамматикасында сөз етіліп жүрген кәдімгі синтаксистік сөз тіркестері емес пе?
С.Бақытжанұлы
Астана
