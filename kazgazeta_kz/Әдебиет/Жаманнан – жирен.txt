«Мейнстрим», «Хайп», «Жиза», «Лойс»…
Бұл не деп ойлап отырған шығарсыздар? Біле білсеңіздер, бұл қазіргі жастар арасында кеңінен таралған түсініктердің атауы
Сіз бен біздің балаларымызды, іні-қарындастарымызды, еліміздің ертеңін елеңдетіп жүрген «трендтегі» сөздер.
Мәдениетіміздегі мұндай оғаш көріністерfдің себебі неде? Осы сұрақтың жауабын іздеп көруге тырыссақ, «ХХІ ғасыр», «заман талабы», т.с.с
жауаптарды естиміз
Бірақ бәрінің түпнегізінде еліктеушіліктің жатқаны бәрімізге мәлім.
Өкінішке қарай, сан ғасырлар бойы қалыптасып, орныққан мәдениетіміз бен салт-дәстүріміздің деңгейі басқа халықтардан жоғары десек те, өрісі күннен-күнге тарыла түсуде
Қоғамымыздың бір бөлігі ұлт мәдениетін ұрандатып жүрсе, енді бір бөлігі жат елдің шылауына жармасып жатыр
Батыс басын айналдырған ­жастар үшін қазақ мәдениеті ескінің қалдығы ретінде қабылданатыны қынжылтады
Бірақ бұл да заманауи үрдістердің ықпалы болса керек
Қазірде орыс не ағылшын тілінде сөйлеу артықшылық саналады
Әрине, көп тіл білген жақсы
Тек қазақ тілінің солардың көлеңкесінде қалып қоятыны ойландырады.
Әрине, батыстағының бәрі жаман ­деген ой тумауы тиіс
Керісінше, олар­дағы білім де, ғылым да, мәдениет те қарыштап дамығаны белгілі
Біз батыс­тың озық жақтарын емес, керісінше, олар әлдеқашан бас тартқан теріс құбылыстарына еліктеп жатқанымызда
Әйтпесе, сол Батыстан үйренеріміз де көп
Ең бастысы, жақсы мен жаманын са­ралай білсек болғаны.
Гүлім Советқан,
Тұран университетінің 
студенті
