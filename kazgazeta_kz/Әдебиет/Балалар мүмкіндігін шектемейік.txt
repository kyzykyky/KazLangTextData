Бала тәрбиесіне көңіл бөлу, жастайынан дұрыс бағыт бағдар беріп қоғамнан өз орнын таба білуі мен үшін жас маман  ұстаз ретінде ең басты мәселе болып табылады.  Әрбір ұстаз шәкірті тәрбиелеу барысында баланың болашағы үшін өзінің жауапкершілігі мол екендігін ұғынғаны абзал
Менің ұстаз ретіндегі тапсырмам қоғамға әлеуметтік қолдау көрсете отырып әр баланы отан сүйгіштікке  тәрбиелеу.
Жасөспірімдерге рухани тәрбие беру жолында, олардың дүниетанымын өзгертіп өмірге деген көзқарасын, құлшынысын арттырып әлеуметтік және  қоғамдық істерге белсене араласуын қамтамасыз ету керек
Мүмкіндігі шектеулі балалардың тәрбиесіде қазіргі таңда алдыңғы орындардың бірінде тұр.  Елбасымыз да биылғы Жолдауында осы жағдайды ескере отырып мүгедек жандарды қоғам қатарына қосып, одан өз үлестерін алуы керектігін тапсырған еді
Ондай жандарды мүмкіндігі шектеулі екен деп қоғамнан ысырып тастауға болмайды
Керісінше олардың өмірге деген сенімін арттырып, психологиялық тұрғыдан алғанда өмір сүргіштікке бейімдеп, қиындықтармен күресе білуге үйрету.
Еліміздің Білім заңында барлық бала жалпы орта біліммен қамтылуы жазылса да, өкінішке орай мүмкіндігі шектеулі балалар  өзекті  мәслеле болып отыр.
Мүмкіндіг шектеулі балаларға білім мен тәрбие  берудегі  ғылымның  нәтижеге  қол жеткізудің  бірі жаңа технологияны  игеріп, компьютерді  пайдалану
Компьютерді пайдалануда мынадай дидактикалық мүмкіндіктерді көруге болады: логикалық ойлау жүйесін  қалыптастыруға, шығармашылық  еңбек  етуіне жағдай жасайды.  Электрондық оқулықтарда теориялық тақырыптар  кеңінен беріліп  түсіндірледі.
Ақыл – ойы кем болған балаларға әлеуметтік көмек көрсету барысында  медициналық  бейімдеудің маңызы зор.  Осындай ақыл – ойы кем балалармен жігерлі терапия  жүргізе отырып, оларға дәрілік емдеу, физио, психотерапия, емдік дене шынықтыру  жаттығулары,  жалпы денсаулыққа пайдалы емдеу шаралары қолданылады.
Мүмкіндігі шектеулі балаларды  оқыту барысында, оларға  көбінесе, рухани – адамгершілік аясында дәріс жүргізу керек.  Олар өзін қоғамнан шеттетпей, өзге дені сау балалар сынды алаңсыз өмір сүруіне ұстаз ретінде өз септігімізді тигізсек нұр үстіне нұр болар еді.
Әсел Айтжанова, 
ұстаз,
Жамбыл ауданы,
Алматы облысы
