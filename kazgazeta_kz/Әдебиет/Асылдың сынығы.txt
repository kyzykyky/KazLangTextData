Ұмытпасам, 1975 жылдың тамыз айы болатын
Ол кезде Жамбыл облысындағы Сверлов аудандық «Село  жаңалығы» газетінде тілші  болып қызмет атқаратынмын
Кезекті демалыс кезінде астанада бес-алты тәуліктей қыдырған соң, елге қайтпақ болып, халық «Асқаровтың пойызы» деп атап кеткен Алматыдан Шымкентке қатынайтын «Алатау» жүрдек поезына билет алдым да, енді жүргелі тұрған темір көлікке кірдім
Купеде жасы үлкен үш ер кісі отыр, менен бұрын ертерек келіп жайғасқаны білініп тұр
Мен амандасып, өз орныма жайғаса бастадым
1-вокзалдан шыққанымызда серіктестерім дастарқан жайып, шайға шақырды
Жаңа ғана тамақтанып шыққанымды айтып, дастарқан басына жалп етіп отыра кеткенді ыңғайсыз санадым. 

– Шырағым, – деді салиқалы келген орта жастардағы кісі
– Байқаймын, әдеп сақтап отырсың
Дәмнен ешкім үлкен емес, оның үстіне «кемедегінің жаны бір» деген, ұялма, дастарқан басына кел.
Таныса келе жүзінен мейірімді­лік­тің шуағы төгіліп тұрған азаматтың аты-жөні Әмірсейіт Әлиев екенін білдім, екеуміз әріптес болып шықтық
Өмірден көргені мен түйгені мол ел ағасы Шымкент қаласындағы «Оңтүстік Қазақстан» газетінің бас редакторы екен.
– Аға, мен қызмет атқаратын «Село жаңалығы» газеті редакторының да тегі Әлиев
Ғани аға да өзіңіз сияқты мейірімді жан, – дедім есімі бүкіл Қазақстанға белгілі журналиспен танысқаныма қуанып.
– Негізінде, Әлиевтер жаман болмайды, – деді жаңа танысым әзілдеп
– айтпақшы, сенің де аты-жөнің маған өте таныс
1967 жылы «Лениншіл жасқа» жарияланған аты шулы «Менің оқығым келеді» деген мақаланың авторы сен емессің бе, інім?
Шынында да, «Газеттің өзі бір күндік, сөзі мың күндік» деген осы
1965 жылы болатын, туған ауылымдағы орта мектепте тәп-тәуір оқып жүргенмін
Әкем Ұлы Отан соғысының ардагері еді, бір қолын майданда қалдырған жауынгер
Қолғабыс болсын деді ме екен, мені аяқасты мектептен шығарып алып, ауылдағы үлкен көшенің жекеменшік қойын бақтырып қойды
Орысша айтқанда пастухпын
Таңертең менімен қатарлас балалар улап-шулап, мектепке бара жатады
Ал мен болсам, қой біткенді маңыратып, өріске айдап бара жатамын
Қойшы бала болсам да, қолымнан газет-журналдарды бір тастамаймын
Әсіресе, республикалық жастар газеті «Лениншіл жасты» күн құрғатпай оқимын
Қызықты мақалалар көп басылады, сондай-ақ жастар тәлім-тәрбиесі, олардың өмірі мен тыныс-тіршілігі туралы жан-жақты жазылып, күрделі мәселелер көтеріледі
Бірде оқығысы келсе де, оқи алмай жүрген мен сияқты баланың жан күйзелісін осы газеттен оқып, үлкен ойда қалдым
Менің де оқып, қатарымнан қалғым келмейді, иә, мектепті бітіріп, өзің қалаған бір оқу орнына түсіп, Абай атамыз айтпақшы, дүниеге қажетті бір кірпіш болып қаланғанға не жетсін! Осы ой мені қатты толғандырып, қолыма қалам алып, қой соңында салпақтап, күйзеліп жүр­генімді, ата-анамның менің уақыт­ша мал тапқаныма мәз болып болаша­ғымды ойламайтынын қағаз бетіне түсірдім
Дәл осылай болады деп кім ойлаған? Бір ай өтпей жатып, «Лениншіл жасқа» әлгі мақалам жарқ етіп шығып, бүкіл елді шулатты
Жан-жақтан келген комиссия атаулы қара қытайша қаптап, «адам болайын деп жүрген балаңды оқытпай, қой соңына салып қоюға саған кім құқық берді» деп әкемді қатты қыспаққа алды… Көп ұзамай-ақ мен қайтадан мектепке бара бастадым.
«Оңтүстік Қазақстан» газетінің бас редакторы Әмірсейіт ағаны да сол мақала бей-жай қалдырмаған болып шықты.
– Доқтырхан, – деді белгілі журналист арқамнан қағып
– Қойшы бала болсаңда сонда үлкен мәселе көтердің
Айтулы мақалаң сол кездегі қоғамға үлкен ой тастап, сенің әкең сияқты көп­теген әке өз райынан қайтып, талай-талай балалар мек­тепке оралды
Білім ордасында оқуларына жүрдім-бардым қарайтын балалар да ойланатын болды
Мектепті бітірген соң, үлкен құрылыста еңбек еткеніңді, әскер қатарынан оралып аудандық газетке орналасқаныңды, ҚазГУ-дің журналистика факультетіне сырттай оқуға түскеніңді кейінірек «Лениншіл жас» біздің төл баламыз деп тәмпіштеп жазғанын да оқыдым
Сыртыңнан тілеулес болғандықтан «Лениншіл жасқа», «Социалистік Қазақстанға» жазып жүрген мақала­ла­рыңды, очерктеріңді оқып жүрмін, бір қуанатыным, қаламың кәдім­гідей төселіп қалыпты
«Оңтүстік Қазақ­станның» ауыл шаруашылығы бөлімінде тілшінің орны бар, бізге келсең қайтеді?
Шынымды айтсам, бұл мен күт­пеген ұсыныс еді
Облыстық немесе республикалық басылымдарда ба­ғымды сынап көрсем деп, іштей армандап жүретінмін
Құдайдан сұрағаным алдымнан шығып тұр.
– «Шақырғанға бармасаң, шақыр­ғанға зар боласың» деген, аға
Шындап шақырсаңыз неге бармаймын, барамын, – дедім нақты шешімге келіп.
…Екі күннен соң Шымкент қала­сындағы «Оңтүстік Қазақ­стан» газе­тінің бас редак­торы Әмірсейіт Әлиев­тің кабинетінде отырдым.
– Інім, – деді бас редактор жұмысқа қабылдау жөніндегі өтінішіме қол қойып жатып
– Өзің де жақсы білесің, жаңадан келген тілші жұмысқа бір ай сынақпен қабылданады
Бұдан сү­рінбей өтетіндігіңе сенімдімін
Әзір­ге бойдақсың, қаладағы жатақха­на­лар­дың бірінен орын тауып берерміз
Ал қызметің құтты болсын!
Екі-үш күннен соң, Созақ ауданына алғашқы жол сапарыма аттандым
Бұл өңірде болмасам да, көрнекті жазушы Төкен Әлімқұловтың «Ақбоз ат» романы арқылы жақсы білемін
Созақ дегенде қазақтың атақты күйшісі Сүгірдің керемет күйлері дәл құлағымның түбінен күмбірлегендей болады
Осы қасиетті өңірде Қарабура бастаған әулиелердің ескі бейіттері ғасырлар қойнауынан сыр шертеді
1929 жылы қолдан күштеп жасалған коллективтендіру науқаны кезінде партияның солақай саясатына қарсы шыққандар да – созақтықтар
Бұл ұлттық көтеріліс қазақ тарихында «Созақ көтерілісі» деген атпен қалды.
Аудандық партия комитетіне кіріп, іссапардың мақсатын айттым
Үгіт-насихат бөлімінің меңгерушісі мен баратын «Жартытөбе» совхозына телефон соғып, көлік жіберу жөнінде тапсырма берді
Көп ұзамай-ақ совхоздың партия комитетінің хатшысы Өміртай Исаевтың «Уазигімен» жолға шықтық
Созақ ауданының орталығы – Шолаққорған ауылы мен «Жартытөбе» совхозының екі арасы әрі кетсе 15 шақырымдай болып қалады
Жолсапарға шығар алдында баратын шаруашылықтың тарихы мен қазіргі таңдағы тіршілігіне, еңбектегі қолжеткен табыстарына айрықша назар аудардым
Негізгі мамандығы мал дәрігері болып келетін совхоз директоры Исабек Мырзахметов – тәжірибелі, ысылған басшы
Барлық көрсеткіштер бойын­ша жақсы нәтиже көрсетіп келе жатқан шаруашылық аудан бойынша озат атанып, абырой биігінен көрініп жүр
Совхоз негізінен қаракөл елтірісін өндірумен шұғылданады
Атқарылатын жұмыстың өнімділігі мен сапасына айырықша назар аударған жартытөбеліктер – аудан, облыс көлемінде ғана емес, республикалық, Бүкілодақтық еңбек жарыстарында топ жарып жүрген еңбек ұжымы
Республикалық және Бүкілодақтық жарыстарда үздік атанған совхоз бірнеше рет ауыспалы Қызыл Туға ие болды
Өндірілген қаракөл елтірілері Москвадағы Халық Шаруашылығы Жетістіктері көрмесінде талай рет алтын және күміс медальға ие болды
Совхозда қойдан басқа жылқы, ірі қара, түйе өсіріледі
Совхоз еңбеккерлері төрт түлік мал өсірумен бірге қоғамдық малға арнап, жем-шөп қорын дайындауға да айырықша назар аударып, аудан бойын­ша алда келеді.
– Совхозда туған жерді қадір тұтып, еңбекті сүйе білетін жандар тұрады
Бірлік пен ынтымақ бар жерде жетістік те, ырыс пен береке де қатар жүреді, – дейді партия ұйымының хатшысы Өміртай Исаев мақтаныш сезіммен.
Совхоз директоры Исабек Мырзахметов қабағы ашық, жылы жүзді жан болып шықты
Мені бірінші рет көріп тұрса да, тосырқай қойған жоқ, ықыласпен қарсы алды.
– Шырағым, – деді шаруашылық басшысы
– Шымкент пен біздің ауылдың арасы біраз жер, шаршаған боларсың, біраз демалып ал
Амандық болса, ертең шаруашылықты бірге аралаймыз
«Мың рет естігенше, бір көрген артық» деген
Ел ырысы үшін атқарып жатқан игі істі өз көзіңмен көріп, бағасын бере жатарсың
Қонақүйден жайлы бір бөлме дайындап қойдық
Жуынып-шайынып алған соң, Өміртай екеуің үйге келіп, дәм татыңдар.
Қазақ – әрқашанда меймандос, қонақшыл халық
Бұл салт-дәстүр әсіресе, Оңтүстік Қазақстанда жақсы сақталып, қаймағы бұзылмай келеді
Сов­хоз директорының шынайы көңіліне іштей риза болып тұрдым
Исабектің құдай қосқан жары Сәбина мені көптен бері білетін жандай жылы қабылдады
Төргі бөлмеде сабақтарын пысықтап отырған үйелмелі-сүйелмелі екі бала орындарынан тұрып, ізетпен сәлем берді
Сол сәтте Асқар мен Абылай болашақта министр дәрежесіне дейін көтеріліп,бүкіл исі қазаққа белгілі мемлекет және қоғам қайраткерлері болады десе ешкім сенбеген болар еді
Ауылдық ауруханада бас дәрігер болып қызмет атқаратын Сәбина жеңгей дастарқанды жайнатып тастапты, бабымен піскен сірнені сүйсіне жедік
Ашық-жарқын әңгіме отырыстың ажарын аша түскен.Журналистік сапар кезінде талай ығай мен сығайдың дастарқанынан дәм таттым
Бір аңғарғаным, елге есімі белгілі азаматтардың көбісінің балалары ерке болып келеді
Асқар мен Абылай болса үлкен дастарқанның бір шетінде томпиып қана тыныш отыр, алдарындағы тағамды үнсіз ішіп болған соң, аналарына рақметін айтып, орындарынан тұрды
Біз бел жазбақ болып, тысқа шыққанымызда сүйкімді балалар ауланың ішін реттеп, тазалап жүр екен.
– Асқар мен Абылай тәрбиелі, еңбексүйгіш балалар екен, – дедім сүйсініп.
– «Баланы жастан» деп данышпан аталарымыз бекер айтпаған ғой, – деді Исабек
– Шаруашылықтың жұмысы деп кейде бала тәрбиесіне онша мән бере бермейміз, бұл әрине дұрыс емес
«Көрінген тау­дың алыс­тығы жоқ» демекші, балалар­ды кіш­кентайынан ізгілік пен жақ­сылыққа, адалдық пен еңбексүй­гіш­тік­ке тәрбиелеп, дұрыс білім беруге айырықша көңіл бөлген абзал
Кішкен­тайынан ұлттық салт-дәстүрін, тарихын, ана тілін қастерлеп, сыйлап өскен бала ешқашан да жаман болмайды.
Шай үстінде де талай-талай ғиб­ратты әңгіме қозғалды
Совхоздың еш­қашанда таусылмайтын шаруасы бастан асып жатса да, Исекеңнің уа­қыт тауып, көп оқитынын сөз сапта­сынан аңғардым
Шаңырақ иесі әде­биет және өнер иелерімен дос-жаран болып, араласып жүретіндігін ерекше бір мақтаныш сезіммен әңгіме етіп отырды
Осы шаңырақта сөз зерге­рі­нің асқан шебері, жазушы Төкен Әлімқұлов, атақты сыншылар Төлеген Тоқ­бергенов, Асқар Сүлейменов, талант­ты кинорежиссер Сатыбалды Нарымбетов бастаған белгілі қалам­герлер, өнер қайраткерлері сыйлы қонақ болып, берекелі дастарқаннан дәм татыпты.
– Қазақтың маңдайына біткен талантты қаламгер, атақты «Ақбоз ат» романының авторы Төкен Әлімқұлов­тың жұбайы дүниеден озғанда, біршама уақыт біздің ауыл­да тұрды
Қолымнан келгенше Төкеңе қамқорлық көрсетіп, шығар­ма­шылықпен шұғылдануына жағдай жасадым
Ағаның жан-дүниесі күмбірлеген күй еді ғой, – деді Исекең жазушы ағасын сағынышпен еске алып.
Ертесіне совхоз директоры, партком хатшысы үшеуміз шаруашылықтың бірнеше бөлімшесін аралап, елтірі өндірушілердің, малшылардың, шөп дайындаушылардың, құрылыс­шылардың жігерлі, берекелі істерімен танысып, риза болдым.Сондай-ақ қарапайым еңбек адамдарына жасалған әлеуметтік және мәдени-тұрмыстық шаралар да жүрекке қуаныш әкеледі.
Көзден бұл-бұл ұшқан сол бір кезең шын мәнінде ырыс пен берекенің, татулық пен бірліктің, ауылдың еңбекпен гүлденген керемет кезі еді
Созақ ауданынан жазған мақалам бас редактордың көңілінен шықты.
Бір өкініштісі, «Оңтүстік Қазақ­станда» небәрі бір аптадай ғана қызмет атқаруға тура келді
Ойламаған жерден анам қайтыс болып, артында кәрі әкем, кішкентай-кішкентай үш қарындасым қалып, амалсыздан елге оралдым.
Содан бері 40 жылдан астам уақыт өтіпті, заман, дәуір өзгерді
Бірақ «Жартытөбеде» өткен екі күнім әлі есімде
Әсіресе, елін, туған жерін, қалай өркендетіп, гүлдендірсем деген ізгі жүректі, іскер азамат, совхоз директоры Исабек Мырзахметовтың жарқын бейнесі көз алдымда қалып қойыпты.
Кезінде Шымкент қаласындағы Қазақ қаракөл елтірісі ғылыми-зерттеу институтының бас директоры болған, ауыл шаруашылық ғылымының докторы, академик Әбдірахман Омбаевты жақсы танушы едім
Бүгінде Алматы қаласында тұратын белгілі ғалымды жақында кездестіріп қалдым.
– Әбеке, қасиетті Созақтың түлеп ұшқан бір азамат ретінде сені жақсы білемін
Кезінде Созақ ауданында әкім болып, туған ауданыңды көркейтуге лайықты үлес қостың
Осы ауданда үлкен шаруашылықты басқарған елдің бір елеулісіне айналған Исабек Мырзахметов деген азамат бар еді
Сол кісіні танисың ба? – дедім әңгімеге тартып.
– Танығанда қандай, – деді құрда­сым
– Ел сыйлайтын, білікті басшы, үлкен азамат еді, Исекең
Өмірден оз­ғанына біраз жыл болды
Совхоздың директоры кезінде ауыл шаруашылығы ғылымының кандидаты ғылым дәрежесін қорғап, Оңтүстік Қазақстан облысында қаракөл елтірісінің өр­кен­деуіне үлкен үлес қосты
Кейінірек екеу­міз қаракөл елтірісі ғылыми-зерттеу институтында бірге қызмет ат­қардық
Ағалы-інілі ретінде араласып, бір-бірімізге деген сый-құрметіміз ерекше болды
Талай рет Исабек ағаң­ның шаңырағында болып, Сәбина жең­геннің қолынан дәм татқам
Әттең, ел сыйлаған абыройлы азамат қос ұлы Асқар мен Абылайдың шыңның биігіне шығып, министр дәрежесіне жеткенін, белгілі мемлекет және қоғам қайраткері болғанын көре алмай кетті
Мырзахметовтар шаңырағының ырысы мен берекесі болған Сәбина анамыз бүгінде 80 жаста, Алматы қаласында тұрады
Ұлдары мен қыздарының, келіндерінің, немере-шөберелерінің ыстық ықыласына бөленген ардақты ана, шын мәнінде бақыт құшағына бөленген ана.
Мен «Оңтүстік Қазақстан» газетін­дегі алғашқы және соңғы жолсапарымды әңгіме етіп, өткен күндерді сағынышпен еске алдық…
* * *
Исабек Мырзахметовтың қос ұлы Асқар мен Абылайды өзгелерге үлгі етіп, сырттарынан әрдайым тілеулес болып жүрсем де, кездесудің бір сәті түс­пепті
Иә, ұлағатты тәлім-тәрбие әр­қашанда өзінің жемісін береді
Асқар мен Абылай ізгілік пен іскерлік­тің қос тізгінін қатар ұстап, ата-ана, ел се­німін ақтады
Ағайынды екеуі де адам­гершілігімен, үлкен ұйым­дастырушылық қабілетімен да­раланып, Тәуелсіз Қазақстанның мемлекет және қоғам қайраткерлеріне, тұлғалы азаматтарына айналды
Асқар Мырзахметов Оңтүстік Қа­зақ­стан облысының әкімі, «Нұр Отан» партиясының төрағасының бірінші орынбасары, ауылшаруашылық ми­нистрі болып, абыройлы еңбек етті
Асқар бүгінде Жамбыл облысының әкімі болып, ел игілігі үшін жемісті еңбек етуде
Исабек Мырзахметовтың кіші ұлы Абылай әке, аға жолын қуып, талай асқар биіктен көріне білді, кезінде үлкен бір министрлікті бас­қарды
Бүгінде Қазақстан Республикасы Кәсіпкерлер палатасының төра­ғасы
«Әке көрген – оқ жонар» деген осы.
Бетін аулақ қылсын, жеке басы­ның қамын бәрінен де жоғары қойып, ар мен ұятты сатып, халық бай­лығын тонап, шетел асып кеткен ми­нистр­ді де, әкімді де жақсы білеміз
Қазақстанды, қастерлі де, қасиетті, қазақ халқын, атадан балаға мирас болған салт-дәстүрін, діні мен ана тілін сүйетін азаматтар ешқашанда халқын, Отанын сатпайды
Ағайынды Мырзахметовтар солардың қатарына жатады
Олар Елбасының айнымас серігі ретінде ата-бабаларымыз аңсап өткен Тәуелсіздігімізді сақтау, нығайту жолында табандылықпен еңбек ете бермек
Мен осы жолдарды жазып отырып, көне Тараз жерінде VII ғасырда өмір сүрген Жүсіп Баласағұнның «Өзі жақсы адамға бақ та, бақыт та қонады» деген даналы сөзін есіме алдым.
Доқтырхан ТҰРЛЫБЕК,
жазушы, Халықаралық «Алаш» 
әдеби сыйлығының лауреаты

– Шырағым, – деді салиқалы келген орта жастардағы кісі
– Байқаймын, әдеп сақтап отырсың
Дәмнен ешкім үлкен емес, оның үстіне «кемедегінің жаны бір» деген, ұялма, дастарқан басына кел.
Таныса келе жүзінен мейірімді­лік­тің шуағы төгіліп тұрған азаматтың аты-жөні Әмірсейіт Әлиев екенін білдім, екеуміз әріптес болып шықтық
Өмірден көргені мен түйгені мол ел ағасы Шымкент қаласындағы «Оңтүстік Қазақстан» газетінің бас редакторы екен.
– Аға, мен қызмет атқаратын «Село жаңалығы» газеті редакторының да тегі Әлиев
Ғани аға да өзіңіз сияқты мейірімді жан, – дедім есімі бүкіл Қазақстанға белгілі журналиспен танысқаныма қуанып.
– Негізінде, Әлиевтер жаман болмайды, – деді жаңа танысым әзілдеп
– айтпақшы, сенің де аты-жөнің маған өте таныс
1967 жылы «Лениншіл жасқа» жарияланған аты шулы «Менің оқығым келеді» деген мақаланың авторы сен емессің бе, інім?
Шынында да, «Газеттің өзі бір күндік, сөзі мың күндік» деген осы
1965 жылы болатын, туған ауылымдағы орта мектепте тәп-тәуір оқып жүргенмін
Әкем Ұлы Отан соғысының ардагері еді, бір қолын майданда қалдырған жауынгер
Қолғабыс болсын деді ме екен, мені аяқасты мектептен шығарып алып, ауылдағы үлкен көшенің жекеменшік қойын бақтырып қойды
Орысша айтқанда пастухпын
Таңертең менімен қатарлас балалар улап-шулап, мектепке бара жатады
Ал мен болсам, қой біткенді маңыратып, өріске айдап бара жатамын
Қойшы бала болсам да, қолымнан газет-журналдарды бір тастамаймын
Әсіресе, республикалық жастар газеті «Лениншіл жасты» күн құрғатпай оқимын
Қызықты мақалалар көп басылады, сондай-ақ жастар тәлім-тәрбиесі, олардың өмірі мен тыныс-тіршілігі туралы жан-жақты жазылып, күрделі мәселелер көтеріледі
Бірде оқығысы келсе де, оқи алмай жүрген мен сияқты баланың жан күйзелісін осы газеттен оқып, үлкен ойда қалдым
Менің де оқып, қатарымнан қалғым келмейді, иә, мектепті бітіріп, өзің қалаған бір оқу орнына түсіп, Абай атамыз айтпақшы, дүниеге қажетті бір кірпіш болып қаланғанға не жетсін! Осы ой мені қатты толғандырып, қолыма қалам алып, қой соңында салпақтап, күйзеліп жүр­генімді, ата-анамның менің уақыт­ша мал тапқаныма мәз болып болаша­ғымды ойламайтынын қағаз бетіне түсірдім
Дәл осылай болады деп кім ойлаған? Бір ай өтпей жатып, «Лениншіл жасқа» әлгі мақалам жарқ етіп шығып, бүкіл елді шулатты
Жан-жақтан келген комиссия атаулы қара қытайша қаптап, «адам болайын деп жүрген балаңды оқытпай, қой соңына салып қоюға саған кім құқық берді» деп әкемді қатты қыспаққа алды… Көп ұзамай-ақ мен қайтадан мектепке бара бастадым.
«Оңтүстік Қазақстан» газетінің бас редакторы Әмірсейіт ағаны да сол мақала бей-жай қалдырмаған болып шықты.
– Доқтырхан, – деді белгілі журналист арқамнан қағып
– Қойшы бала болсаңда сонда үлкен мәселе көтердің
Айтулы мақалаң сол кездегі қоғамға үлкен ой тастап, сенің әкең сияқты көп­теген әке өз райынан қайтып, талай-талай балалар мек­тепке оралды
Білім ордасында оқуларына жүрдім-бардым қарайтын балалар да ойланатын болды
Мектепті бітірген соң, үлкен құрылыста еңбек еткеніңді, әскер қатарынан оралып аудандық газетке орналасқаныңды, ҚазГУ-дің журналистика факультетіне сырттай оқуға түскеніңді кейінірек «Лениншіл жас» біздің төл баламыз деп тәмпіштеп жазғанын да оқыдым
Сыртыңнан тілеулес болғандықтан «Лениншіл жасқа», «Социалистік Қазақстанға» жазып жүрген мақала­ла­рыңды, очерктеріңді оқып жүрмін, бір қуанатыным, қаламың кәдім­гідей төселіп қалыпты
«Оңтүстік Қазақ­станның» ауыл шаруашылығы бөлімінде тілшінің орны бар, бізге келсең қайтеді?
Шынымды айтсам, бұл мен күт­пеген ұсыныс еді
Облыстық немесе республикалық басылымдарда ба­ғымды сынап көрсем деп, іштей армандап жүретінмін
Құдайдан сұрағаным алдымнан шығып тұр.
– «Шақырғанға бармасаң, шақыр­ғанға зар боласың» деген, аға
Шындап шақырсаңыз неге бармаймын, барамын, – дедім нақты шешімге келіп.
…Екі күннен соң Шымкент қала­сындағы «Оңтүстік Қазақ­стан» газе­тінің бас редак­торы Әмірсейіт Әлиев­тің кабинетінде отырдым.
– Інім, – деді бас редактор жұмысқа қабылдау жөніндегі өтінішіме қол қойып жатып
– Өзің де жақсы білесің, жаңадан келген тілші жұмысқа бір ай сынақпен қабылданады
Бұдан сү­рінбей өтетіндігіңе сенімдімін
Әзір­ге бойдақсың, қаладағы жатақха­на­лар­дың бірінен орын тауып берерміз
Ал қызметің құтты болсын!
Екі-үш күннен соң, Созақ ауданына алғашқы жол сапарыма аттандым
Бұл өңірде болмасам да, көрнекті жазушы Төкен Әлімқұловтың «Ақбоз ат» романы арқылы жақсы білемін
Созақ дегенде қазақтың атақты күйшісі Сүгірдің керемет күйлері дәл құлағымның түбінен күмбірлегендей болады
Осы қасиетті өңірде Қарабура бастаған әулиелердің ескі бейіттері ғасырлар қойнауынан сыр шертеді
1929 жылы қолдан күштеп жасалған коллективтендіру науқаны кезінде партияның солақай саясатына қарсы шыққандар да – созақтықтар
Бұл ұлттық көтеріліс қазақ тарихында «Созақ көтерілісі» деген атпен қалды.
Аудандық партия комитетіне кіріп, іссапардың мақсатын айттым
Үгіт-насихат бөлімінің меңгерушісі мен баратын «Жартытөбе» совхозына телефон соғып, көлік жіберу жөнінде тапсырма берді
Көп ұзамай-ақ совхоздың партия комитетінің хатшысы Өміртай Исаевтың «Уазигімен» жолға шықтық
Созақ ауданының орталығы – Шолаққорған ауылы мен «Жартытөбе» совхозының екі арасы әрі кетсе 15 шақырымдай болып қалады
Жолсапарға шығар алдында баратын шаруашылықтың тарихы мен қазіргі таңдағы тіршілігіне, еңбектегі қолжеткен табыстарына айрықша назар аудардым
Негізгі мамандығы мал дәрігері болып келетін совхоз директоры Исабек Мырзахметов – тәжірибелі, ысылған басшы
Барлық көрсеткіштер бойын­ша жақсы нәтиже көрсетіп келе жатқан шаруашылық аудан бойынша озат атанып, абырой биігінен көрініп жүр
Совхоз негізінен қаракөл елтірісін өндірумен шұғылданады
Атқарылатын жұмыстың өнімділігі мен сапасына айырықша назар аударған жартытөбеліктер – аудан, облыс көлемінде ғана емес, республикалық, Бүкілодақтық еңбек жарыстарында топ жарып жүрген еңбек ұжымы
Республикалық және Бүкілодақтық жарыстарда үздік атанған совхоз бірнеше рет ауыспалы Қызыл Туға ие болды
Өндірілген қаракөл елтірілері Москвадағы Халық Шаруашылығы Жетістіктері көрмесінде талай рет алтын және күміс медальға ие болды
Совхозда қойдан басқа жылқы, ірі қара, түйе өсіріледі
Совхоз еңбеккерлері төрт түлік мал өсірумен бірге қоғамдық малға арнап, жем-шөп қорын дайындауға да айырықша назар аударып, аудан бойын­ша алда келеді.
– Совхозда туған жерді қадір тұтып, еңбекті сүйе білетін жандар тұрады
Бірлік пен ынтымақ бар жерде жетістік те, ырыс пен береке де қатар жүреді, – дейді партия ұйымының хатшысы Өміртай Исаев мақтаныш сезіммен.
Совхоз директоры Исабек Мырзахметов қабағы ашық, жылы жүзді жан болып шықты
Мені бірінші рет көріп тұрса да, тосырқай қойған жоқ, ықыласпен қарсы алды.
– Шырағым, – деді шаруашылық басшысы
– Шымкент пен біздің ауылдың арасы біраз жер, шаршаған боларсың, біраз демалып ал
Амандық болса, ертең шаруашылықты бірге аралаймыз
«Мың рет естігенше, бір көрген артық» деген
Ел ырысы үшін атқарып жатқан игі істі өз көзіңмен көріп, бағасын бере жатарсың
Қонақүйден жайлы бір бөлме дайындап қойдық
Жуынып-шайынып алған соң, Өміртай екеуің үйге келіп, дәм татыңдар.
Қазақ – әрқашанда меймандос, қонақшыл халық
Бұл салт-дәстүр әсіресе, Оңтүстік Қазақстанда жақсы сақталып, қаймағы бұзылмай келеді
Сов­хоз директорының шынайы көңіліне іштей риза болып тұрдым
Исабектің құдай қосқан жары Сәбина мені көптен бері білетін жандай жылы қабылдады
Төргі бөлмеде сабақтарын пысықтап отырған үйелмелі-сүйелмелі екі бала орындарынан тұрып, ізетпен сәлем берді
Сол сәтте Асқар мен Абылай болашақта министр дәрежесіне дейін көтеріліп,бүкіл исі қазаққа белгілі мемлекет және қоғам қайраткерлері болады десе ешкім сенбеген болар еді
Ауылдық ауруханада бас дәрігер болып қызмет атқаратын Сәбина жеңгей дастарқанды жайнатып тастапты, бабымен піскен сірнені сүйсіне жедік
Ашық-жарқын әңгіме отырыстың ажарын аша түскен.Журналистік сапар кезінде талай ығай мен сығайдың дастарқанынан дәм таттым
Бір аңғарғаным, елге есімі белгілі азаматтардың көбісінің балалары ерке болып келеді
Асқар мен Абылай болса үлкен дастарқанның бір шетінде томпиып қана тыныш отыр, алдарындағы тағамды үнсіз ішіп болған соң, аналарына рақметін айтып, орындарынан тұрды
Біз бел жазбақ болып, тысқа шыққанымызда сүйкімді балалар ауланың ішін реттеп, тазалап жүр екен.
– Асқар мен Абылай тәрбиелі, еңбексүйгіш балалар екен, – дедім сүйсініп.
– «Баланы жастан» деп данышпан аталарымыз бекер айтпаған ғой, – деді Исабек
– Шаруашылықтың жұмысы деп кейде бала тәрбиесіне онша мән бере бермейміз, бұл әрине дұрыс емес
«Көрінген тау­дың алыс­тығы жоқ» демекші, балалар­ды кіш­кентайынан ізгілік пен жақ­сылыққа, адалдық пен еңбексүй­гіш­тік­ке тәрбиелеп, дұрыс білім беруге айырықша көңіл бөлген абзал
Кішкен­тайынан ұлттық салт-дәстүрін, тарихын, ана тілін қастерлеп, сыйлап өскен бала ешқашан да жаман болмайды.
Шай үстінде де талай-талай ғиб­ратты әңгіме қозғалды
Совхоздың еш­қашанда таусылмайтын шаруасы бастан асып жатса да, Исекеңнің уа­қыт тауып, көп оқитынын сөз сапта­сынан аңғардым
Шаңырақ иесі әде­биет және өнер иелерімен дос-жаран болып, араласып жүретіндігін ерекше бір мақтаныш сезіммен әңгіме етіп отырды
Осы шаңырақта сөз зерге­рі­нің асқан шебері, жазушы Төкен Әлімқұлов, атақты сыншылар Төлеген Тоқ­бергенов, Асқар Сүлейменов, талант­ты кинорежиссер Сатыбалды Нарымбетов бастаған белгілі қалам­герлер, өнер қайраткерлері сыйлы қонақ болып, берекелі дастарқаннан дәм татыпты.
– Қазақтың маңдайына біткен талантты қаламгер, атақты «Ақбоз ат» романының авторы Төкен Әлімқұлов­тың жұбайы дүниеден озғанда, біршама уақыт біздің ауыл­да тұрды
Қолымнан келгенше Төкеңе қамқорлық көрсетіп, шығар­ма­шылықпен шұғылдануына жағдай жасадым
Ағаның жан-дүниесі күмбірлеген күй еді ғой, – деді Исекең жазушы ағасын сағынышпен еске алып.
Ертесіне совхоз директоры, партком хатшысы үшеуміз шаруашылықтың бірнеше бөлімшесін аралап, елтірі өндірушілердің, малшылардың, шөп дайындаушылардың, құрылыс­шылардың жігерлі, берекелі істерімен танысып, риза болдым.Сондай-ақ қарапайым еңбек адамдарына жасалған әлеуметтік және мәдени-тұрмыстық шаралар да жүрекке қуаныш әкеледі.
Көзден бұл-бұл ұшқан сол бір кезең шын мәнінде ырыс пен берекенің, татулық пен бірліктің, ауылдың еңбекпен гүлденген керемет кезі еді
Созақ ауданынан жазған мақалам бас редактордың көңілінен шықты.
Бір өкініштісі, «Оңтүстік Қазақ­станда» небәрі бір аптадай ғана қызмет атқаруға тура келді
Ойламаған жерден анам қайтыс болып, артында кәрі әкем, кішкентай-кішкентай үш қарындасым қалып, амалсыздан елге оралдым.
Содан бері 40 жылдан астам уақыт өтіпті, заман, дәуір өзгерді
Бірақ «Жартытөбеде» өткен екі күнім әлі есімде
Әсіресе, елін, туған жерін, қалай өркендетіп, гүлдендірсем деген ізгі жүректі, іскер азамат, совхоз директоры Исабек Мырзахметовтың жарқын бейнесі көз алдымда қалып қойыпты.
Кезінде Шымкент қаласындағы Қазақ қаракөл елтірісі ғылыми-зерттеу институтының бас директоры болған, ауыл шаруашылық ғылымының докторы, академик Әбдірахман Омбаевты жақсы танушы едім
Бүгінде Алматы қаласында тұратын белгілі ғалымды жақында кездестіріп қалдым.
– Әбеке, қасиетті Созақтың түлеп ұшқан бір азамат ретінде сені жақсы білемін
Кезінде Созақ ауданында әкім болып, туған ауданыңды көркейтуге лайықты үлес қостың
Осы ауданда үлкен шаруашылықты басқарған елдің бір елеулісіне айналған Исабек Мырзахметов деген азамат бар еді
Сол кісіні танисың ба? – дедім әңгімеге тартып.
– Танығанда қандай, – деді құрда­сым
– Ел сыйлайтын, білікті басшы, үлкен азамат еді, Исекең
Өмірден оз­ғанына біраз жыл болды
Совхоздың директоры кезінде ауыл шаруашылығы ғылымының кандидаты ғылым дәрежесін қорғап, Оңтүстік Қазақстан облысында қаракөл елтірісінің өр­кен­деуіне үлкен үлес қосты
Кейінірек екеу­міз қаракөл елтірісі ғылыми-зерттеу институтында бірге қызмет ат­қардық
Ағалы-інілі ретінде араласып, бір-бірімізге деген сый-құрметіміз ерекше болды
Талай рет Исабек ағаң­ның шаңырағында болып, Сәбина жең­геннің қолынан дәм татқам
Әттең, ел сыйлаған абыройлы азамат қос ұлы Асқар мен Абылайдың шыңның биігіне шығып, министр дәрежесіне жеткенін, белгілі мемлекет және қоғам қайраткері болғанын көре алмай кетті
Мырзахметовтар шаңырағының ырысы мен берекесі болған Сәбина анамыз бүгінде 80 жаста, Алматы қаласында тұрады
Ұлдары мен қыздарының, келіндерінің, немере-шөберелерінің ыстық ықыласына бөленген ардақты ана, шын мәнінде бақыт құшағына бөленген ана.
Мен «Оңтүстік Қазақстан» газетін­дегі алғашқы және соңғы жолсапарымды әңгіме етіп, өткен күндерді сағынышпен еске алдық…
* * *
Исабек Мырзахметовтың қос ұлы Асқар мен Абылайды өзгелерге үлгі етіп, сырттарынан әрдайым тілеулес болып жүрсем де, кездесудің бір сәті түс­пепті
Иә, ұлағатты тәлім-тәрбие әр­қашанда өзінің жемісін береді
Асқар мен Абылай ізгілік пен іскерлік­тің қос тізгінін қатар ұстап, ата-ана, ел се­німін ақтады
Ағайынды екеуі де адам­гершілігімен, үлкен ұйым­дастырушылық қабілетімен да­раланып, Тәуелсіз Қазақстанның мемлекет және қоғам қайраткерлеріне, тұлғалы азаматтарына айналды
Асқар Мырзахметов Оңтүстік Қа­зақ­стан облысының әкімі, «Нұр Отан» партиясының төрағасының бірінші орынбасары, ауылшаруашылық ми­нистрі болып, абыройлы еңбек етті
Асқар бүгінде Жамбыл облысының әкімі болып, ел игілігі үшін жемісті еңбек етуде
Исабек Мырзахметовтың кіші ұлы Абылай әке, аға жолын қуып, талай асқар биіктен көріне білді, кезінде үлкен бір министрлікті бас­қарды
Бүгінде Қазақстан Республикасы Кәсіпкерлер палатасының төра­ғасы
«Әке көрген – оқ жонар» деген осы.
Бетін аулақ қылсын, жеке басы­ның қамын бәрінен де жоғары қойып, ар мен ұятты сатып, халық бай­лығын тонап, шетел асып кеткен ми­нистр­ді де, әкімді де жақсы білеміз
Қазақстанды, қастерлі де, қасиетті, қазақ халқын, атадан балаға мирас болған салт-дәстүрін, діні мен ана тілін сүйетін азаматтар ешқашанда халқын, Отанын сатпайды
Ағайынды Мырзахметовтар солардың қатарына жатады
Олар Елбасының айнымас серігі ретінде ата-бабаларымыз аңсап өткен Тәуелсіздігімізді сақтау, нығайту жолында табандылықпен еңбек ете бермек
Мен осы жолдарды жазып отырып, көне Тараз жерінде VII ғасырда өмір сүрген Жүсіп Баласағұнның «Өзі жақсы адамға бақ та, бақыт та қонады» деген даналы сөзін есіме алдым.
Доқтырхан ТҰРЛЫБЕК,
жазушы, Халықаралық «Алаш» 
әдеби сыйлығының лауреаты
