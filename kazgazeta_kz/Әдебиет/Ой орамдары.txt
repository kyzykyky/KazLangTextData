Газет оқырмандары үшін Итен Қарымсақұлының есімі жақсы таныс
Ол Қазақ­стан­ның Құрметті журналисі, Қазақстан Журналисттер одағы сыйлығының лауреаты, Қазақстан Жазушылар одағының мүшесі
Осы уақытқа дейін танымал қамамгердің «Қоңыр қалам», «Адамдар
Жылдар
Тағдырлар», «Жүрек жазбалары» секілді өзге де шығармалары жарық көрді
Міне, енді қолымызға «ARIVA» баспасынан шыққан «Жаса жарық күн!» деген кітабы тиіп отыр. 
Жасы сексенге таяп қалған Итен ағамыз өмірдің талай сәттерін бастан өткерді
Оған қуаныштың да, қайғы-мұңнын да не екені жақсы белгілі
Жалпы өмірдің сырына етене қанық
Сол себепті де төңірегіндегілерге айтары бар
Қолымызға тиген мына жинақ та ой-толғаныстарға, үлкеннің ақыл-кеңестеріне толы
Адамдарды жақсылыққа үндейді, жағымсыз қасиеттерден аулақ болуға шақырады
Осының өзіне ризашылық танытасың
«Жасым келді, менің сөзім кімге керек» деп, тым-тырыс, үнсіз жүруге де болар еді
Бірақ Итен ағамыз бұлай еткісі келмейді
Өмірден түйгендерін, көңілге жинағандарын айналасындағылармен бөліскісі келеді
Ішкі ойы – керегін алсын
Қажетсінбей ме? Оған да өкпе жоқ.
Тірімін деп ойлама, ірімін деп,
Жалғанда алпауыттың бірімін деп.
Соңында жатса қалмай жақсы атың,
Белгілі жүрмегенің ел қамын жеп.
Көзіңді сал әр істің сағасына,
Ой жібер ескісі мен жаңасына.
Білесің сонда кімнің тазалығын,
Жақсының жүгіртпе қол жағасына.
Ағаның ақылы бұл
Жас кезінде оның өзіне де алдындағы ағалары жол көрсетіп, бағыт-бағдар берген болар
Сол тәлімді жол жалғасын тауып жатыр
Құптарлық-ақ өнеге.
Таза жүректі адам, ең алдымен, туған елін, асыл топырақ-жерін ойлайды
Мына жолдардан да Отан сүйгіш, патриот азаматтың жүрек соғысын аңғару қиын емес.
Ұлы дала! Еңселі елміз, өрдеміз,
Бүкіл әлем көз тігетін төрдеміз.
Асқақтасын желбіресін көк туың,
Бұл өмірде еш жамандық көрмеңіз.
Ұлы дала! Айбынымыз, піріміз,
Өзің барда әрдайым біз іріміз.
Ерлігімен елін жаттан қорғайтын,
Жаны ірі, текті ұрпақтың біріміз.
Осы сөздер жас ұрпаққа әсер етіп, олардын намысын қайраса, бойларына қайрат-жігер ұялатса, қанекей
Солай болғай деп тілейік.
Іс атқардым келгенінше қолымнан,
Жеңілмедім жүретін өз жолымнан.
Арым таза, жасағам жоқ жамандық,
Бөтен сөз де ерген емес соңымнан.
Жүрген мен де қатардағы пендемін,
Тағдырдың да тауқыметін көргенмін.
Арман, тілек орындалды
Куанып,
Жаңа дәуір бақытына кез келдім.
Әр адамның жеке басына тиесілі өз тағдыры бар
Тағдырдын жолы жеңіл болмайды
Жолай тау-тас та, дауыл да, нөсер де кездеседі
Алайда өмірге құштар, жаны ізгіліктен, сәулелі нұрдан жаралған адам әлгіндей кедергілердің бәріне шыдас беріп, жеңіп шығады
Автордың тағы бір айтар өсиеті – адамдық деңгейінен түспеу
«Ешкімге қиянат жасама, өз жолыңды біл» дегендей ойын білдіреді.
Кітапта «Ой орамдары» деген арнаулы бөлім бар
Осында айтылғандар кім-кімді де ойлантуы тиіс
Бұл көп жасаған, көпті көрген адамның сөзі
Шын мәнінде құлақ қойып, көңілге тоқып алатын мәнді, дәмді сөз
Солардың бірқатарына тоқталып өтелік.
Өмір азбайды,
Жер тозбайды.
Уақыт жылжып өтеді,
Ойды-ой қозғайды.
***
Қиянатың көп пе, аз ба?!
Біреуге ор қазба.
Ашкөзденіп құнықпай,
Қанағат қыл азға.
***
Қайда жүрсең есіңнең кетпейді,
Туған жеріңе ештеңе жетпейді.
***
Әке – асқар тау, ана – бақыт
Аялай біл, тап уақыт.
***
Білімсіз адам жалтақ келеді,
Жігерсіз адам қорқақ келеді.
***
Жақсы адам ағайыннан күдер үзбейді,
Жылпостар басына іс түскенде іздейді.
***
Көкірегінде сәулесі жоқ адамның,
Өзгеге жарығы түспейді.
Мұндай ойлы сөздер ары қарай жалғаса береді
Жалпы бұл жинақтың атын «Ой орамдары» деп қойса да болады екен
Өйткені кітаптың ден бойы толғанысты, тебіреністі ойларға толы
Мұның оқырмандарға тигізер пайдасы мол деп есептейміз.
Нұркен Жандаулетұлы
