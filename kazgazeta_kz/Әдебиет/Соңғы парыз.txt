Жуырда «Хан тәңірі» баспасынан қаламгер Сатыбалды Даумовтың «Соңғы парыз: естеліктер» атты жаңа кітабы жарық көрді. 
Қазақ журналистикасы мен әде­биетінде өзіндік орны бар, табиға­тынан ерен жаратылған қаламгер Сатыбалды Даумовтың бұл жинағы өмірлік қосағы Асылғаным Ғаббасова пен перзенттері Нұрлан, Өркен және Алмастың құрастыруымен шығып отыр
Кітап жазушының жарияланбаған дүниелері мен көзкөргендердің естеліктерінен, сондай-ақ қаламгердің мерейтойларында айтылған лебіздерден тұрады
Жан-жары Асылғаным Ғаббасова кітапқа жазған алғы сөзінде: «…Қолдарыңызға тиіп отырған осынау естеліктер жинағын жанымның нұры болған, құстай мәпелеп, патшадай күткен Сатыбалдымның аруағына бағыштадым» деген екен.
Айта кетейік, туынды «Қазақстан Республикасы Мәдениет және спорт министрлігі «Мәдениет және өнер саласындағы бәсекелестікті жоғарылату, қазақстандық мәдени мұраны сақтау, зерделеу мен насихаттау және мұрағат ісінің іске асырылу тиімділігін арттыру» бағдарламасы «Әдебиеттің әлеуметтік маңызды түрлерін басып шығару» кіші бағдарламасы бойынша жарық көріп отыр.
