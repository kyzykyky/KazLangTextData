«Ынсап» қоғамдық қорының бастамасымен Түркістан қалалық әкімдігі мен білім бөлімі және «Жас Отан» жастар қанаты ұйымдастыруымен Түркістан қаласында мектеп оқушылары арасында Шәкәрім Құдайбердіұлы шығармаларын жатқа айту байқауы өтті.
Сайысқа қала боzйынша 25 мектептен 502 оқушы өтініш білдіріп, солардың ішінен байқауға «жүзден жүйрік, мыңнан тұлпар» саналатын 40 оқушы ғана іріктеп алынды
Киелі шаһарда алғаш рет өткізіліп тұрғанына қарамастан, сайыскерлер өте жоғары дәрежеде өнер көрсетіп, текті топырақтың мәртебесін көтерді
Жарыстың бір ерекшелігі, білім бәйгесіне қатысушылар қатарында өзге ұлт өкілдері де болды
Әділқазылар алқасының шешімі бойынша бас жүлде М.Жұмабаев атындағы мектептің 10-сынып оқушысы Жарас Дарханға бұйырды.
