Абылайхан Кенжетай, 
Л.Н.Гумилев атындағы Еуразия ұлттық университеті журналистика және саясаттану фаультетінің2-курс студенті
Ауылда тұрғандықтан, көше-көше болып ауыл тұрғындары кезектесіп қой бағады
Сол кезек біздің үйге де жетті
Шілде айының аптап ыстығы
Таңертең қой жылжып, Шат өзенін кесіп, қу медиен далаға әскердегі сарбаздар сияқты бірінен соң бірі сапты сақтап, беттейді
Кең далада Шопан атаның түлігі жайылып барады
Мен болсам, анда-санда отардың алдына көз салып, байқап қоямын
Бір мезетте айыр құйрықты қарлығаштар тобы төмен ұшып өтті
Қазекеңде ырым бар ғой: қарлығаш төмен ұшса, ауа райы күрт бұзылады
Дәл осы ырымның орындалмасы бар ма? Түске жақын көкте қара бұлт үйіріліп, ал жаңбыр сіркіресін келіп
Сөйтсем, бұл бастамасы, ең сорақысы алда екен
Жоғарыда тілге тиек еткенім, алдыңғы жылғы жағдай
Үсті-басым онша су болмады
Ары қарай қойларымды бағып жүре бердім
Түске таман тағы да жауды
Қара бұлттар бір-біріне соқтығысып, найзағай жарқ-жұрқ етеді
Бойымды үрей билеп, мен не істерімді білмей, сасқалақтай бастадым
Менің орнымда болған кез келген адам дәл сондай күй кешер еді.
Түстен кейін бұрын-соңды болмаған алапат құйын соқты
Айнала деген аппақ
Ауыл жақ тіптен де көрінбейді
Отар болса, екі топқа бөлініп қалған
Аралары да алшақ
Қой маңырап, не болғанын түсінбей, орындарында тапжылмай тұрып қалыпты
Құйынның қалай соққанын егжей-тегжейлі баяндауға тырысайын
Жолындағының бәрін жайпап өтетін, қаһарына мінген, пулеметтің оқтарындай аса бір жылдамдықпен зулаған, тіпті бет қаратпайтын құбылыс
Жарты сағат жауған еді
Дәл осы жағдай менің санамда ұзаққа сақталып қалды.
2012 жылдың жаз айында тағы бір оқиға орын алды
Тағы да сол баяғы жауын-шашынға қатысты
Күткен қой кезегі де келіп, өзім бағып тастауға бекіндім (біреуді жалдап, кезектен құтылуға болар еді, әрине)
Күні бойы ерекше ештеңе болған жоқ
Отарды қайырып, ауылға қарай беттейтін уақытқа дейін бір сағат қалғанда, жаңбыр жауды
Әкем хал-жағдайымды білу үшін «УАЗигімен» келген болатын
Жер езіліп, машина түгілі жаяу адам әрең-әрең жүреді
Әкем ауылға ертерек қайтуға бекінді
Мен шашырай жайылған қойды жинап, ауыл қайдасың деп сол жаққа қарай тарттым.
Кеңестік заманның автокөліктерінің ішіндегі ең мықтысы – «УАЗ» десек, артық айтқандық емес
Кез келген кедергіден мүдірмей өтіп шығатыны да өз алдына бөлек әңгіме
Ертерек жылжып кеткен «УАЗ» өзенге жете бере еңісте жүріп келе жатып, ең соңғы өрден өтуге шамалы ғана қалғанда орнында тұрып қалады
Газды қанша басса да, балшықты арт жағына лақтыра береді
Шина деген «тақыр»
Алдыңғы ілеспе істемейді, тек артқы ғана
Жанармайдың аз екендігін айтып әкем де безек қағып жүр
Алыстан болған жайды көрген көрші Әлмұрат та қасымыздан табылды
Көз алдыңызға елестетіңізші, үздіксіз жауған жаңбыр астында машинаның әлегімен жүрген әкем, Құдай қосқан көрші, мен – үшеуміз
Ары-бері ойланып, шығарудың жолын іздестірудеміз
Машина астына күл төгіп, итереміз
«УАЗ» орнынан жылжығандай болады, алайда ол тек бүйірімен қозғалады
Қой болса, ауылға кіріп, үй-үйге тарап кеткен
Көрші-қолаңның болғаны қандай керемет! Ақыры амал табылып, дөңгелек астына темір сетка төселді де машина әп-сәтте шығып кетті.
Содан соң машина өзен жағасын бойлай жүріп кетті
Қалай дегенмен, ар жаққа өту қажет
Жер біткен әбден езілген, оңтайлы түсетін көлбеуді табу оңай емес
Өзенді кесіп өту үшін тәуекел деп әкем бар пәрменімен газды бассын кеп
Төмен құлдилаған «УАЗ» суды екі жаққа бөлгендей дін аман өтті
Одан кейін мәз-мейрам болып, соңы ду күлкіге ұласты
Осы жайды ара-тұра есіме алсам, езуіме еріксіз күлкі үйірілді.
