Елбасымыз «Қазақстанның әлеуметтік жаңғыртылуы: Жалпыға Ортақ Еңбек Қоғамына қарай 20 қадам» деген мақаласында балалар білім беру жүйесінде өсетіні, қалыптасатыны, есейетіні, сондықтан тәрбие беруге баса көңіл бөлу қажеттігін де атап көрсетті
Елбасы тапсырмасын орындауға біздің университетте мүмкіндік мол
Студенттерге біліммен қатар тәрбие беруде ұжымымызда жинақталған тәжірибе аз емес
 Студенттерге тәрбие беру мақсатында физика-математика факультетінің ұжымы үнемі пікір алмасу сағаттарын, дөңгелек үстелдер, тәрбие сағаттарын өткізіп келеді
Мысалы, былтырғы оқу жылында «Ата Заңның тұрақтылығы – еліміздің тұрақтылығы» атты пікір алмасу сағаты Қазақстан Республикасы Конституциясының күніне арналса, Қазақстан тәуелсіздігінің 20 жылдығына және Қазақстан Республикасы Президенті Жолдауын талқылау және насихаттау мақсатына орай әрбір тәлімгер жастармен тәрбие сағаттарын өткізді
Студенттер осы пікір алмасуларда және тәрбие сағаттарында күн тәртібіндегі тақырыптарды жете түсінулеріне баса көңіл бөлетін болды.
Факультетте студенттерге эколо­гиялық тәрбие беру мақсатында да көптеген игілікті істер атқарылып келеді
Мысалы, әрбір сенбі сайын факультет аумағында тазалық пен табиғат сұлулығын бірқалыпта ұстау үшін сенбіліктер ұйымдастырылады және сенбілікке тек тәлімгерлер ғана емес, деканат, студенттік деканат тараптарынан жете көңіл бөлінеді
Олар сенбіліктің өзін асқан ыждаһаттылықпен мерекедей етіп өткізуге атсалысады
Бұл орайда олар аула ішін, оқу ғимаратының айналасын тазалап, аулада өскен ағаштарды күтіп-баптайды
Келген адамға тап-таза болып жатқан аула іші мен түптері әкпен ақталған, жапырақтары жайқалған ағаштар мен шешек атып, иісі мұрын жарып тұратын гүлдер көз жауын алып, жақсы көңіл-күй сыйлайды
Факультет студенттері университетіміздің тәрбие бөлімі немесе қалалық әкімшілік ұйымдастырған «Қала күні», «Қалалық сенбілік» сияқты іс-шараларға да белсенді түрде қатысып келеді
Жылдың төрт мезгілін табиғат аясында көріп, біліп, тану мақсатында «Армысың, алтын күз» деген атпен Көктөбеге шығып Алматының күзін тамашалау, «Ақша қар – ақ сезім» аталған Медеудегі сырғанақ ойнау мен коньки тебу, «Көгілдір көктемім менің» тәрізді ағаш атаулы бүршік жарып, гүлдеген сәттегі тау басына жасаған саяхат, «Жадымдасың жарқын жаз» сияқты Қапшағайға шомылуға бару, Шарын шатқалын, Түрген сарқырамасын, Есік көлін тамашалау сияқты мәдени шаралар студенттерге берген экологиялық тәрбиенің бір бөлігі болып табылады
Ал эстетикалық тәрбие, яғни студенттерді сұлулыққа тәрбиелеу мақсатында да жеткілікті түрде тәрбие сағаттары өткізіліп келе жатыр
Бұл мақсатта тәрбие жетекшілері мен тәлімгерлер студенттердің киім кию, сөйлеу, бір-бірімен қарым-қатынас мәдениетін қалыптастыру тұрғысында тұрақты түрде тәрбие сағаттарын өткізу үстінде
Олар «Әдептілік – әдемілік», «Қыз – елдің көркі, гүл – жердің көркі», «Қыз қылығымен», «Қызға қырық үйден тыю», «Әкеге қарап ұл өсер, шешеге қарап қыз өсер», «Сен киіне білесің бе?», «Сәлем – сөздің атасы» және т.б
тақырыптарда дөңгелек үстелдер, кездесулер өткізуді әдетке айналдырған
Қазақтың Бауыржандай батырының келіні, жазушы Зейнеп Ахметовамен, қазақтың Қыз Жібегі атанған белгілі актриса Меруерт Өтекешовамен, сезім мен махаббатқа толы жырларымен танылып жүрген ақын Исраил Сапарбаймен өткен тәрбие сағаттары студенттер есінде ұзақ уақытқа дейін сақталады деген ойдамыз.
Факультетте студенттер арасында ұйымдастырылған КВН тобы мен олардың концерттік бағдарламалары жақсы бағаланып, университеттің концерттік бағдарламаларына енгізілді.
Факультетте дене тәрбиесі мен салауатты өмір салтын қалыптастыру және жаппай спорт түрлерін дамыту жағына да көп көңіл бөлініп отыр
Нашақорлық пен СПИД, ішкілік пен жеңіл жүрістің алдын алу міндеттерін іске асыруға байланысты студенттер арасында талқылаулар мен әңгімелер жиі өткізіліп тұрды
Арнайы орталықтан шақырылған гинеколог, нарколог, терапевт дәрігерлермен жүргізілген сыр-сұхбаттар осының дәлелі
«Спорт – ден­саулық кепілі», «Денсаулық туралы ұғым», «Адамдарды табиғи сауықтыру деген не?», «Шынықсаң шымыр бола­сың» деген тақырыптарда өткен тәрбие сағат­­тары стденттерді спортқа бейімдейтіні түсі­­нік­ті
Профессор-оқытушылар арасында жыл сайын қыс мезгілінде өткізілетін спартакиадада факультет ұжымы бірінші орынды жеңіп алып, шахмат пен тен­нистен, футбол мен баскетболдан, шаңғы тебуден алдарына жан салмады
Ал студенттер арасында кіртас көтеру мен қол күрестіруден арнайы жарыстар өткізіліп, жеңімпаздарға арнайы сыйлықтар табыс етілді
Олар 20 жылдан астам университетіміздің ректоры болған, академик Т.С.Садықовты еске алуға арналған футболдан республикалық турнир өткізуге атсалысты
Сонымен бірге белсенді студенттерді де марапаттап отыруды деканат пен студенттік деканат әдетке айналдырды.
Сонымен қатар университеттің кәсіподақ ұйымының ұйымдастыруымен көптеген игі шаралар атқарылып жатыр
Мәселен, қыс күндері «Табаган» ойын-сауық кешеніне барып, шаңғы теуіп, сырғанақ ойнап, демалып қайтқан университет ұжымы жаз айларында арнайы жасалынған кестелер бойынша Алакөл мен Қапшағай теңізіне барып, жазғы демалыстарын өткізулеріне жағдай жасалынған.
Ал құқықтық тәрбие беру, құқық бұзу­шылықтың алдын алу және қоғамдық тәр­тіпті нығайту мақсатында да бір­шама жұмыстар жасалынып, тәрбие жетекшілері, деканат, студенттік деканат, тәлімгерлер қадағалау жұмыстарын жүргізуде
Мереке күндері университет­ ­пен факультет аумағында және жатақха­на­да қоғамдық тәртіптің сақталуы қатаң қадағалануда
Дәстүрлі емес діндерді насихаттайтын әдебиеттерді таратуға жол бермеу мақсатында оқу ғимараты мен жатақханаларда оқытушылардың арнайы кезекшілігі ұйымдастырылған.
Қара басыңның қамын ойлау бір күндік қажеттілік, ал болашақты ойлау әрқайсымыздың азаматтық парызымыз
Сол себептен де біз ұлтымыз бен ұрпағымыз үшін ақыл-қайратымызды, білімімізді тәрбие ісіне сарқа жұмсауға тиіспіз
Міне, осы мақсатты алдарына нысана етіп қойған Абай атындағы Қазақ ұлттық педагогикалық университеті физика-математика факультетінің ұжымының оқытушылары өз шәкірттеріне саналы тәрбие, сапалы білім беріп келеді.
А
Бердышев,
Абай атындағы ҰПУ-дің информатика және қолданбалы математика кафедрасының меңгерушісі,
физика-математика ғылымдарының докторы, профессор
С.Нұғыманова,
аға оқытушы, педагогика ғылымдарының кандидаты
Ә.Әбділдаева,
оқытушы
