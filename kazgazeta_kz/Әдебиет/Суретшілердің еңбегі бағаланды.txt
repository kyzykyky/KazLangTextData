АҚШ-тың Нью-Йорк қаласында Қа­зақ­стан қылқалам шеберлерінің көрмесі өтті
Әлемде жыл сайын сурет өнерінің «Реализм», «Сюрреализм», «Импрессио­низм», «Пейзаж», «Фантастика», т.б
жанрлары бойынша бәйге жарияланып, марапат иелері айқындалатыны белгілі
Бұған дейін осынау байқауларға қазақтың дарынды суретшілері – Бақытнұр Бүрдесбеков, Талғат Тілеужанов, Анар Әбжанова, Бейбіт Әсемқұл қатысып, еліміздің атын шығарған болатын.
2014 жылғы қылқалам шеберлерінің көрмесіне АҚШ, Канада, Аргентина, Колумбия, Эквадор, Ұлыбритания, Франция, Германия, Ресей, Қытай, Макао, Жапония, Оңтүстік Корея, Қазақстан, Қырғызстан және т.б
елдерден 1500 суретшінің еңбегі қойылған
Әлемнің түкпір-түкпірінен жиналған 28 суретші түрлі стиль бойынша алтын, күміс, қола медальдарға ие болды
Аталған байқауда «Қала пейзажы» аталымында  «Алтын қыран» медалі жерлесіміз Жеңіс Кәкенұлына бұйырды.
Жеңіс Кәкенұлының айтуына қара­ғанда, сайысты ұйымдас­ты­ру­шылар қала пейзаждарын бейнелеген суретшілерді іріктеген кезде оның жеке веб-сайтындағы Астана қаласының көріністерін, яғни Есіл өзенінің сол жағалауындағы ғима­раттардың күзгі келбетін таңдап алыпты.

Ұлан ҚЫДЫРБАЕВ

Ұлан ҚЫДЫРБАЕВ
