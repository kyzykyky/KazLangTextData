Жер жүзіндегі дәрілердің 40 пайызы өсімдіктен дайындалады екен
Медицинасы ілгері дамыған Қытай елінің дәрігері Шин Нон «Дана – көптен  шығады, дәрі – шөптен шығады», «Сенің денеңнің қуаты – өсімдіктің шырынында» деп айтқан екен. 
Шындығында, өзіміз табиғат берген байлыққа көңіл аудара бермейміз
Емдік шөптер – үйіміздің жанында, бау-бақшамызда, жол бойларында кездесетін арам шөптер
Өсімдіктер сарқылмайтын қазына емес, сондықтан оларды орынды пайдаланып, қорғай білудің өмірлік маңызы зор
«Мың теңге тұратын дәрі дәл шарбағыңнын түбінде өсіп, тұр» деп дана аталарымыз ­бекер айтпаса керек
Біздің тұрып жатқан жерімізде дәрілік өсімдіктер түрлерінің 60 пайызы өседі
Соның бірі – адыраспан
Қазақстан аумағында адыраспанның үш түрі өседі
Оның ішінде «кәдімгі адыраспан» (Peganum harmala) деген түрі көп кездеседі
Адыраспан – түйетабан тұқымдасына жататын шөптектес иісті, терең тамырлы өсімдік
Биіктігі 30-60 см
Сабағы жұмыр әрі жан-жаққа тармақталып және топталып өседі
Тамыры тереңге кетеді әрі жуан болып келеді
Жемісі қоңыр түсті, ірі ұрығы бар, диаметрі 1 сантиметрдей шар тәрізді қауашық
Көктем мезгілінде гүлдейді, жазда жемісін береді
Топтанып өсетін өскін гүлдеген кезде оның хош исі төңіректі алып кетеді
Бір ғажабы, адыраспан өсіп тұрған маңайға шыбын-шіркей жоламайды
Адырас­пан тұқымдары арқылы көбейеді
Ақын С.Кеттебайұлының «Дала дәрі­ханасы» деген өлеңінде дәрілік өсімдік – адыраспанның биологиялық ерек­шелігі, морфологиялық құрылысы өте жақсы сипатталған.
Біздің ата-бабаларымыз адырас­панды киелілік қасиеті мол деп санап оны үйдің босағасына немесе есіктің маңдайшасына іліп қойып, осы арқылы отбасын алуан түрлі бәле-жаладан сақтауға тырысқан
Адыраспан тұрған жерге жын-шайтан жоламайды деп есептейді.
Адыраспан адырлы, шөлейт, құр­ғақ жерлерде, тау бөктерінде және жа­зықтарда өседі
Қазақстанның шөл-шөлейтті, сортаңды жерлерінде, әсі­­ресе Шу, Іле, Сырдария, Сарысу өзендері бойындағы тақырланған жайы­лымдарда бір түрі – кәдімгі ады­­распан (Peganum harmala) өседі
М.Көке­нов мәліметтері бойынша (1998 ж) ол Оңтүстік Қазақстан аумағында қалың болып өседі
Адыраспанның тағы бір қасиеті – жерді тақырланудан сақ­тайтын өсімдік екенін көп адам біле бермейді
Белгілі жазушы әрі сая­хатшы Темірхан Момбекұлы 2005 жылы арнайы «Қасиетті қазақ жері» деген бағдарлама бойынша кең-байтақ еліміздің біраз аймақтарын велосипед­пен аралап, өз көзімен көргендерін күн­делік ретінде жазып жүрген
Сон­дай жазбаларының бірінде ол «Ады­рас­панның жерді азып-тозудан сақтай­ты­нын көбіміз біле бермейтініміз рас
Мен оны өз көзіммен көрдім
Ол айналасына шөптердің тұқымын жинап, олар өсіп жетілген кезде өзі жойылып кетеді екен» деп ерекше атап көрсеткен
Бұдан біз адыраспанның ерекше екендігін айқын байқаймыз
Сондықтан да, дана халқымыздың адыраспанды «қасиетті» деп атауында зор мән бар.
Ғылымда адыраспан өсімдігін 1928 жылдан бері дәрі-дәрмекке пайдаланып келеді
Адыраспан халық медицинасында буын ауруларына, қайнатылған тұнбасы безгек ауруы­на қарсы қолданылады
Малдың қотырын, түрлі тері және желін ауруларын, мысалы түйенің көкталақ ауруын адыраспанның қайнатпасын ішкізіп емдейді
Сабағынан қайнатып алынған тұнбаны ауылшаруашылық зиянкестеріне қарсы қолданады
Оны мал жемейді
Өткір әрі сасық исі болады
Адыраспаннан тұқымынан алынатын қызыл бояумен жүнді және жіптерді бояй­ды
Әсіресе, түріктер жүннен тігілген бас киімдерін бояуға адырас­пан бояуын көп қолданатындықтан, ел арасында бұл бояуды «түрік бояуы» деп те атайды.
Адыраспанның сабағы мен жапы­рағын жемістеніп тұрған кезде, яғни күзде жинап, оны күн түспейтін көлеңкелі жерде кептіреді
Адырас­пан­ның түтіні адамды тыныштандырады және микробтардан залалсыздандырады
Кептірілген адыраспан сабағын түтетіп, бөлменің ішін және бала бөленетін бесіктің айналасын алас­тайды
Адыраспанды жинаған кезде малдың тұяғы баспаған таза жерден алу керектігін бұрынғы бабаларымыз үнемі ұрпақтарына өсиет етіп айтып отырған.
Қазақ халқының көшпелі өмір салты айналасындағы өсімдіктердің қан­дай түрі пайдалы, қандай түрі зиян­ды екенін білуге үйреткен
Орыстың дәрілік өсімдіктерді зерттеуші көрнекті ғалымы П.Массагетов 1921 жылы Алтайдан бастап, Қазақстанның шығыс және оңтүстік-шығыс өлкелерін аралап, дәрілік өсімдіктер туралы құнды деректер жинап, «Өсімдік әлеміне саяхат» атты кітабын жазған
Бұл кітап 1988 жылы қазақ тіліне аударылған
Ғалым осы кітабында қазақ халқының өсімдіктерге ерекше көңіл бөлетіндігін атап, «Қазақтар өсімдік атаулыны қатты бағалайды, оған өте мән бере қарайды» деп таңдана жазған.
Нұрзада Қайбағарова


