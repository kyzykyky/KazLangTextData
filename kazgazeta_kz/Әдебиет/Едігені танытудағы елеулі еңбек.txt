«Едіге» эпосы – Алтын Орда дәуіріндегі біздің ата-бабаларымыздың кейінгіге қалдырған үлгі-өсиеті, асыл аманаты
Күні кеше ғана күркіреп тұрған мемлекетін, тұтастығын, рухани бірлігін, басынан ұшқан бағын жоқтауы, жан дауысы, имандай сыры
Бұл жерде: «Народная поэзия не фактографическая хроника: дело здесь в общегосударственных и народных устремлениях и интересах, а не в изображении отдельных, частных событий», — деген Б.Я
Пропптың пікірінің дұрыстығына қол қоймасқа амал жоқ

«Едіге» эпосын тек қазақ қана емес, татар, ноғай, қарақалпақ, башқұрт, өзбек, түрікмен халықтары ХІҮ-ХҮ ғасырлардан бастап 1944 жылға дейін айтып келді
Жырды зерттеуге Ш.Уәлиханов, В.М.Жирмунский, П.М.Мелиоранский, А.Н.Самойлович, М.Тынышбаев, М.Әуезов, Қ.Сәтбаев сияқты белгілі ғалымдар азды-көпті өз үлестерін қосты
Бәрі де эпосқа жоғары баға берді.
1944 жылы 9 тамызда ВКП (б) Орталық Комитеті қабылдаған «О состоянии и мерах улучшения массово-политической и идеологической работы в татарской партииной организации» деген қаралы қаулы шықты
Ол қаулыда кейбір тарихшылар Татарстан тарихын ұлтшылдық тұрғыдан жазып жүр
Олардың еңбектерінде Алтын Орда тарихын мақтау, Едіге туралы хандық-феодалдық эпосты насихаттау орын алған деген сияқты кінәлар тағылған
«Бюро обкома считает, что ошибки института, выразившиеся в приукрашивании Золотой Орды, в полном игнорировании ее прогессивной сущности, в анти-научной характеристике Золотой Орды, как Родины татарского народа, в неправильной оценке ханско-феодального эпоса об Идегее, а также в односторонней оценке присоединения Казани к Москве, как захват, являются националистическими ошибками и направлены против укрепления дружбы между русским и татарским народами» деген ғылымға жат тұжырым жасалды.
Мұндай қанды қылыш шешімнен соң Татарстандағы ғылыми зерттеу институтының үсті астына түсіріліп, едігетанудың жолы біржола кесілді
Бұл қаулы сол сәтте КСРО-ның құрамындағы республикалардың барлығына жеткізіліп, ондағы зерттеулер де сол бойда тоқталды
Одан кейін «Едіге» эпосына қарсы материалдар баспасөз беттеріне шыға бастады
Мысалы, 1945 жылы қазан айында «Социалистік Қазақстан» газетінде «Едіге – халықтың залым жауы» деген Е
Бекмахановтың мақаласы басылды
Мұнда Едіге шапқыншылық жасаушы, халыққа зәбір-жапа беруші деп көрсетілген
Е
Бекмаханов Едігені: «Алтын Орда ханының қолбасшысы, хан сарайында өте беделді болған Едіге Алтын Орда хандығының жаулап алынған халықтар мен мемлекеттерге үстемдік жүргізген бір кездегі қуатын қалайда қалпына келтіруге тырысты
Ханның жасақтарына сүйеніп, ол Тоқтамысты тақтан түсіруге, сөйтіп оның орнына Алтын Орданың қуатын қалпына келтіре алатын Шыңғыс тұқымдарының біреуін қоюға тырысты», – деп «кінәлайды»
Ғалымның бұл сөздері сол уақыт үшін Алтын Орда хандығын, оның көрнекті қайраткері Едігені жамандау болғанымен, қазіргі дәуір үшін мақтау болып естіледі
Себебі ғалым бұл жерде шындықты айтып отыр
Расында да, Едіге – түркілер мемлекеті Алтын Орданың күш-қуатын қайтадан қалпына келтіру үшін күрескен ерен тұлға.
1953 жылы Қазақ КСР Ғылым Академиясының Президиумының ұйымдастыруымен өткізілген қазақ эпосы туралы пікірталасы негізінде бұл жырға одан әрі қара күйе жағылды
Аталған қаулылардың екпінінің қаттылығы соншалық, тәуелсіздік алғалы 18 жыл өтсе де Қазақстанда «Едіге» әлі күнге дейін еңсесін тіктеп кете алмай тұр
Орта мектеп түгілі жоғары оқу орындарында оқытылмайды.
Екінші жағынан, фольклорда «эпостың тарихилығы» дейтін өте күрделі мәселе бар
Бұл мәселеге назар қойғанда отарлық езгі, құлдық бұғау кезінде Алтын Орда тарихына берілген теріс баға «Едіге» эпосын толық танып білуге теріс ықпал еткендігін ұмытпауымыз керек
«Едігенің» көп версиялы, ондаған нұсқалы, халық жүрегіне жақын болып қалыптасуының негізгі бір себебі, тілінің көркем, композициясының шебер болғандығына ғана байланысты емес, түркі халықтарының есінде өшпестей орын алған тарихи оқиғаларға да қатысты
Мұнда кейбір жырлардағыдай ертедегі түркі халқының әйтеуір бір бұрышында болып өткен оқиғалардың қиял, елесі берілмей, түркі халықтарының ортақ мұң, мүддесі мен арманынан туатын жағдайлар айтылады
Сондықтан эпостың тарихи негіздерін жан-жақты зерттеудің алар орны ерекше
Сонда ғана біз эпос туғызған орта мен жағдайдың қуатты негіздеріне көз жеткізе аламыз
Туындының басты кейіпкерлерінің Едіге, Тоқтамыс хан, Ақсақ Темір, Нұраддин сияқты дүниежүзіне танымал тұлғалар болуы шығарманың тарихи негіздеріне айрықша назар аударуды қажетсінеді
Себебі заманында жарты әлемді біріктірген айбынды Алтын Орданы он сегіз жыл билеген Тоқтамыс хан, жиырма жыл бойы оның билік тұтқасын ұстаған Едіге, әлемге әйгілі жиһангер Ақсақ Темір есімдерінің өзі осыны талап етеді
Оның үстіне сақталып қалған тарихи деректерде негізінен ірі оқиғалар ғана шежірелеген, ал шын мәнінде, Едіге, Тоқтамыс, Ақсақ Темір араларындағы өзара байланыс анағұрлым шытырман, иірім-бүкпесі көп болғаны аңғарылады
Бұл айтылғандар әлі зерттеліп бітпеген өзекті мәселелер болып табылады

Арадағы заңдастырылған келісім шартты бұзғаны үшін бабаларымыз 1382 жылы Мәскеуді шауып, дәрегейіне қайта келтірді
Тоқтамыс пен Едіге әскері қалаға жақындағанда атақты князь Дмитрий Донской қатынын алып, халқын тастап Костромаға қашып кетті.
Едіге 1408 жылы айналасындағы орыс княздіктерін тегіс бетқаратпай жеңіп, арадағы келісім-шартты бұзған Мәскеуді тағы да қоршайды
Қорқыныштан қалтыраған қала үлкен мөлшердегі «сатып алу» ақшасын беріп, әрең аман қалады
Бұрынғысынша салығын төлеп тұрады.
Осы аталған жағдайлар «Едіге» жырының кеңес кезінде 50 жыл бойына зерттелмей жабық жатуына әсер етті
Алайда, ашық жазуға тиым салынғанымен, қисынын келтіріп аракідік айтып қалушылар болды.
Үшіншіден, түркі халықтарын рухани жағынан ғана емес, этностық жағынан да қайта табыстыратын өсиет сөздің «Едіге» эпосынан орын алуы да туындының озықтығының бір қыры болып табылады
 «Едіге» эпосының бүгінгі таңда елуге тарта нұсқасы бар
Оның ішінде Шоқан нұсқасы 1400 жол, ноғай нұсқасы 1500 жол, башқұрт нұсқасы 5000 жол,  татар нұсқасы 7000 жол, қарақалпақтағы Өтенияз нұсқасы 13680 жол да, Қияс нұсқасы 16296 жол
Бәрінде де «Едіге деген ер еді, елдің қамын жер еді» деп дәріптеледі
Себебі Едіге түркі халықтарын жер бетінен жоғалып кетуден сақтап қалды
1395 жылғы Ақсақ Темір жорығынан соң тұралап қалған Алтын Орданы Литва, Польша, батыс орыс княздіктері, Тевтон орденді рыцарлар 1398 жылы ту-талақай етіп қайтарымсыз бөліп алмақ болды
Біріккен әскерді Литваның ұлы князі Витовт бастап келді
Бабаларымыздың басына аса қатерлі күн туды
Осындай тар кезеңде біздің мемлекетіміздің шеріктерін бастап Ер Едіге шықты
Борсықты түбінде өткен жойқын соғыста еуропалықтар күйрей жеңілді
Кейіннен орыстың атақты тарихшысы Карамзин: «Мұндай жеңісті Шыңғыс та, Бату да көрген емес» деп жазды
Едіге тұсында қайта көтеріліп, іргесін бекіткен мемлекетімізді көре алмаған Ақсақ Темірдің қайта қанды жорық жасауға екі рет ниеті бұзылды, бірақ батылы жетпеді.
1420 жылы Едіге дүниеден озған соң біздің Алтын Орданың күш-қуаты кеміп, бірлігі кетті
Ақыры жеті хандыққа ыдырап тынды
Бірлігі қашқан олар аяғында тегіс бодан елге айналды
Әуелі өткенін жоқтаушылар көп болды
Кейінгі Ә.Бөкейханов, Х.Досмұхамедовтерден соң қайта бірігу идеясы көзден бұл-бұл ұшты, енді мүмкін емес нәрсеге айналды
Ол – ол ма, өткенін білетін, оны көз алдынан қайыра елестетіп, бағасын байыптай алатын адам да қазір онша көп емес
Саусақпен санарлықтай ғана
Соның бірі Сейіт аға Қасқабасов екені көңілге жұбаныш
1988 жылы М.О.Әуезов атындағы әдебиет және өнер институты «Қазақ фольклористикасының тарихы» атты монография шығарды
Оның «ХІХ ғасырдың екінші жартысындағы қазақ фольклористикасы» деп аталатын екінші тарауын, соның ішінде «Г.Н.Потанин» деген мақаланы С.Қасқабасов жазған-ды
Осы мақалада ғалым Г.Н.Потаниннің шығармашылық жолын баян ете отырып тиым салынған «Едіге» жыры туралы, оның генезисі хақында біраз нәрсенің бетін ашады
Арасында В.М.Жирмунскийдің еңбегін таяныш қылып эпостағы кейбір мотивтердің туу төркінін сөз етеді
Мұндайда қазақтың «қалауын тапсаң, қар жанар» деген мақалы еске түседі
Ал тәуелсіздік алған бетте жазылып 1992 жылы «Жұлдыз» журналында жария көрген «Қазақ фольклорындағы тұтастану құбылысы» атты іргелі еңбегінде ғалым сюжеттік тұтастану құбылысын былайша түсіндіреді: «…
демек, сюжеттің әу баста пайда болуы өлең-жыр, дәлірек айтқанда, қайтыс болған батырдың іс-әрекетін сөз еткен жоқтау түрінде де болады екен
Әрине, ол шағын шығармаларда қайтыс болған ердің өмірі толық баяндалмайды
Батырдың жүйелі эпикалық өмірбаянынан бұрын пайда болатын нәрсе – оның басты ерлігі туралы сюжет, өйткені бұл сюжет көп жағдайда болған шындыққа негізделеді де, бүкіл шығарманың өзегі болып табылады
Басқаша айтқанда, батырдың халық жадында сақталып келген ерлігі ерекше тұлға ретінде жеке бір сюжетке немесе шағын өлең-жырға негіз болып, шығарма ел арасында айтылып, тұрақты сюжетке айналады, содан кейін бірте-бірте кеңейеді, өседі, сөйтіп ғұмырнамалық циклге түседі де, батыр өмірінің маңызды бір кезеңі болып суреттеледі
Демек, сюжетті тұтастану ғұмырнамалықтан бұрын болады, ал соңғысы кейінгі замандарда етек алған, сондықтан да ол бірыңғай болып келеді
Мәселен, Едіге батыр туралы жырды алайық
Мұнда басты оқиға – Едігенің Тоқтамысқа қарсы күресі
Бұл – тарихи факт
Ал осы шындық эпоста көптеген қосымша сюжеттермен, мотивтермен көмкерілген, өйтпеген күнде Едігенің өмірі эпикалық күйге түспеген болар еді
Сөйтіп, Едігенің ғұмырнамасы оның ғажайып жағдайда тууымен басталады»
Ғалым ғұмырнамалық тұтастану мәселесін қозғағанда да Едігенің өмірге келу тарихын Баба Ғұмыр, Баба Түкті Шашты Әзиздерге, оның шешесі су перісі Кенжекейге қатысты мифологиялық әңгімелермен байланыстырады
Сондай-ақ тарихи тұтастану мен географиялық тұтастануды талдағанда да «Қырымның қырық батырын» мысалға алады
«Қырымның қырық батырын» алайық, ең алдымен айтатын нәрсе, бұл эпос тұтастанудың барлық түрлерінен өткен, мұнда сюжеттік циклдену де, ғұмырнамалық циклдену де, шежірелік циклдену де, тарихи циклдену де бар

Соңғы циклдену түрі географиялық тұтастануға үлкен әсер еткен, өйткені мемлекеттік кезеңдегі тұтастану, бір жағынан, мемлекеттің көп жылғы тарихын қамтыса, екінші жағынан, сол ұзақ тарихты көрсету үшін мемлекет тұрған кеңістікті де көрсетуді керек еткен
Сөйтіп, «Қырымның қырық батырында» Алтын Орда, Ноғай Ордасы, Қазақ хандығы тұстарындағы билеушілердің қаһармандық шежіресі тұтастанудың барлық үлгісі арқылы жыр түрінде баяндалған да, үлкен эпопеяға айналған
Ал эпопеяның алтын діңгегі –«Едіге туралы жыр», – дейді академик
Қазақ эпосындағы тарихи тұтастану мәселесін терең зерделеген ғалымның пікірінше «Едіге» жыры – тарихи-қаһармандық эпосқа жатады.
Сол жылдары С.Қасқабасов бұл мәселеге тереңдеп барып, Едіге Мағауиннің «Едіге» жырының тарихилығы және көркемдік ерекшеліктері» деп аталатын филология ғылымдарының кандидаты ғылыми дәрежесін алу үшін дайындалған диссертациясына жетекшілік жасады
Бұл Қазақстанда «Едіге» жырын арнайы жан-жақты зерттеген алғашқы көлемді зерттеу еңбек еді
Онда мынадай мәселелер қарастырылған: жырдың Шоқан нұсқасындағы топонимдер мен этнонимдер жайы, тарихи есімдер және олардың тарихи шынайылығы мен эпикалық шарттылығы, белгілі тарихи оқиғалардың жырдағы көрінісі, осы орайдағы нақтылық пен жалпылық, тарихилық және эпикалық дәстүр, олардың ара қатынасы, тарихилық аясындағы сюжеттік құрылым және композиция, бейнелеу тәсілдері мен өлең өрнегі, жырдың текстологиясы
Міне, осы мәселелерді өзара байланыста алып, жүйелі түрде тексере келіп, «Едіге» жырының тарихи негіздерін анықтап, көркемдік ерекшеліктерін айқындауды мақсат еткен
Сөйтіп, білікті ғалым едігетануға зор үлес қосты
Шәкірті Е.Мағауин эпостың әйгілі Шоқан нұсқасына текстологиялық терең зерттеу жасап, эпостың бұл нұсқасын 1992 жылы «Жұлдыз» журналына шығарады
«Едігенің» Мағауин жариялаған нұсқасы оның ескі араб әрпінен кирилицаға аударылған нұсқалары ішіндегі ең озығы болып табылады.
Бүгінгі күні «Мәдени мұра» стратегиялық ұлттық жобасының «Әдебиеттану, фольклортану және өнертану» секциясының төрағасы, М.О.Әуезов атындағы Әдебиет және өнер институтының директоры С.Қасқабасовтың жетекшілігімен 100 томдық «Бабалар сөзі» жарыққа шығуда
Мақсаты ұлт мұрасын ұрпаққа жеткізу
2006 жылы Астанадағы «Фолиант» баспасында басылған «Бабалар сөзі» сериясының 39-шы томына «Едіге» жырының бірнеше нұсқасын енгізді
Олар: 1
1905 жылы Санк-Петербургтен басылған Ш.Уәлихановтың «Едіге жыры» нұсқасы; 2
Ә.Диваевтың «Едіге батыр» (Ташкент, 1922) нұсқасы; 3
Мәшһүр Жүсіп Көпеев жинаған «Ер Едіге» (Алматы, 1992) аңызы; 4
Мұрын жырау нұсқасы – «Едіге»; 5
«Мәулімнияз – Едіге» (Нұртуған нұқасы; 6
Қоңырат қаласының тұрғыны (Қарақалпақстан) Қылышбайұлы Қартбайдың орындауында жазылып алынған «Едіге батыр эпосы»; 7
Халық ақыны Қалқа Жапарбаев жырлаған «Едіге – Нұран» нұсқасы; 8
Аякеш Өмірзақовтың айтуынан хатқа түскен «Едіге батыр әңгімесі»
Соңғы екі мәтін бұрын еш жерде жарияланбаған және зерттелмеген

Сейіт ағаның тікелей тапсырмасымен және редакциялауымен аталған институттың ғылыми қызметкері Ақеділ Тойшан 2008 жылы секция дайындаған 10 томдық «Қазақ әдебиетінің тарихының» бірінші томында «Едіге» деген мақала бастырып, онда жырдың нұсқалары, олардың жанры туралы татымды ойлар айтты
Қорыта келгенде, академиктің дүние жүзі фольклорының алтын қорына кіретін «Едіге» тарихи-қаһармандық эпосына қатысты еңбектері оның ұланғайыр шығармашылық жұмысының көрнекті бір белесі болып табылады.
 
 Жұбаназар Асанұлы,
  Ақтөбе мемлекеттік педагогикалық институтының доценті
