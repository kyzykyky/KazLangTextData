Қазақтың көрнекті жазушысы Әбіш Кекілбаевтың әңгімелерінің бірі «Тасбақаның шөбі» – классикалық туынды
Онда кемел әңгімеге тән хас белгілердің бәрі бар
Басы артық оқиға, эпизод, тіпті артық сөз жоқ
Әрбір сөз, сөйлем, детальдар – үлкен ғимараттың орнын тауып қаланған кірпіштеріндей
Егер де бір сөйлем алынса, шығарма-ғимараттың бір кірпіші кетиіп қалатындай
Оның үстіне әңгімедегі жанды сурет, бейнелі орамдар – өмірдің өзіндегідей шынайы да нақты
Кейіпкерлері де өмірдегідей тірі адамдар, нағыз типтік бейнелер.
 Шығарма тақырыбы – жетпісінші жылдардағы ауыл өмірі
Жазушының ауыл өмірін терең білетіндігі сондай, бар жайды өз басынан өткендей мөлдірете көрсеткен

 Әңгіме оқиғасы бастан-аяқ екі-ақ кейіпкердің тұлғасын сомдауға жұмсалған
Шығарманың қолға ұстатқандай болмысы екі персонаж төңірегінде, олардың замандастарымен өзара қарым-қатынасы және өмірмен бетпе-бет келтірудің нәтижесінде ашылады

 Бұл кейіпкерлер – Оңбай мен Қарабала.
 Оңбай – ата-бабасынан сіңірі шыққан кедейдің тұқымы
Табиғатында өте пысық, еті тірі адам
Оның пысықтығы мектепте оқып жүргенде-ақ байқалған
Оқуға алғыр, мұғалім тапсырмаларына мұқият болған
Сонымен қатар қағылез, тентек, ұрыншақ
Бойы жігер-қуатқа, бұла күшке толы
“Он беске келер-келместе-ақ қызы бар үйге түнде тайлақ боп сүйкенетінді шығарған”
Қиқарлығы, ұрыншақтығы, сонымен бірге пысықтығы қартайғанша толас таппаған.
 “Ауылдағы кісі үрікпес қыз біткеннің Оңбайдың өлеңдетіп жазған хатын алмағаны кемде-кем
Ал Оңбайдың қалтасы тола қыздар берген кестелі орамал
Алқалы жиын көрсе, арқасы қызып кетеді
Көзі шоқша жайнап, екі беті бал-бұл жанып шыға келеді
Жиналыс атаулыдан сөйлемей қалмайды
Мерекелік жиналыс па, есеп беруге, қой қырқуға, шөп шабуға, мал төлдетуге, күйек алуға арналған жиналыс па, оған бәрібір
Басқарушы баяндамадан кейін-ақ соның атын атайды
Жұрт дуылдатып қол соғады
Сол ду-ду – бір ду-ду
Залда отырғандар да, төрде отырғандар да бастарын ша
