(Бәкеге)
Дін пұсырман баласы
Адамдықтан жерімес.
Тіл пұсырман, қарашы,
Арамдықтан шегінбес.
Дәніккесін бұл шіркін,
Адал бір дәм жегізбес!
Жатқан жері даладай,
Екі өркеші баладай,
Азу тісі қаладай,
Жабуы жамшыдай,
Құйрығы қамшыдай
Бура сойған не сұмдық!
Тоқымы кеппей топтанып,
Ел тонауға аттанып,
Жылқышысын дойырлап,
Жылқыларын сойылдап,
Көрші жұртты шулатып,
Жаудай шапқан не сұмдық!
Қарап жатқан жыланның
Құйрығын неге басасың,
Шағайын деп шапшыса,
Шоршып неге қашасың?
Ұл он беске келгенше –
Қолға ұстаған қобызың.
Ұл он бестен асқан соң,
Тіл алмаса – доңызың.
Не бетіңмен қорғайсың
Жауқашардың тоғызын?!

Бұрала біткен емендей…
(Жауқашарға)
Бұрала біткен емендей
Қисық туған адамсың.
Бұл мінез, бұл қылықпен
Қайдан абырой табарсың?!
Ындыны жаман жетеуің
Қашты әне жалт беріп,
Қалған мына екеуін
Қолыңа ал ант беріп.
Жол атаң «енем баласы»
Жатырқауды білмейді,
Ортайса да шарасы,
Арамдыққа жүрмейді.
Кісіні көрсең, есікке
Жүгіре шық, кешікпе.
Қарсы алмасаң мейманды,
Кесір болар несіпке!
Бұрала біткен емендей…
(Жауқашарға)
Бұрала біткен емендей
Қисық туған адамсың.
Бұл мінез, бұл қылықпен
Қайдан абырой табарсың?!
Ындыны жаман жетеуің
Қашты әне жалт беріп,
Қалған мына екеуін
Қолыңа ал ант беріп.
Жол атаң «енем баласы»
Жатырқауды білмейді,
Ортайса да шарасы,
Арамдыққа жүрмейді.
Кісіні көрсең, есікке
Жүгіре шық, кешікпе.
Қарсы алмасаң мейманды,
Кесір болар несіпке!
