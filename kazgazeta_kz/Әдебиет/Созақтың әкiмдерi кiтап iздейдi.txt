«Кiтап маған тақтан да қымбат» дептi Шекспир
Кiтап – бiлiмнiң қайнар көзi ғана емес, адамның сенiмдi серiгi, рухани азығы
Ғаламтор жаулаған мына ­заманда кiтапты екiншi кезекке ысырып, ғаламторға бас қойғанымыз жасырын емес
Кiмнен жасырғандаймыз, қазiр кiтапхана қызметкерлерi, мұғалiмдер және азды-көптi студенттер болмаса, кiтапханаға бас сұғатындар азайған заман… Бұрынғыдай туған күнге кiтап сыйлайтын дәстүр де келмеске кеттi. 
Сөз ұстаған азаматтардың өзi кiтап­пен сирек сырласатын заманда билiктегi лауазымды тұлғалар руханияттан тiптi терiс айналған шығар деп ойлайтынбыз
Бiрақ кiтапты жата-жастана оқитын әкiмдер әлi де бар екен
Әсiресе Созақ ауданында…
Жуырда Астанада футболдан журналистер арасында ­Сейдахмет Бердiқұловты еске түсiруге арналған жарыс өттi
Шымқаладан елордаға бiр топ әрiптес жолға шықтық
Жол қысқарсын деп пойызда саясат, спорт, дiн, тарих және өзге де тақырыптарды қаузап тастадық
Әңгiме арасында Созақ ауданы әкiмiнiң баспасөз-хатшысы Ерлан Райымқұлов «осы жолы Астанадағы барлық кiтапхананы ақтарсам да, Ақселеу Сейдiмбектiң «Жынды Ысқақ» деген әңгiмесi шыққан кiтапты ­табуым керек» дедi
«Оны қайтпексiң» деймiз бәрiмiз
Ұлт руханиятының шырақшысы бола бiлген Ақселеу абыздың бiраз кiтаптарын оқысақ та, дәл осы әңгiмесiмен ешқай­сы­сымыз таныс болмай шықтық
Бiр iске бекiнсе, iздегенiн таппай қоймайтын Ерлан досымыз әңгiмесiн жалғады.
– Аудан әкiмi Салыхан Полатов ағамыз дәл осы кiтапты тауып бершi деп өтiнiш еткен
Табуын таптық-ау, бiрақ электронды нұсқасын
Әуелi ең бай кiтап қорымен мақ­­та­натын Созақ аудандық кiтап­ханасын «тiнтiп» шықтық
Табылмады
Одан соң, облыстық кiтапханаларға сұрау салдық
Жоқ
Астана мен Алматыдағы кiтап­ханаларға да хабарластық
Бiрақ жоғымызға кезiкпедiк
Тiптi ұлттық кiтапханада да жоқ болып шықты
Абырой болғанда Қа­рағанды қаласындағы облыстық кiтапханадан журналға шыққан нұсқасын көшiрме етiп алдырдық, – дедi ол.
– Қазiр кiтап оқитын әкiм бар ма өзi? Сенiмсiздеу әңгiме, – деп әзiлдедi бiр әрiптесiмiз.
– Болғанда қандай, – деп Ерлан көсiле жөнелдi
«Алғаш рет Аймұрзаев Аманғали ­Түктi­байұлымен қызметтес болдым
Нағыз кiтапқұмар әкiм болатын
Интеллектiсi жоғары екенi байқалатын
Әр жиналыс сайын кiтаптардан мысалдар келтiрiп отыратын
«Ойыңа ие бол – ой сөзiңе айналады
Сөзiңе ие бол – сөз iсiңе айналады
Iсiңе ие бол – iс әдетке айналады
Әдетiңе ие бол – әдет мiнезге айналады
Мiнезiңе ие бол – мiнез тағдырыңды шешедi» деген қанатты сөздi жиi айтатын
Сәуiрбек Бақбергеновтiң «13 ойыншы» деген кiтабының басты кейiпкерi болған азамат қой
2015 жылы Қазақ хандығының 550 жылдығы қарсаңында Лев Гумилевтiң ежелгi түркiлер, көшпендiлер туралы тарихи кiтаптарын кабинетiнде отырып оқығанына өзiм куәмiн
Ұзақ жолға шыққанда қазақ, әлем және орыс классиктерiнiң кiтаптарын талдап берген кезде кейде қайсыбiрiн өзiм бiлмей ұятты болып қалатынмын
Одан соң Созақ ауданына Мақсат Исаев әкiм болып келдi
­Заманауи көзқарастағы әкiм болатын
Әр iстен жаңашылдық iздеуден жалықпайтын
Оқитын кiтаптары да көзқарасы мен ұстанымына сай болды
Сол кiсiнiң өтiнiшiмен «Бай әке, кедей әке», «Вавилондағы ең бай адам», «Билiктiң 48 заңы», «Алхимик», «Код да Винчи», «Көшпендiлер» секiлдi кiтаптарды iздеп тауып өзiм апарып бергенiм есiмде
Кiтап туралы тың пiкiрлерiн айтқанда шалқамнан түсе жаз­дағанмын
Ал бүгiнде аудан тiзгiнiн ұстаған әкiм Салыхан Полатов нағыз кiтапқұмардың өзi
Келе салып, ауданның тарихынан бастап, Асқар Сүлейменов, Шәдi Төре Жәңгiрұлы, Ақселеу Сейдiмбектiң кiтаптарын оқып шықты
Ал жақында ғана шақырып алып, «бұрын Мұхтар Мағауиннiң «Аласапыранын» оқып едiм, соны тағы бiр шолып шығу керек деп тұр
«Жiгiттер, ел тiзгiнiн ұстаған әкiмдердi сынауға құмармыз
Ал сендер соңғы рет қашан және қандай кiтап оқыдыңдар?» дегенiнде бәрiмiз қызарақтап қалдық
Биыл журналистер күнiнде аудан әкiмi С.Полатовтың бiр топ журналиске кiтап сыйлауы бекер емес екен-ау.
Қым-қиғаш өмір мен күйбең тiршiлiктiң қамымен шап­қы­лап жүргенде кiтаптан да алыс­тап кетiппiз-ау
«Жақсы кiтапты алғаш оқығанда жаңа дос тапқан­дай боласың
Осы кiтапты қайталап оқу ескi досыңды тағы кездес­тiр­генмен бiрдей» деген екен француз жазу­шысы М.Вольтер
Кiтапта ел тағдыры жатады
Ендеше, әкiмдер мен басшылар кiтапты жиi парақтап тұрса, елге жақындай түсетiнi анық
Елге жақын болу дегенiңiз – оның қамын ойлау, ойлап қана қоймай, қызмет ету деген сөз
Рухани жаңғыру деген осы емес пе?
Ғабит САПАРБЕКОВ, 
журналист
Оңтүстік Қазақстан облысы
