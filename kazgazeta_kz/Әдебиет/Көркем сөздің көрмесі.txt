 Елордадағы «Көрме» орталығында «Eurasian Book Fair – 2018» ІІІ Еуразия халықаралық кітап көрме-жәрмеңкесі ұйымдастырылды
Астананың ­­­20 жылдығына арналған іс-шаралар аясында өткен жәрмеңкеге ҚР Мәдениет және спорт министрлігі мен Астана қаласының әкімдігі қолдау көрсетті

 Жәрмеңкеге Ресей, Польша, Ұлыбритания, Беларусь, Әзербайжан, Тәжікстан, Түркия, Қытай, Үндістан, Албания сияқты 18 елдің 150-ден астам баспа ұйымдары қатысты.
Екі күнге созылған шара барысында астаналықтар небір жауһар дүниелермен қауышты
Кітап оқитын оқырмандар бар екен
Өйткені «Көрме» ғимаратының атшаптырым залы екі күн бойы қарбалас шараларға толы болды
Келушілердің аяғы үзілмеді.
Біз «Рухани жаңғыру» бағдарламасы аясында «Фоллиант» баспасынан басылып шыққан кейбір жаңа кітап­тардың тұсаукесер рәсімдеріне куә болдық
Шетелдік өнімдермен қатар қазақ тіліндегі баспа өнімдері де сапа­лық деңгейінің, дизайнының, мазмұ­нының жоғарылығымен назар ­аудартты.
Жұртшылық өздеріне керекті кітаптарын тауып, жарық көрген жаңа кітаптармен танысты
Оқырманның шашуы шашылған тойындай болған шаралар барысында кітап дейтін ұлы қазынаның сарқылмайтын кеніне кез келгендей әсер алдық.
Халықаралық түркі академия­сы­ның басшысы, «Егемен Қазақстан» газеті АҚ президенті Дархан Қыдыралин Мағжан Жұмабаевтың кітабының таныстырылымы болатын хабарлады
Бардық
Көрдік
Риза болдық
Мағжан тоғыз тілде сөйледі.
Тұсаукесер рәсіміне астананың зиялы қауым өкілдері, Қырғызстаннан келген қонақтар, көрмеге келген оқырмандар қатысты.
– Бүгін біз үшін ерекше айтулы күн
Жаңа ғана «Адамзаттың ­Айтматовы» атанған заңғар жазушы Шыңғыс Айтматовтың тоқсан жылдығына байланысты шараны атқарып келдік
Соның жалғасы іспетті биыл туғаны­на 125 жыл толып отырған Мағжан Жұма­баевқа арналған жиынға қош келдіңіздер, – деді Дархан Қыдыралин – Халықаралық түркі академиясы биыл Айтматовтың 90 жылдығы және Жұмабаевтың 125 жылдығы деп жариялады
Осы жыл аясында Мағжан­ның жырлары тоғыз тілге аударылды
Атап айтқанда, ағылшын, әзербайжан, алтай, башқұрт, қырғыз және басқа тіл­дер
Өзбек тілінде жеке кітап болып шықты
Ақын өлеңдері өзге тілдерге де аударылып жатыр.
Айта кету керек, Халықаралық түркі академиясы игілікті шараны осы кітап көрмесі кезінде өткізуді бірлесіп жоспарлаған екен
Сол себептен де таныстырылым рәсімінде Қазақстан Жазушылар одағының төрағасы, ақын Ұлықбек Есдәулетов те төрде отырды.
– Мағжан өлеңдерінің тоғыз тілге аударылып, жеке-жеке кітап болып шығуы бұрын-соңды болмаған оқиға деп есептейміз
Ақынның бірлі-жарым өлең­дері кеңес заманында орыс тіліне аударылды
Өткен ғасырдың ал­пысыншы жылдары ресми түрде ақталға­нымен, Мағжан өлеңдеріне тыйым салын­ған болатын, – деді ол өз сөзінде.
– Міне, енді Мағжан бүкіл ­дү­ниенің игілігіне айна­лып жатыр
Жалпы Мағжан есімі әлем клас­сиктерінің, әлемнің ұлы жазушы-ақын­­­дарының қатарында тұруы ­керек.
Бұдан кейін ақын өлеңдерін өз тілдерінде сөйлеткен аудармашы ақындар сиясы кеппеген кітаптардан Мағжан өлеңдерін өздерінің ана тілінде келістіре оқып берді
­Жи­налған көпшілік қуана қол соқты
«Алмас қылыш қын түбінде жатпайды» деген
Мағжан ақын бұғауды бұзып, қапастан азат болып, жарық етіп әлем көгіне шықты.
Мағжанның тоғыз тілдегі жаңа кітабының тұсаукесерінде кермежіпті Ұлықбек Есдәулетов пен атақты ­кинорежиссер Болат Шәмшиев және филолог ғалым Атығани Еңсебаев қиды.
Халықаралық түркі академиясы Мағжанның 1923 жылы шыққан жина­­ғының түпнұсқасы негізінде оның ака­демия­лық жинағын дайындап жатыр екен
Болашақта ол да оқырманға жол тартады.
Жиын соңында экранға шыққа­нына 50 жыл толатын «Қараш-қараш оқиғасы­ның» режиссері Болат ­Шәм­шиев­тен бірауыз пікір айтуды өтінген едік.
–Мағжанның туған жеріне, Қызылжар өңіріне бардым
Мағжан Жұмабаев туралы жақсы бір көркем фильм жасау керек деген ой келді
Мағжан мені несімен тартады? Ол қанаты қырқылған қыран сияқты
Биікке көтерілген, жанымен күйген адам
Ақын сол заманда-ақ әдеби ортаның ең жоғары шыңында тұрды
Саясаттан ада еді, коммунизмге, Ресей үкіметіне қарсы шыққан жоқ
Соған қарамастан зұлмат заманның құрбаны болып кетті
Ол өз Ота­нын, туған даласын ерекше жақсы көрді
Адам туған топырағын құлай сүйсе, соның өзі ерлік, – деді ол.
Мағжан әр жүректі осылай тербетті.
Ой кітабы
Ербол Шәймерденовтың есімін білмейтін адам жоқ
Қысқа ғұмырында ауқымды іс тындырып, қазаққа керек соқталы дүниелер ұсынып кетті
Өмірден асығыс аттанған Ерекеңнің қолтаңбасын кітап көрмесі барысында оқырман қауым тағы көріп, ыстық ықыласпен еске алысты
Жаңа кітаптар таныстырылатын алаңда марқұмның «Қазақ афоризмдері» атты кітабының тұсаукесері өтті
Мұнда да бас қосқан жұртшылық қарасы көп болды.
Шараны белгілі жазушы Қуаныш Жиенбаев жүргізді.
–Қазақта «тұңғыш» деген бір жақсы сөз бар
Ербол Шәймерденов сондай азаматтардың бірі еді
Ол тұңғыш – рәсімтанушы
Ерекең ақын, журналист, қоғам қайраткері, айта берсе бұл әңгіме біразға созылып кетер
Бүгін халықаралық кітап көрмесі аясында Ерболдың қолы­мыз­ға тиген жаңа жинағын сөз етейік, – деп ол «Қазақ афоризмдерінің» бұрын да «Ортақ қазына», «Төлбастау», «Ақыл-ой антол­огиясы» деген атпен шыққанын, енді мына кітап сол жи­нақ­тарға енбей қалған афоризм­дердің басын қосқанын айта кетті.
Расында, ұлттық рухани болмысымызды танып-білуге мүмкіндік беретін 78 ой иесінің афористік тол­ғам­дары тақырып бойынша топ­тас­тырылып берілген жаңа жинақтың бағасын сөзбен жеткізіп айту қиын.
«Қолыңыздағы кітап – ой кітабы
Ойлануға шақыратын, ойлауға үйрететін кітап
Осынымен ерекше! Осынысымен құнды!» деп автордың өзі алғы сөзінде жазып кеткендей, «Қазақ афоризмдері» әр үйдің төрінен орын алуға лайықты жинақ
Мәдениет және спорт министрлігінің «Мәдениет және спорт саласындағы бәсекелестікті жоғарылату, қазақстандық мәдени мұраны сақтау, зерделеу мен н­асихаттау және мұрағат ісінің іске асырылуын арттыру» бағдарламасы «Әдебиеттің әлеуметтік маңызды түрлерін сатып алу, басып шығару және тарату» кіші бағдарламасы ­бойынша жарық көрген.
Бірінші бөлімі – ­«Ой-­қа­зынаның» өзі «Бағзы мәдениет бұлақ­тары», «Ортақ қазына», «Төл­бастау», «Құнарлы көмбе», «Өнердің алтын ғасыры», «Жаңа дәуір – жаңа арна» деген атаулармен екшеленіп, ­сонау Анақарыс, Тоныкөктерден ­бастап, кешегі Сағат Әшімбаевтар­дың даналық сөздеріне дейін топ­тастырылған «ұрпақтар сөзінің рухани» желісіндей
Екінші бөлім – «Ақылнама» қазақ мақал-мәтелдері мен қара сөздерінің, ақылман ой-нақылдарының қазына­сындай
Көркем безендірілген кітап қалың көпшілік үшін таптырмас құрал іспетті.
Қуаныш Жиенбаевтың айтуынша кітап­қа жиырма мыңдай афоризм топтас­ты­рылған екен
Қаншама еңбек десеңізші
Ербол Шәймерденовтың ел үшін, халық үшін жасаған қыруар жұмысын, артына қалдырып кеткен асыл мұрасын жиналғандар ерекше бағалады.
Бұдан артық қандай анықтама керек?!
Сегіз жыл көз майын тауысқан еңбек
Профессор, филология ғы­лымының докторы, ҚР ҰҒА мүше-корреспонденті Шерубай Құрманбайұлының «Көркем аудар­мадағы жаңа атаулар: жасалуы мен қолданылуы» атты кітап кітапсүйер қауымды ризалыққа бөледі
Кітаптың таныстырылымы кезінде ғалымның қаншама уақытын сарп етіп, көз майын тауысып, қыруар кітап оқып, оларды зерделеп, саралап, ерінбей-жалықпай ғылыми негізде жіліктеп, атаулар мен сөздерді орын-орнына қойып бергеніне көзіміз жетті.
Жалпы тіл білімінде ­аударма мәселесін лингвистикалық тұрғыда зерттеуге арналған кітаптар бұған дейін де болған
Шерубай Құрманбайұлының айтуынша, тіл білімі негізінен әдебиетшілер ­тарапынан көбірек зерттелген екен
Өйткені аударма әдебиеттану ғылымының саласы ретінде көбірек қаралып келген.
Ал мына кітап лингвистикалық тұр­ғыда тілші маманның індете зерттеуіне негіз болған
Осы тұрғыда ол ғылым тілінің дамуы, бұқаралық ақпарат құралдары тілінің дамуы, көркем әдебиет тілінің дамуы сияқты бағыттарда сөзжасам процесінің қалай жүріп жатқанына, жаңа сөздердің көркем әдебиетке ену жағдайына үңілуді мақсат тұтқан.
Ғалым сөзжасам процесі аударма кезінде көбірек жүзеге асатынына ­назар аударған
Өйткені кітапты аударып отырған кезде кейбір жаңа сөздерді, атауларды дәлме-дәл жеткізу керек болады
Дәлме-дәл баламасын табу қажет
Осы мәселеде әдебиетшілер қалай еңбектенуде деген сауалға ­жауап табу инемен құдық қазғандай ыждаһаттылықты, ізденуді талап етеді.
Жалпы аударма саласы тарихында Абай мен Шәкәрімнен кейін Алаш қайраткерлері, оның ішінде Әлихан Бөкейханов осы мәселемен тікелей айналысты
Әлихан көркем әдебиетті де, оқулықты да аударған
Оны аударма саласының негізін қалаушылардың бірі деуге болады
Одан кейін Жүсіпбек Аймауытов тұр
Одан беріде сөзжасам, терминжасам, жаңа сөздерді енгізу процестері аударманы ғылым ретінде қалыптастырды.
Шерубай Құрманбайұлының «Көркем аудармадағы жаңа атаулар: жасалуы мен қолданылуы» атты кітабы да сол игі істің жалғасындай.
Автордың өзі түсіндіргендей, кітаптың бірінші бөлімі монография­лық зерттеулерге арналған
Автор ХХ ғасырдың басындағы аударма тарихына көбірек тоқталған.
– Деректерді жинақтау барысында осы кезеңнің өзіндік ерекшелігі бары анықталды
Өйткені Алаш қайраткерлері аудармаға еркін түрде келген
Ол кезде азақ тілінің мәйегі сақталып тұрған заман, сондықтан олар біріншіден қазақ тілінің сөздік қорын барынша тиімді пайдаланған
Екіншіден, жаңа сөз жасауға көп мән берді, – деді Шерубай Құрманбайұлы.
Ғалым қазақ ­жазушыларының сөзжасам процесінде үлкен тиянақтылық танытқанын атап өтті
Кітаптың екінші тарауында тілдік материалдар берілсе, үшінші тарауда аудармашылар мен тіл мамандарына және басқа да қауымға көмек ретінде қазақша-орысша, орысша-қазақша сөздік жасалған
Қаламгерлер еңбектеріндегі жаңа сөздердің аударма баламаларының кейбірі қолданысқа еніп кетті, кейбірі тасада қалып қойды
Небір сөз маржандары тілші мамандардың назарына ілікпей жүргендіктен іске аспай тұр
Ал мына жинақталған сөздік бұл орайда тіл мамандарына таптырмас көмекші болмақ
Және бір назар аударатыны – автор түпнұсқадан тікелей, төте аудармаға ерекше мән берген.
Оқырмандар өз ойларын ортаға салып, тіл ілімі саласында көшелі, іргелі еңбектің дүниеге келгеніне ризашылық білдірді.
Ғазиз ҚҰРМАШҰЛЫ
