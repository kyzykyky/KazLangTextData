Елбасы Қазақстан Халқына арнаған «Қазақстан– 2050» Стратегия­сы – қалыптасқан мемле­кет­тің жаңа саяси бағыты» атты биылғы Жолдауында мемлекеттік тілдің ел өміріндегі маңыздылығына ерекше тоқтала келіп: «Қазақ тілі – біздің рухани негізіміз
Біздің міндетіміз – оны барлық салада белсенді пайдалана отырып дамыту
Біз ұрпақтарымызға бабаларымыздың сандаған буыны-ның тәжірибесінен өтіп, біздің де үйлесімді үлесімізбен толыға түсетін қазіргі тілді мұраға қалдыруға тиіспіз
Бұл – өзін қадірлейтін әрбір адам дербес шешуге тиіс міндет
Мемлекет өз тарапынан мемлекеттік тілдің позициясын нығайту үшін көп жұмыс атқарып келеді
Қазақ тілін кеңінен қолдану жөніндегі кешенді шараларды жүзеге асыруды жалғастыру керек» деп атап өткен болатын
Бұл міндетті жүзеге асыруға Алматы облысы, Жамбыл аудандық «Халыққа қызмет көрсету орталығы» да өз үлесін қосып келеді деп нық сеніммен айта аламыз
Мекеме ісқағаздары бүгінгі таңда толықтай мемлекеттік тілге көшірілген
Халыққа қызмет көрсетудің түрлі бағыттары бойын­ша рәсімделетін құжаттар, талап-арыздар, өтініштер, анықтама қағаздары азаматтардың сұранысына орай мемлекеттік тілде жүргізіледі
Орталықта ісқағаздарды сауатты жүргізуде қазақ тілін жетік білетін мамандар жұмыс жасауда.
Мемлекеттік тілдің қолданыс аясын кеңейту стратегиялық маңызы бар шаралардың бірі болғандықтан, бұл бағыттағы атқарылатын жұмыстардың барлығы дерлік жос­парлы түрде жүргізіледі
Бұл ретте орталық мемлекеттік қызмет көрсету стандарттарына сүйене отырып, сапа мен уақыт үнемділігін, қызметтердің қолжетімділігін қамтамасыз етіп, мемлекеттік тілдің қолданыс аясының кеңеюіне үлес қосуды алда­ғы уақытта да жалғастыра бермек.
Осы тұрғыдан алғанда, Елбасы­ның «Біз барша қазақстандықтарды біріктірудің басты факторларының бірі – еліміздің мемлекеттік тілін, барлық қазақтардың ана тілін одан әрі дамытуға күш-жігерімізді жұмсауымыз керек» деген сөзіне әрбір Қазақстан азаматы негізгі ұстаным ретінде қараса, мемлекеттік тіліміздің мәртебесі артып, тұғыры биіктейтіні сөзсіз.
Құралай КЕЛІМБАЕВА,
Жамбыл аудандық
«Халыққа қызмет көрсету орталығының» 
инспекторы 
Алматы облысы
