Жиренше шешен жолаушылап жүргенде әйелі Қарашаш кенеттен дүние салады
Сапардағы шешенге бұл қайғылы хабарды қалай естіртуді білмей, ел қиналып сасады
Сонда қой соңында жүрген бір тазша бала: «Мені апарыңдар, мен естіртемін» депті.
Он үш жасар тазша баланы алып, ауылдың ақсақалдары Жиренше жатқан ауылға келеді
Биік төбенің басында, дүйім жұрттың ортасында Жиренше шешен отыр екен
Тазша бала Жиреншеге келіп:
– Ассалаумағалейкүм, ақылы елден асқан Жиренше аға! Сізді аузымен құс тістеген, аққан   өзенді тоқтатқан шешен дейді
Үш сұраққа мұрсат беріңіз, – депті.
Жас баланың батылдығына риза болған шешен мойын бұрып:
– Айта ғой, – депті ықыласы түсіп.
– Бауырың өлсе не дейміз? – депті тазша бала.
– Бауырың күйіп түсті десейші!
– Балаң өлсе не дейміз?
– Қос бүйрегіңді тірідей суырып алды десейші!
–  «Қатын өлсе, қамшының сабы сынды» дейміз ғой онда, аға? – депті тазша бала.
– Жоқ, қарағым
Жарық өлсе ошағыңның күлі шашылып, отыз екі қабырғаңды сөгіп алдым десейші!
– Ал аға, бүкіл қабырғаңызға қалқан боламыз деп қалың ел-жұртың келіп тұр, – дегенде Жиренше секем ала:
– Әй, көбейгір, балаларымның анасы, үйімнің жарық панасы, қос көзімнің қарасы, Қарашашым арманда кеткен екен-ау дүниеден, – ботадай боздағанда сақалынан алты тарам жас ағыпты деседі.
Туғаның сенің қара жер,
Өскенің сенің қара жер,
Бәрін де алған қара жер,
Осы ма, аға, баға бер, –
дегенде Жиренше шешен:
Қара жерге гүл өссе жарасады,
Ауылдық жерге қыз өссе жарасады.
Ана – балаларымның панасы емес пе, – депті.
Кейін сол тазша бала дуалы ауызды шешен болыпты.

(«Ел аузынан», Алматы

«Жазушы», 1989 ж.)

(«Ел аузынан», Алматы

«Жазушы», 1989 ж.)
