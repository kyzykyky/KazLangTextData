Әлі есімде, еліміз егемендік алып алғаш Тәуелсіздік табалдырығын аттаған кезде қазақ тілін, салт-дәстүр, дін мен ділді, байырғы жер-су, елді мекен атауларын қалпына келтіруде республикалық «Қазақ тілі» қоғамының орны бөлек болды
1990 жылы нау­рызда «Ана тілі» газетінің алғашқы нөмірі жарық көрді.
Ол кезде мен аудандық «Қазақ тілі» қоғамында жауапты хатшы болып істейтінмін
Барлығымыз «Қазақтың жоқтаушысы ретінде төл тілімізде тағы бір басылым шаңырақ көтерді» деп қуандық
Газеттің таралымы мен оқырманын арттыру мақсатында қызу іске кірістік
Осы іске кеңінен атсалысқан жергілікті ұйымдардың басшыларына ризашылығым шексіз.
Қарапайым ұлтжанды азаматтар мен туған-туыс, таныс-біліс, қазақ тілінің мамандарының жазылуы­на ұйытқы болдық
Әсіресе ауданымыздың ауыл шаруа­шы­лық саласында еңбек ететіндер арасында насихат жүргізіп, жаздырдым десем, артық айтқандық емес
Өзім де тіл, жер-су атаулары, өнер жайында талай ма­қа­­лалар жазып газеттің қоғамдық тілшісі болғаным бар.
Иә, газет содан бері талай асулардан өтті
Ұлт үшін сан салалы тақырыптарда келелі мәселерді көтеріп аянбай еңбек етіп келеді
Сол үшін де «Ұлт газеті» аталуы тегін емес
Қорыта айтқанда, ұлттық болмысымыз, ұлы дала еліміз, анамыздың ақ сүтімен шыққан тіліміз десек осы басылымға жазылайық, ағайын!
Қуанышбек ҚОЖАХМЕТ
Алматы облысы
Ұйғыр ауданы
Шонжы ауылы
