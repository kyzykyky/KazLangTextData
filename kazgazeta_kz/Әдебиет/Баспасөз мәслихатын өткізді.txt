Жуырда Ұлттық экономика министрi Қуандық Бишiмбаев, Энергетика министрі Қанат Бозымбаев, Денсаулық сақтау және әлеуметтік даму министрі Тамара Дүйсенова, Ақпарат және коммуникациялар министрі Дәурен Абаевтың қатысуымен  баспасөз мәслихаты өтті. 
Үкімет отырысынан кейін өткізіліп отырған мәслихат бол­ғандықтан, онда негізінен отырыс­тың күн тәртібінде қарал­ған мәселелер талқыланды
Дизель отынының бағасына алаң­даушылық білдірген тілшінің сұрағына Энергетика министрі Қанат Бозымбаев дизель отыны бойынша ағымдағы ай күрделі болатынын, өйткені, бүгінде отынның көп бөлігі ауылшаруашылығына бағыт­талатынына тоқталды
Ал шiлде айында елiмiзде қант күрт қымбаттаған болатын
Бұл мәселеге қатысты Ұлттық экономика министрi Қуандық Бишiмбаев жауап берді
Оның айтуынша, бүгiнгi күнi нарықтағы жағдай тұрақталған
«Қант бағасы өсуiнiң себептерi болды
Бiрiншiден, әлемдiк нарықтағы жағдайға байланысты, нақтырақ айтсақ, шикiзаттың бағасы 30 пайызға көтерiлдi
Содан кейiн бiздiң ұлттық валютамыздың құны өзгердi
Осы екi себепке байланысты қант өндiрушiлер бағаны өсiруге мәжбүр болды» дедi Қ.Бишiмбаев.
Денсаулық сақтау және әлеу­меттік даму министрі Тамара Дүйсенова өз кезегінде ағымдағы жылы «Жұмыспен қамтудың жол картасы – 2020» бағдарламасы бойынша микронесиелеу көлемі ұлғайғанын хабарлады
Өзгерістерге сәйкес, енді шағын кәсіпкерлікті ынталандыруға бір шағын несиенің мөлшері, оның ішінде ауылдық жерлерде 3-тен 6 млн теңгеге дейін өскенін хабарлады.
«Ағымдағы жылы адамдар алдыңғы жылға қарағанда үлкен көлемді несие алуы үшін схемаларды өзгерттік» деді министр
Ол өзгерістерге сәйкес, енді шағын кәсіпкерлікті ынталандыруға бір шағын несиенің мөлшері, оның ішінде ауылдық жерлерде 3-тен 6 млн теңгеге дейін өскенін, сәйкесінше, бөлінген қаражаттың жалпы көлемі де ұлғайғанын атап өтті
Сонымен қатар Ауыл шаруашылығы министрлігімен бірге 30 млрд теңгенің 10 млрд-ы дәл осы жобаға бөлінгенін айтты.
Ақпарат және коммуникациялар министрі Дәурен Абаев Павлодар облысындағы Қызылқақ ауылындағы оқиғаға орай пікірімен бөлісті
«Меніңше, таяу уақытта барлығын егжей-тегжейлі білетін боласыздар
Сіздер айтып тұрғандай оқиға біржақты әрі қарапайым емес
Бұл жайтқа байланысты белгілі бір тергеу шаралары жүргізіліп жатыр
Шыдамдылық керек және сіздер толық мән-жайды білетін боласыздар» деді Д.Абаев.
Ж.СӘРСЕНОВА
