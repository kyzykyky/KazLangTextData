«Теңізшевройл» кәсіпорнын ел экономикасының тірегі, Қазақстан мұнай-газ саласының көшбасшысы деп жиі айтады
ТШО-ның ел экономикасына қосып отырған үлесі қаншалықты қомақты? Бұл компания неліктен мұнай-газ саласының көшбасшысы деп танылып отыр?
ТШО-ның құрылған уақыттан бері ел экономикасына түсірген пайдасы 116 млрд АҚШ долларын құрайды
Мысалы, төменде берілген «Игілік» бағдарламасы жобаларының картасында көрсетілген ондаған мектеп, балабақша, мәдениет үйлерінің құрылысы оның Қазақстанның әлеуметтік саласының дамуына жасаған инвестицияның бір бөлігі ғана деп айтуға болады
Бұдан басқа да халық игілігі үшін жасалып жатқан шаралары мен жобалары көп.
ТШО-ның 23 жылғы қызметі барысында еліміздің экономикасына түсірген пайдасы айтарлықтай екендігін мойындамау мүмкін емес

Компания 1993 жылдан бері өзі қызмет ететін Атырау облысының әлеуметтік және инфрақұрылымдық дамуына, тұрғындардың өмір сапасының артуына қосқан үлесі 1,3 млрд АҚШ долларынан асады
Кәсіпорын аталған қаржыны «Игілік» атты ерікті әлеуметтік-инфрақұрылымдық және Әлеуметтік инвестициялар бағдарламалары арқылы игеріп, облыста маңызы жоғары жобаларды жүзеге асырып келеді
ТШО бұл жобаларды үкіметтік емес ұйымдармен бірлесе отырып немесе мердігерлерді тарта отырып іске асырады
Ең бастысы, компания тек қаржыландырып қана қоймай, оларды орындау барысында басынан аяғына дейін тікелей өз бақылауында ұстайды
Бұл олардың сапасын арттыра түседі.
Бұл ретте тек ресми жарияланған ақпаратқа ғана сүйеніп қоймай, кәсіпорын қызмет атқарып отырған өңір жұртшылығының ойын білуді де жөн көрдік.
Құлсары қаласының тұрғыны Г.Шынтемірова ТШО жүзеге асырып отырған бағдарлама жайлы: «Қаламыздағы мына тұрған саябақ – «Игіліктің» жемісі, оны ТШО салды
Аудандық емхананы тұрғызды
Қазір колледж деп аталатын Мұнай лицейі де «Игілік» бағдарламасы бойынша салынды
Су мәселесі де шешілді» дейді.
Кәсіпорын бағдарламаларының жемісін қалалық тұрғындар да сезінуде, Атырау қаласының тұрғыны М.Жұмашевтың сөзінен кәсіпорынның жұртшылық игілігіне жасап отырған елеулі үлесін шынайы сезінуге болады
Мэлс «Мен өз балаларым секілді осы қалада туып өстім
Бірақ олар басқа – заманауи, әсем және дамып келе жатқан қалада тұрып жатыр
Олар кезінде әйгілі болған Гурьевтің балшығын көрген де жоқ, қаланың бүгінгі келбетін мақтан тұтады
Атыраудың бүгінгі ғажап келбетінің ТШО қызметімен байланысты екендігін көрмеу үшін жақсылықты білмейтін адам болу керек шығар
Біз қазір Жайық жағалауымен серуендеп келеміз, ал артымызда мен оқыған университет тұр
Мұның бәрі «Теңізшевройлдың» арқасында салынды, бұлар – біздің қаламызға жасаған сыйы» деп, компания қызметіне дән риза екенін білдірді.
«Игіліктің» басқа да игіліктеріне тоқталатын болсақ, 2016 жылы Атырау қаласында дарынды балаларға арналған 320 орындық ұлттық гимназия, 280 орындық балабақша, Шоқпартоғай мен Махамбет ауылдарында 160 орындық балабақша, Индербор поселкесінде 400 орындық Мәдениет үйі және Қосшағыл поселкесінде саябаққа арналған техникалық су құбыры пайдалануға тапсырылып, жергілікті тұрғындардың қуанышына ұласты.
ТШО облыс тұрғындарын жақын арада тағы да қуанышқа бөлейтіні мәлім болды
Облыс орталығында Ретро-саябақ пен 624 орындық техникалық гимназия, Ынтымақ поселкесінде мектеп құрылысының жұмыстары жүргізіліп жатыр екен
Тұрғызба, Қосшағыл және Аққиізтоғай ауылдарында кішкене бүлдіршіндер үшін 280 орындық, ал Құлсары қаласында 290 орындық балабақша салынып жатса, Жаңа Қаратонда осындай жаңа балабақша 160 бүлдіршінге өз есігін ашпақ екен
Сонымен қоса Ақкиізтоғай, Шоқпартоғай және Жаңа Қаратон поселкелерінде дене шынықтыру-сауықтыру кешендері, Бөдене ауылында 200 орындық, ал Есбол ауылында 300 орындық мәдениет үйлері де тұрғындарды спортқа ынталандырып, салауатты өмір салтына бейімдеп, өнерге баулымақ.
Бағдарлама жобалары мен жұмсалған қаржыны тізіп шығу қиын емес, әрине
Дегенмен, әр нысанның ­бастауында тұрған негізгі фактор – адамдар
Сонымен қатар ол – жаңа жұмыс орындары, жаңа білім деңгейі, жергілікті медицина үшін жаңа мүмкіндіктер
Бұл – даму, бұл – өзгеріс, бұл – есеп түріндегі емес, іс жүзіндегі жақсылық.
ТШО өз бастамасымен іске қосып, жүзеге асырып отырған түрлі жобалар тек мектептердің, балабақшалардың, мәдениет үйлерінің, спорт кешендерінің, емханалардың, жолдардың құрылысымен ғана шектеліп қана қоймайды
Сонымен қатар осы мекемелерде 1000-нан астам жаңа жұмыс орны ашылғанын да айтпай кетуге болмайды
Яғни кәсіпорынның арқасында облыстың қаншама тұрғыны жұмыспен қамтылғаны қуантпай қоймайды.
Компанияның әлеуметтік салаға қолдауы­нан бөлек тағы бір бағыты – қазақстандық қамтуды дамыту
Кәсіпорын өзі сатып алатын қазақстандық тауарлар мен қызметтер үлесін жыл сайын арттырып келеді
1993 жылдан бергі мерзімде жалпы құны 22 млрд долларды құрайтын сомаға отандық тауарлар мен қызметтерді сатып алыпты
ТШО компанияның қазақстандық қамту бойынша міндеттерін орындау үшін тауарлар және қызмет көрсетушілерге ұзақ мерзім бойы мүмкіндік туғызуы қажет деп санайды
Сол себепті компания инфрақұрылымға, жергілікті кадрлардың біліктілігін арттыру және жұмыс орындарын ашуға қажетті инвестицияны тарту арқылы қазақстандық жабдықтаушылардың тұрақты дамуын қолдауды жалғастыруды мақсат етіп отырғандығын да білдік.
Жалпы Теңізшевройлдың елімізге әкелер пайдасы әлде де мол деген сенім бар
Кәсіпорын тек Атырау облысы ғана емес, жалпы Қазақстанға оң әсерін тигізіп, мемлекет қазынасына қомақты қаржы әкелетін, әлем бойынша ең ірі деген жобалар қатарынан орын алып отырған «Келешек кеңею жобасын» жүзеге асыра бастады
Оның жүзеге асырылуын отандық кәсіпкерлер, мұнай-газ саласының мамандары, жергілікті тұрғындар да асыға күтуде, себебі, мұнда мүмкіндік мол
Бұл мыңдаған жұмыс орны, мамандарды шыңдау, жергілікті өндірушілер мен қызмет көрсетушілерді ауқымды тапсырыстармен қамту, даму, әлемдік ең озық стандарттарға сай болу жолындағы мүмкіндіктер
Бұл – «Келешек кеңеюдің» қалдырар мұрасы
Теңізшевройлға осындай ірі жобаны асыруда табыстар мен сәттілік тілейміз
Себебі, оның жемісін ел көреді.
