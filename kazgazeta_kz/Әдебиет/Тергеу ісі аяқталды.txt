Астанада Ұлттық қауіпсіздік комитетінде өткен баспасөз мәслихатында осы құрылымның ресми өкілі Руслан Карасев соңғы жарты жыл бойы жұртқа кеңінен танылған бизнесмен Тоқтар Төлешовтің ісіне қатысты тергеудің аяқталуына орай арнайы мәлімдеме жасады. 
Ресми өкілдің айтуына қарағанда «Шымкент сырасы» ЖШС президенті Тоқтар Төлешов кейінгі кездері қарызға белшеден батқан
Оның банктер мен трансұлттық қылмыстық топтарға берешегі 200 млн АҚШ долларына жеткен
Осыдан құтылудың жолы төңкеріс деп тапқан ол ойын жүзеге асыруға кіріскен.
Билікті басып алу жос­па­рын орындау үшін Т.Төлешов елдегі жағдайды тұрақ­сыз­дандыруға әрекет жасаған.
Кәсіпкер өзінің жанына қосып алған құқық қорғау органдарының белгілі тұлғалары Ілияс Бақтыбаев пен Хибратулла Досқалиевті «қызметпен қызықтырған» деген болжам бар.
Бизнесмен өзінің бас­шы­лығындағы зауыттың күзетіне деп 90 адамнан тұратын қарулы топты ұстаған
Осы фирманың атына 60 дана «Калашников» автоматы мен түрлі маркадағы қару-жарақ түрлерін тіркеген.
Қарулы топ тек күзетпен ғана айналыспай түрлі қыл­мыстық әрекеттерді жүзеге асырған
ҰҚК-нің мәлімдеуінше осы іске орай 25 адамның үстінен қылмыстық іс қозғалып, 300-ден астам адам куәгер ретінде жауап беріп жатыр
Бұл қылмыс ­бойынша Төлешов 15 жыл мерзімге түрмеге қамалуы мүмкін.
Серік ӘШІРОВ
