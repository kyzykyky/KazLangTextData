Алматы қаласындағы «Мирас» салтанат үйінде «31арнаның» «Келіндер бәйгесі» атты жаңа жобасының тұсаукесері өтті
Тұсаукесер рәсіміне келген жұртшылық қазақтың тойында отырғандай әсер алды
Ортаға екі жас шығып, жар-жар да айтылып, беташар рәсімі де жасалды
Ұйымдастырушылар осылайша қазақтың тойын насихаттайтын жоба мәнін жақынырақ таныстыруды мақсат тұтса керек
Жобаның аты да айтып тұрғандай, бұл отбасылық құндылықтарды дәріптейтін қалың көпшілікке арналған бағдарлама.
Аталмыш бағдарламаға қатысу үшін республикамыз бойынша мыңнан астам өтініш түскен екен
Ұзақ іріктеуден соң, төрт қалыңдық жобаға қатысуға жолдама алған
Жоба шарты бойынша, төрт қалыңдық бір-бірінің тойына қатысып, тойдың өткізілу барысымен танысып, тойдың өзіндік ерекшеліктерін: салт-дәстүр­дің сақталуын, мейрамхананың безендірілуі, өнер көрсеткен артистер­дің кәсібилігі және т.б
сарапқа салады.
«31 арна» Бас директоры Бағдат Қожахметов аталмыш жобаны бастауға түрткі болған жайттар жайлы ойын былай өрбітті
«Арна­мыздың көрермендері көңілашар бағдарламаларды бар ынтамен тамашалайтынын аңғардық
Ал қазіргі телевизияда отбасымен бірге көретін бағдарламалар некен-саяқ
Осы ретте қазақтың тойын көпшілікке таныстырып, әр аймақтағы дәстүр мен ерекшелікті дүйім жұртқа таныстыру үшін осы жобаны қолға алдық»
Бұл жобаның бір ерекшелігі, арнайы сценарийдің жоқтығында
Яғни, бағдарламада көрсетілетін барлық той шынайы
Өзге жобалардан ерекшеленетін тұсы баға беретін әділ-қазы қатысушылардың өздері бола алады.
Жаңа жоба 28 наурыздан бастап дүйсенбі мен жұма аралығында сағат кешкі 23.00-де эфирге шығатын болады.
Ақбота ИСЛӘМБЕК
