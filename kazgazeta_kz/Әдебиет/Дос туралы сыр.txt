
Юлдаш Азаматов! Бұл есім көзі қарақты оқырманға жақсы таныс
Белгілі қоғам қайраткері, пуб­лицист-жазушы
Қазақстан Республикасының Еңбек сіңірген қайраткері
Қазақстан Жазушылар одағының, Журналистер одағының мүшесі
Бірнеше прозалық, публицистикалық кітаптардың авторы
Бірқатар мемлекеттік марапаттар мен наградалардың иегері
Ширек ғасыр «Уйғур авази» газетінің бас редакторы болып қызмет атқарған
Еліміздің ұлтаралық достығы мен ынтымақ-бірлігінің нығаюына елеулі үлес қосып, атсалысқан тұлға
Жуырда мерейлі 70 жасқа толғалы отырған ағамыз туралы әріптесі әрі досы, ҚР Парламенті Мәжілісінің депутаты Қуаныш СҰЛТАНОВТЫҢ «Дос туралы сыр» атты мақаласын, сондай-ақ Юлдаш АЗАМАТОВПЕН сыр-сұхбатты назарларыңызға ұсынып отырмыз.
Біз бір қалада туып-өстік
Көне, аңызға айналған және әрқашан қазіргі заманғы Жаркент – біздің балалық шақтың, романтикалық жасөспірімдік кезеңіміздің сүйікті қаласы
Біз өзіміздің туған қаламызды ерекше жақсы көреміз және қай жақта жүрсек те ол ­туралы сағыныш сезімінде жүреміз
Менің досым Юлдаш АЗАМАТОВТЫҢ сезімі де осындай
Бұл барлық жаркенттіктерге тән.
Біздің өмір жолдарымыз ұқсас
Біз жас кезімізде республикаға әйгілі журналистер болуды армандадық және сол мамандықты таңдадық
Сол арман бізді бір ортақ үйге алып келді
Ол үй – аудан орталығындағы қазақ, ұйғыр, орыс тілдерінде шығатын аудандық газеттің редакциясы
Ол кезде аудандық газеттер ел арасында өте танымал әрі сұранысқа ие болатын
Бізде екі жылдық жас айырмашылық болғандықтан әр кезеңде еңбек етуге тура келді.
Бірақ мен Юлдаш Азаматов туралы үнемі естіп жүрдім
Ол туралы – оқу бітіргенде редакцияға нағыз маман болып келетін, өте талантты, болашағынан үлкен үміт күттірер жас журналист ретінде айтылып жүрді
Маған оны менен басқа барлық қызметкер­лер, марқасқа журналистерге дейін бі­летіндей көрінді
Сондықтан мен оны көруге асықтым
Көп ұзамай мен ау­дандық комсомол ұйымының бірінші хатшысы болып сайланып, ол Алматыдан Қазақ мемлекеттік университетінің соңғы, бітіруші курс студенті кезінде елге келгенде таныстық
Журналис­тика факультеті ол кезде республика бойынша жалғыз әрі жай ғана әйгілі емес, сонымен қатар беделді, абыройлы болатын
Бұл факультеттің бітірушілері терең эрудиция, білімдарлық, жоғары мәдениеті және кәсіби іскерлігімен ерекшеленетін
Осы қасиеттердің барлығын Юлдаштың бойынан алғашқы көріскеннен-ақ байқадым
Бізге ұзақ, «абайлап» танысудың қажеті болмады
Біздің «Мен сені танимын» деп қатар айтылған сөзіміз бір-бірімізге құшағымызды кең ашты, міне, содан бергі жарты ғасырдай біз рухымызбен, жүрегімізбен біргеміз
Достығымыз, бауырлығымыз қымбат
Юлдаш та біздің қарым-қатынасымызды дәл осылай бағалайтынын білемін, сезінемін, сенемін.
Өмір жолымызға байланысты бірге болу мүмкіндігі көп туа бер­месе де, біз бір-бірімізбен кездесу, тіл­­десу мұқтаждығын сезінеміз
Біз бір-бірімізге шынайы жанашырлық­пен жақсылығымызға қуанып, қиын­ды­ғымызға ортақтасып жүреміз
Бұлай болудың себебі – біз бір-бірімізге сенеміз, түсінеміз, қолдаймыз.
Адамдардың қарым-қатынасында сенім ең жоғарғы әрі таза сезім.
Юлдаш маған алғашқы кездес­кеннен-ақ үлкен әсер қалдырды
Онда барлығы үйлесіп тұрды
Оның тарих, өнер, әдебиет туралы білімі және біздің туған өлкенің тарихы, адамдары туралы қызықты әңгімелері, ақ жарқындылығы, бауырмалдығы мен қарым-қатынасқа деген құлшынысы оның ашық, мейірбан жүрегін одан бетер аша түсіп, өзіне тартатын
Ол әлем мәдениеті мен әдебиеті туралы жан-жақты білетін
Ол басқалардан өзгеше болатын
Сөйлеу мәнері, әдебі, сұхбаттасын мұқият тыңдай білу қасиеті, білімге құштарлығы, ұсақ әңгімеден аулақ, ірілігі секілді ақсүйектік қасиеттері оның өзгеше келбетін толықтыратын
Ол сымбатты, бойшаң, жинақы
Биік, кең маңдайлы, ат жақты, шығыңқы келген дөңгелек көзді
Сабырлы, салмақты дауысы адамды өзіне тартып тұрады
Мен оны алғашқы кезде дәл осылай қабылдадым және оның адами қасиеті осы күнге дейін кіршіксіз сақталып, білімі жетіле түсуде
Тек бір кездегі жұқалтаң ірі сүйегі, салалы саусақтары толысып, салмақтана түскен
Жас, талапты газет тілшісі қазіргі таңда белгілі қарымды, көрнекті журналистке, көреген публицистке айналды

Айта кететін жайт, Юлдаш университеттен кейін ауданға келмеді, оны Алматыда республикааралық «Коммунизм туғи» (қазіргі «Уйғур авази») газетінде қызметке қалдырды
Ол ұжымда ­Юлдаш лайықты шағармашылық жолдан өтіп, жедел шығармашылық жұмысты игеріп, талантты журналистің, ұйымдастырушының, басқарушының үздік қасиеттерін көрсетіп, танымал, әйгілі газеттің бас редакторлығына дейін өсіп, ұзақ жылдар сол ұжымды басқарды
Юлдаш Абдукадырұлы өзінің журналистік қызметінде төрт жүздей мақала, оншақты кітап жазып, біршама жас журналистерді тәрбиелеп, қолдап келеді
Оның КОКП-ның Орталық Комитетінің Қоғамдық ғылымдар академиясында оқып, бітіруі – әрқашан өз білімін шыңдап жүру әдетінен танбағандығының куәсі.
Сондай-ақ ол адамды кез келген жағдайда қолдап жүруге уақыт та, мүмкіндік те табады
Өнер мен мәдениет адамдарының үздік жетістіктерін насихаттап, оларды қоғамға таныстыруда көп жұмыс жүргізеді
Оның Ұйғыр мәдениет орталығында жасаған еңбектері ерекше жемісті
Ол Қазақстан Жазушылар және Журналистер одақтарының мүшесі, «Қазақстан Республикасының еңбек сіңірген қайраткері» атағының иегері, оның еңбегі мен журналистік шеберлігі шығармашылық одақтар мен қоғамдық ұйымдардың беделді лауазым, атақтарымен марапатталған.
Юлдаш Азаматов қазіргі таңда қазақстандық журналистикаға еңбегі сіңген қаламгерлердің бірі
Оның журналистикалық шығармашылық қызметі қоғамдық қайраткерлік жұмысымен тығыз байланысты
Ол – Ал­маты облысының, Алматы қаласының тұрғындарымен жиі кездесіп тұрады, елдегі барлық қоғамдық өмірге белсене араласады, Қазақстан халқы Ассамблеясында қоғам бірлігі мен тыныштығын сақтауда үлкен жұмыстар атқарады.
Юлдаш Абдукадырұлының тағы да бір ерекше қасиеті – асқан ақкөңілділігі мен адамға қолдау көрсетуге деген үлкен ынтасы
Жергілікті, мемлекеттік ресми құрылымдарда жиі болып жүріп, ол өзі үшін еш нәрсе сұрағаны болған емес
Ол әрқашан тек лайықты адамдар үшін, солардың еңбегінің лайықты бағалануын немесе басқалай көмек көрсетілуін сұрайды
Біреуге моральдық қолдау, біреуге тұрмыстық жағынан, енді біреуді лайықты орынға ұсыну, т.б
Осындай қасиеттер біздің қымбатты дос және бауыр Юлдаш Азаматовтың бойында бар
Оны білетін, онымен араласатын адамдар да осыны айтады.
Мен оған бауырлық әрі достық жылылықпен тек зор денсаулық, отбасына бақыт пен жақсылық, ұзақ және бақытты өмір тілеймін.
Қуаныш СҰЛТАНОВ,
ҚР Парламенті 
Мәжілісінің депутаты
