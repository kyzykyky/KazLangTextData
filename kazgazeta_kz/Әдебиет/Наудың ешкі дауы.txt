Нау бір туысқанынан ешкі даулап Ақмырза бидің алдына келіпті.
– Бір ешкі үшін туысқаныңмен дауласып, би алдына келгенің не, Нау?  – дейді Ақмырза
Сонда Нау:
Ешкім саусам бұлақ еді,
Іші толған лақ еді.
Терісі бұтама қап еді,
Мүйізі пышағыма сап еді.Тоқты қарын майы бар еді,
Тоқсан шақпақ құрты бар еді, —
дейді
Сонда Ақмырза:
– Ешкіңнің мақтауын жеткіздің
Енді ағайыныңа ауысқан бір ешкіңнің билігін өзің айтшы! – дейді.
– Бидің билігіне бір ат, төрешіге түк жоқ
Ешкінің мойнына қосақ, артына тіркеу, – деп туысына қарап тағы былай дейді:
– Қу туысқан, өлетін қойдың көзіндей көзің бозарып кетіпті ғой, қайыр, қалғанын саған кештім! – депті.
