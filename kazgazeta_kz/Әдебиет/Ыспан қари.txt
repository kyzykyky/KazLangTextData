Алматыдағы «Үш қиян» баспасынан 1937 жылғы саяси қуғын-сүргін құрбаны, Сыр өңіріндегі діни-исламдық-ағартушылық қызметінің көрнекті өкілі Ыспан Сүлейменұлының (1878-1937 ж.ж.) қиын да, күрделі өмір жолын жан-жақты баяндайтын «Ыспан қари» атты ғұмырнамалық кітап жарық көрді.
Онда жас кезінде оқыс жағдайдан екі бірдей көзінен айрылған зағип баланың сол өңірдегі атақты Алдашбай ахун мешітінде оқып, тек жадының мықтылығы арқылы құранды толық жатқа айтатын қари атанғаны, өзі де ауылында мешіт ашып, бала оқытып жүрген кезінде кеңес өкіметіне қарсы саясат жүргізді деген жалған айыппен ұсталып, жазықсыздан-жазықсыз ату жазасына кесілгені мұрағат және көнекөз қарттардың деректері, ғалым, жур­налистердің зерттеу еңбектері мен қари ұрпақтарының естеліктері арқылы терең ашып көрсетіледі.
Ыспан қари, сонымен қатар шайыр,­ айтыскер ақын да болған кісі
Ол атақты Сыр сүлейі, Бала жырау атағымен Алашқа әйгілі тұлға Тұ­рымбет Салқынбайұлының шә­кірті болған
Шығармалары ­«Айтыс» кітабының 2-ші томына және Т.Салқынбайұлының кітап­тарына енген.Кітаптың авторы, құрас­ты­ру­шысы және жауапты редакторы – Қазақстан Жазушылар және Журналистер­ одағының мүшесі, ҚР Ақпарат саласының үздігі Ибрагим Бекмаханов.
Нұрай Нариман
