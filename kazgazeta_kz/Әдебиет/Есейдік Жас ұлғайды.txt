Мақсұт НЕТАЛИЕВ, 
Қазақстан Республикасының Мәдениет қайраткері
ӨЛЕҢ БОЛЫП ҚҰЙЫЛСЫН
Ой, Алла! – деп сыйынып,
бастайыншы сөз басын,
Ой түбінде бұйығып,
жатқан сырды қозғасын!
Күш-қуаттан айырылдым,
бастан дәурен озғасын,
Шерге толы қайғы-мұң –
бота болып боздасын!
Ақыл айту – қиын сын –
егде тартып тозғасын,
Өлең болып құйылсын,
Ақ қағазға көз жасым?!
ӨЛЕҢ ЖАЙЛЫ ӨЛЕҢ
(Кейбір ақындарға құлаққағыс)
-I-
Шөп те ­– өлең…
Шөңге де – өлең…
Өлең де – өлең…
Жазбасам осы өлеңді – өлем бе мен?
Онсыз да өрмекші-өлең өріп кетті,
Шабыттың бесігіне бөленбеген?!
Жарымжан…
Жасық өлең – шөптен де көп…
Ой тапсаң біреуінен –
Өкпең де жоқ.
Таңғалам:
«Шаранадан — шалға дейін…
Қазақтың бәрі ақын боп
кеткен бе?!» деп…
Нәрі жоқ өлеңді оқып намыстанам,
(Бұлардың авторлары таныс маған!)
Айтысып, тартысқанда не шығады? –
Деймін де кітап бетін тарс жабам!
Осы ма, «Сөз патшасы – өлең!» деген
«Жаз! десе, тап осылай…»
Көнем бе мен?!
Боратып жазып жүрген шіркіндердің,
Осынша ой-өрісі төмен неден?!
Күн-түні жазса керек, көзін ілмей,
Өзінің не жазғанын өзі білмей.
Баяғы данышпандар қайда бүгін, –
Ойы – асқақ!
Теңеуі – тың!
Сөзі – мірдей?!
Біреулер шабытына ерік беріп,
Әр жолын қара өлеңнің бөліп-бөліп.
Бір сөзден он сөз құрап созбалайды,
Жырына тұрмaca да көрік беріп?!
Tүp тапса мазмұнға сай,
сірә тыңнан,
Кұптар ед, өлең сырын ұғатын жан!
Шумақ жоқ!
Құрау-сұрау бірдеңелер…
Торындай өрмекшінің шұбатылған.
Бұларды болмас, бәлкім, жазғыруға
(Жауласу кімге қажет аз ғұмырда?!)
Сұлулық болса өлеңнің түр-түсінде,
Шымырлық — әр шумақтың мазмұнында!
Шөп те – өлең…
Шөңге де – өлең…
Өлең де – өлең…
Жазбасам осы өлеңді –
Өлем бе мен?!
Өлмеймін!
Өлмеу үшін жазам кейде, –
Жазғанын біреулердің көрем де мен.
Жазайын қысқа, мейлі…
Көлемді өлең,
Кезім жоқ сол биіктен төмендеген.
Арманым – дақ түсірмей өтсем деймін,
Киелі…
«Сөз патшасы – өлеңге» мен?!
ҚАЙТЕСІҢ?
Адал деген адамың,
Арам болса, қайтесің?
Халал деген тағамың,
Харам болса, қайтесің?
Жақсы деген дәрігерің,
Жаман болса, қайтесің?
Бақсы деген балгерің,
Надан болса, қайтесің?
Сәйгүлік деп мінгенің,
Шабан болса, қайтесің?
Бай жігіт деп жүргенің,
Сараң болса, қайтесің?
***
Арам деген адамың,
Адал болса, қайтесің?
Харам деген тағамың,
Халал болса, қайтесің?!
 

Атырау – Нарын
Нарынға сен сыр аштың ба?
Кұпия бар рас мұнда!
Тарау-тарау томдар жатыр,
Тоғыз қабат қыр астында…
Талай ғасыр орда жатқан,
Орда жатып, copғa батқан.
Сыр-сипаты ашылмаған,
Қысым көріп Орда жақтан…
Құм астында томдар жатыр,
Оларды кім қорғап жатыр?
Ол – Исатай һәм Махамбет,
Айналасы толған батыр!..
Күй шалқыса күмбірлеген
Құрманғазы – дүлдүл дер ең!
Оның «Адай»,
«Сарыарқасын»…
Жер жаһанда кім білмеген?!
Кең Нарынның қырқасында,
Күй айналса бұрқасынға,
Дәулеткерей,
Дина,
Мәмен…
Батырлардың жүр қасында!
Атыраудың атырабы,
Ақ Жайықтың топырағы,
Ашып қалсаң,
Том-том болып,
Зерттелместен жатыр әлі?!
Көрер едің сонда кімнен,
Мұны жалғыз Орда білген!
Атыраудың зор байлығы –
Тоғыз қабат томға кірген.
Жеген адам дәмін ұғар,
Бал татыған балығы бар!
«Алтын балық» сорпасына
Адамзаттың бәрі құмар?!
«Кара алтыны» – мұнайы бар,
Жайлауының шұрайы – мал…
Бәрін бірдей бере салған,
Атыраудың Құдайы бар!..
Құдайы бар – Атыраудың,
Кажеті жоқ бақылаудың…
Салып айдап келе бер тек,
Көргің келсе, Батыр аулын!
Көргің келсе, Ақын аулын!..
Ақ Жайықты аңсағанда
Ассалаумағалайкүм, Ақ Жайығым,
Асыр салған – ақ айдын!
Асып-тасып жатырмысың,
Ару сипат – арайлым!
Өскеннен соң тал-бесіктей,
Toлқыныңда тербеліп,
Мен өзіңді баяны мол –
Бақытыма балаймын!
Сылаң қаққан сұлу көрсем,
Билеп жүрген сен бе? – деп,
Жалтаң-жалтаң көз алмастан,
Жан-жағыма қараймын!..
Келе жатсың ғасырлардан –
Ғасырға өтіп арымай,
Сарқылмайтын арманы боп,
Таңдары боп талайдың!
Сен білесің құпиясын,
Ешкім әлі ашпаған,
Жеті бірдей Хан билеген
Қасиетті Сарайдың!
Содан қалған қамал мынау –
Сыры жұмбақ Сарайшық!
Арқау болған тағдырына –
Талантына талайдың…
Құрманғазы Сағырбаев
Сенен келіп шабыт ап,
Тұрғызды елді ұйқысынан
Күйін тартып «Адайдың!»
Арыстан жал Исатай мен
Жолбарыс жон Махамбет –
Қайыспаған Хан тұрса да,
Қару кезеп «Атам!» – деп
Ақ Жайықты кешіп өтіп,
Қол жинаған талай күн!
Оу, Ақ Жайық!
Ақ Жайық!
Сен Оралдан Атырауға жеткенше,
Қалмай ұшып, көгіңдегі кептерше,
Мен де ілесіп, жыр оқуға
Жараймын!
Әлемдегі Арy өзен
Ол Сен! – деп,
Асыр салған айдыныңды
Көрсем деп
Алатаудың иығына шығып алып,
Қараймын!
Барғанымша аман-сау бол,
Ақ Айдын!
ТАСТАНДЫ БАЛА
Сәби жатыр жөргегінде іңгәлап,
(Емшек сұрап, екі қолын бұлғалап).
Үнін естіп медбике қыз келді де,
Көтерді оны төсегінен жұлмалап.
Байғұс бала одан бетер бақырды,
«Байқасаңшы, жазығы не пақырдың?»
деп сәбиге жаны ашыған бір адам,
Шыдай алмай бас дәрігерді шақырды…
«Кандай ана перзентінен безгендей,
Неге мұнша шырылдатты, тез келмей?»
Сонда сәби бола қалды тып-тыныш –
Өзі жайлы жылы сөзді сезгендей?!
Көп жетімнің бірі құсап еленбей,
Қаншама күн жатыр емшек ол ембей!
Құйттай көзін медбикеге қадады:
«Жұлмалайтын кімсің өзің?» дегендей.
Сосын қайта шырылдады «қайдалап»,
Орады да төсектегі жайманы ап,
Кеудесіне басып еді…
Шарана
Пырылдады әйел төсін аймалап…
Қайдан білсін, кім екенін жетімек,
Дәрігер айтты: «Келем, – деп ол кетіп ед…
Жігіті жоқ, тастап кеткен…
Ол қыздың –
Ата-анасын көретұғын беті жоқ?!»
Амал қанша?
Тағдыр заңы қиын-ақ!
«Өспеген ол қырық үйден тыйым ап»
Қаршадай қыз бөбегінен безіп жүр,
(Бір «байдан» соң,
басқа «байға» тиіп ап)
-II-
Ару дерсің!
Mін жоқ ешбір мүсінде!
He жатқанын кім біледі ішінде?!
Қайтер еді шырылдаған шарана –
Маза бермей, «мамаласа» түсінде?!
АҚЫН мен ИТ
(Көне дәптерден)
«Күшік асырап ит еттім,
Ол балтырымды қанатты.
Біреуге мылтық үйреттім,
Ол мерген болды, мені атты».
Абай
Айнадай ғып аппақ асфальт төсеген,
Келеді ақын серуендеп көшемен…
Ноқталаған тұмылдырық басында,
Қасқыр иті келеді еріп қасында
Үйретіп жүр ақын оны кешеден…
Үй ішінен бөліп беріп, кең тұрақ,
(Кісілерді қаппайтұғын «сертін» ап)
Қоя берді босатты да, қақпаға –
Аузын ашып, алып барды баққа да,
Демалыста өз қасына ертіп ап…
Жұрт айтады: «Ақындарда ақша көп,
Оған ерсең, қалмайсың еш аш та боп!
Болсын үйің жақын, иә қиыр шет –
Ақындарға бәрі адамның үйірсек!
Алақаны – ашық әрі шашпа?!» деп.
Ит те соның дәм татады қолынан,
(Ондай «итке» мен де жиі жолығам)
Келеді әне бірнешеуі жалақтап,
Тілі кеткен кейбірінің салақтап,
Бір ақынның еріп алып соңынан…
Бір көреді ол ақынға еріп, сауықты,
Еркелейді алып берсе – тауықты…
Тойып алса, адамға жау болмайды,
Қауіп төнсе, ара түсіп, қорғайды!
Бірақ оған «кет!» деп айтсаң, қауіпті.
Жac басынан итке үйірсек әр адам,
Иттер де бар бірі жуас, қабаған…
Иттің бәрі асыранды тазы емес…
Ақындардың «иті» бірақ аз емес
Қолы түгіл, табанын да жалаған?!
Иттер де бар, ит ішінде «абалан»,
Иттер де бар, ит ішінде – қабаған.
Иттер де бар, адамнан да майталман,
Бірақ бар-ау…
Итті «дос» деп айта алман,
Өзге түгіл…
Абайды да талаған?!
Жетісуға қайтып оралу
Осынау ұлымын деп байтақ елдің,
Келеді алты әлемге айта бергім.
Жыраулар мектебінен жырға қанып,
Кетіп ем Атырауыма…
Қайта келдім…
«Бұл елде ақыл айтар көсем де көп,
Бұл елде мақұл айтар шешен де көп!
Деген соң қайта оралдым осы өлкеге,
Мақсатым: «Ақын болам!» десем керек.
Бейнетке бала жастан төселген ек,
Үйрендік талай нәрсе осы елге кеп.
Біреулер оқу үшін келсе мұнда –
Біреулер келеді екен: «Өсем бе» деп.
Келген соң тұрақтайтын мекен керек!
Мошқамай: «Туыссың ба, бөтен бе?» деп.
Үй күйсіз жүргенімде, ойда жоқ та,
Шақырып, берді Асанбай – көкем көмек!
Бірінші хатшысы еді ол Алматының,
Бермейтін жұмыс десе, жанға тыным!
Көмекші жігітіне тапсырған-ды,
Сол күні ордер берді Талғат інім.
Қуанып шықтым мен де: «Үйім бар! – деп,
Шақырсам, қонақ-қопсы, күйім бар!» деп.
Жүргендер кезек күтіп көп болатын,
Үй, бірақ менен бұрын бұйырған жоқ!
Осыдан басталды өсек – жымысқылық,
Айдап cап, бірді-бірге ұрыстырып,
Жазығым жоқ болса да
Редактор…
Жібермек болды мені ығыстырып.
Оған мен сасқаным жоқ үрейленіп,
«Кайтемін әр нәрсеге жүдей беріп?»
Дедім де Бурабайға жолдама алып,
Бастыққа арыз жаздым, бір ой келіп.
Осылай «Жетісудан» кетіп едім,
Демеймін: «Кеткеніме өкінемін».
Одақтан қуанышты хабар алдым,
Оралған демалыстан бетім еді…
Ешкіммен дау-дамайым, таласым жоқ,
Қайда да адал жанға жанашыр көп!
Бас хатшы Жұбан аға шақырып aп,
Баспаға, нұсқау берді, «барасың!» – деп.
Дос тауып, ұжым тауып жарасымды,
Аңсаған арманымның бағы ашылды?!
«Жазушы» баспасында он жыл істеп,
Осыдан таптым жанға бар асылды?!
Ақын боп өлең жазу – киелі еңбек,
Сүйемін: «Алла берген сый-өнер!»
Көрнекті ақын болдым мен де бүгін,
Абай, Махаң рухы сүйемелдеп?!
Қамқоршы болды Асанбай!
Жұбан аға!
Берқайыр,
Хамит,
Ғафу,
Сыраға да!!!
Алатау аспанында аты қалған,
Осылар енді қайтып туа ала ма?!
Талпынса келер ұрпақ:
«Өсем бе?» деп,
Қамқоршы оларға да көсем керек!
Жамбыл мен Сүйінбайдың
Сарқытын жеп…
Белгілі ақын болдық
Осы елге кеп…
***
Есейдік…
Жас ұлғайды,
Ойға шомып,
Отырмын Атырауыма көшем бе? – деп…
