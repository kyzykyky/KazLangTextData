Алтайлы, Алатаулы, алып Далам!
Өзіңнің ұлылығың анық маған.
Өзіңнен алыстатса тағдыр мені,
Анығы Антейге ұқсап талып қалам.
Қастерлі, қасиетті, қайран Далам,
Шыңыңда Нұх кемесі қайраңдаған.
Жүрегін ауыртса да ата жауы,
Құдайдың құдіретімен қалған аман.
Мәңгі елсің! Сарыарқалы жазық Далам.
Самалың, саумал көлің – азық маған.
Жалғаған өзегімді сексен көлің,
Төсіңде болмасыншы, Күнім қараң.
Қаймағы арылмаған далаң кеніш,
Сиып тұр бар элемент саған тегіс.
Деген бар «Жері байдың, елі де бай!»
Боламын өзің барда неден кеміс!
Түстің сен, Нұрлы жолға, Қазақстан,
Өр кеудесі ән салып тұр қуаныштан.
Ел болса, Ер туғызбай тұра алмайды,
Сол ерің Ел басшысы – Ер Нұрсұлтан!

Тұрғынбек Шопан
АЛМАТЫ
