1909 жылы шыққан Абай Құнанбайұлының алғашқы кітабының түпнұсқасы Қазақстан Респуб­ликасы Ұлттық музейінің Тарих залына қойылды. 
Абай Құнанбайұлының қол­жазба өлеңдерін жинақтап, ретке келтіріп, кітап қылып басқызып шы­ғаруға еңбек сіңірген немере інісі Кәкітай (Ғабдұлхакім) Ысқақұлы, Абайдың екінші әйелі – Шүкіманнан (Әйгерім) туған тұң­ғыш баласы Турағұл (Тураш) Абайұлы, немере інісі Шәкәрім (Шаһкәрім) Құдайбердіұлы және Абай қолжазбаларын әдемілеп, әр әріпін анықтап қайта көшіріп жазған Мүрсейіт Бікеұлдары
Ал бұл шәкірттерінен бөлек шоқтығы биік, олардан бір мойын ұзын, құрық бойы алда тұрған, Абай еңбектерін тұңғыш жинақ қылып бастырыңдар деп ұрпақтарына өсиет еткен, ақыл айтып, кеңес берген «Алаш Орда» партиясының көсемі Әлихан Бөкейханов.
Әлихан Бөкейханов 1915 жылы Кәкі­тайдың қайтыс болуына байланысты «Қазақ» газетіне шыққан мақаласында: «1904 жылы Абай марқұмның өлеңін кітап қылып басыңдар деп, балаларына хат жаздым
1905 жылы шілде айының соңында Кәкітай маған Омскіге Абай қолжазбаларын алып келді
Кәкітай біздің үйде бір аптадай болды
Абай, Пушкин, Лермонтов өлеңдерін оқып мәз-мәйрам болдық….» деп еске алады.
Абай өлеңдерін кітап қылып бастыру туыстары мен ақын шә­кірттеріне оңайға соқпайды
Олай дейтініміз сол кездегі патша өкіметінің бір саусағын ішке бүккен солақай саясаты, «қарамағындағы бұратана халық өкілдері, оның ішінде әсіресе қазақ халқының өнері мен мәдениетін, ең бастысы баспа әдебиетін тұншықтырып ұстау керек» деген қағидасы болған
Сол кездегі патша үкіметінің саясаты – қазақ баспасөзін дамытпай, күре тамырына балта шабу.
1906 жылы Кәкітай Семейге мал әкеліп өткізіп, біраз қаржы жинайды
Абай жинағын басқызып шығару мақсатында, қоржын толы Абай қолжазбасын арқалап, үкілі үмітпен Семей, Омбы, Қазан қалаларының баспаханаларын аралайды
Баспа іздеп, кітап бастырудың сәті түспей, сондай-ақ Абай жинағының жолы болмай алғашында біраз қиналады.
Дегенмен сәті түсіп, Қазан қаласын­да Петербор (Санкт-Петербург) баспа­ха­насының өкілімен кездесіп, келісім-шарт жасасады
Болашақ кітаптың коррек­торлығын өз мойнына алып, ақысын ал­дын ала төлейді
Себебі ол кезде араб қарпінде (әрпінде) басатын баспа жоққа тән
Семейде Әнияр Молдабайұлының үйіне тоқтаған Кәкітай әр беттің қатесін түзетіп, Петерборға жіберіп отырады
Ол жақтан Семейге Кәкітайға қайта келеді
Оны қарап, кеткен қатесі бар жері болса түзеп кері Петерборға жібереді
Осындай әрлі-берлі, алма-кезек сапырылыспен арада үш жыл өтеді
Қаншама жүйке тоздырар қателік, көңіл қалдырар реніш болса да Кәкітай бастаған Абай ұрпақтары мен туыс-шәкірттері сабырлық білдіріп, табандылық танытып, қабақ шытпай, ұстазға деген ілтипат-құрметпен сыр білдірмейді.
Кәкітай Абай өлеңдерін он жеті бөлікке (тарауға) жіктеп бөледі
Әрбір бөлікке тақырып беріп, жылын көрсетеді
Әр бөлімге «Халық туралы», «Өлең туралы», «Өзі туралы», «Ғашықтық туралы», «Ой туралы» деген тақырыптар қояды
Соңғы он жетінші бөліміне «Масғұт», «Ескендір» поэмаларын енгізген
Сөйтіп, көз майын тауысып, маңдай терін төгіп, жүйкесін тоздырып кітап үшін еткен еңбегі зая кетпей еңбегі ақталады.
Үш жылдан соң, демек 1909 жылы Санкт-Петербург қаласында, Илияс Бора­ганскийдің баспасынан Абайдың тұңғыш өлеңдер жинағы, яғни алғашқы кіта­бының түпнұсқасы жарыққа шығады
Кітап мұқабасында: «Қазақ ақыны Ибраһим Құнанбайұғылының өлеңі
Бастырған: Кәкітай, Турағұл Құнанбай ұғландары
СПБ
Восточная электропечатня И
Бораганскога, 1909» деп жазылған.
Қайыржан Күзембаев,
ҚР Ұлттық музейінің
ғылыми қызметкері
