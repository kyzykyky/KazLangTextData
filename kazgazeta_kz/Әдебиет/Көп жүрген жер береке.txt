Қуандық — Жетісу өңіріндегі (1834-1919) қазақ-қырғызға тегіс мәлім бол­ған ақын
Қырғыз ақыны Тоғалақ молданың «Қазақ ақындары» деген өлеңінде Қуандық ерекше аталады
Қуандық тілді, шешен ақындардың бірі
Қуандықтың Сарбаспен айтысқан өлеңі хатқа түскен
Қуандық соңында:
Не пайда құрғақ сөзден жалаулатқан.
Батыр да, шешен де бар
қоңыраулатқан.
Өлеңім бойға біткен ірі бағым,
Сендейге бой бермей омыраулатқан.
Қонысың – Құлжабасы, Мәтібұлақ,
Берейін көргенді айтып,
тұрған шыдап,
Сарбас өлең-жырың мәлім болды.
Кедейдің шапанындай құрғақ-сұрақ, – деп қарсыласын жеңіп кетеді
Қуан­дықтың кесірлі ұл Тұрлыбайды адам­гершілікке шақырып, жөнге салған өлеңі ұзақ шығарма
Отбасының берекесін алып, ауыл-аймақты шулатқан, анасын ренжіткен жігітке арнайы барып, өлеңмен нөсерлетіп, ақыл айтады:
Қуандық ақын белгілі,
Көптікөрген көшелі.
Кешегі тәуіп мен едім,
Жазамын болса кеселің.
Кесірлі болсаң кел мұнда,
Өлеңім қылыш кеседі.
Әкең мықты кісі емес,
Құлағына құм құйған,
Көкірек еді кешегі, – дейді бір жерінде
Бар мінін тізбектеп айтып келеді де, бір тұста халықтан оқшауланба, көппен бірге бол деген пікір айтады.
…Көп жүрген жер береке,
Адаспай жүргін, жан балам.
Адассаң көптен өлгенің.
Жаныңа тисе айтқаным,
Жарылып кетсін бөтегең.
Ақылға келген Тұрлыбай ақын Қуан­дықпен жылап көріседі
Соңында ақын:
Миыңа сап ойлап көр,
Достығы ма, қастық па,
Қуандықтың ғазалын, – деп тұжы­рым­дайды.
Кейін сол Тұрлыбай елге қадірлі жақсы кісі болыпты
Жамбыл Кененге «Қуандық арқалы ақын» деп айтқан екен.
