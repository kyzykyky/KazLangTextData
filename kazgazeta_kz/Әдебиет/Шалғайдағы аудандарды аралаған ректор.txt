Қ
Жұбанов атындағы Ақтөбе өңірлік мемлекеттік университетінің ректоры, халықаралық «Қазақ тілі» қоғамы Ақтөбе облыстық ұйымының төрағасы, академик Кенжеғали Кенжебаев Астана күні қарсаңында облыс орталығынан шалғайдағы Ырғыз, Әйтеке би, Хромтау аудандарында болып, зиялы қауым өкілдерімен кездесті
Басқосуда әңгіме екі бағытта өрбіді. 
Атап айтқанда, жоғары оқу орындарында оқытудың заманауи үлгідегі озық технологиясын өрістету, әлемдік деңгейде танылған жаңа модельдерді енгізу, халықаралық «Қазақ тілі» қоғамының аудандардағы ұйымдарының қызметіне жаңаша серпін беру.
Еліміздің батыс аймағында іргелі және үздік оқу орнының басшысы шалғай өңірлер үшін білікті мамандар даярлау мәселесіне тоқталып, жергілікті халық арасында әлеуметтік тұрғыдан аз қамтылған отбасылардың мектепті үздік үлгеріммен бітірген, тәртібі жақсы балалары үшін аудан әкімі жанындағы комиссия шешіміне сәйкес ректор тарапынан гранттар бөлу туралы бастамасын білдіргенде жиналғандар ризашылықпен қабыл алды.
Бұдан кейінгі әңгіме «Қазақ тілі» қоғамы аудандық ұйымдарының қызметіне ойысты
Тағылымы зор ұлттық салт-дәстүрлерімізді насихаттау, өскелең ұрпақты отансүйгіштікке тәрбиелеу, ұлттық басылымдарды тарату жайында пікірлер ортаға салынды
Әсіресе, ұлт газеті – «Ана тіліне» жазылуды ұйымдастыруда әйтекебиліктер мен ырғыздықтар тәжірибесіне назар аударылды
Керісінше, Хромтау ауданында соңғы екі жылда басылым таралымы бірте-бірте кеміп кеткен
Әйтеке би аудандық мәслихатының хатшысы Ақансері Ермағанбет, «Қазақ тілі» қоғамы Хромтау аудандық ұйымының төрайымы, Хромтау ауданының құрметті азаматы Мәриям Жұмағалиева және басқалары «Ана тілінің» тұрақты оқырманы ретінде газет беделін көтеруге байланысты тұшымды пікірлер айтты.
Кездесуді қорытындылаған аудан әкімдері Мейірхан Дуанбеков, Аманғали Бердалин, Аязбай Османғалиев арнайы уақыт бөліп, сұхбат жүргізгені үшін ғалымға алғыстарын жеткізді.
Жанғабыл ҚАБАҚБАЕВ,
 журналист
