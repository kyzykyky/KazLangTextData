Жуырда Алматыдағы «Цезарь» кинозалында «Қазақ­фильм» киностудиясы түсірген «Дәмелі» атты жаңа туындының көрсетілімі өтті
Туындының тұсаукесеріне өнер және мәдениет қайраткерлері, кино актерлері мен сыншылар қатысты
Кино көрсетілімнің алдында түсірілім тобының құрамы, басты рөлдерді сомдаған артистерді таныстыру шарасы өтті
«Қазақфильм» киностудиясының бас редакторы, жазушы Дидар Амантай фильм талғампаз көрерменнің көңілінен шығатынына сенім білдірді
Авторлық ұжымға алғысын жеткізіп, шығармашылық табыстар тіледі.
Бүгінде қазақтың кино өнері, кино саласы бірқатар жақсы туындылармен толыға түсуде
Солардың қатарына «Дәмелі» кинофильмін жатқызуға болады
Фильм сценариінің авторы Асыл Құдайбергенов туындыға арқау болған оқиғалар өмірден алынғанын айтады
Демек, бұл киноның әсерлі, шынайы шығуына әсер еткені анық
Дәмелі рөлін талантты жас актриса Салтанат Жұмабекова сомдаған
Киноның режиссері – Кенжебай Дүйсембаев.
Кинотуындының мазмұнына қыс­қаша тоқталатын болсақ, оқиға желісі негізінен балықшылар өмірімен байланыстырылған
Кеңестік кезең суреттеледі
Ердене есімді балықшыға тағдыр Дәмелі есімді бойжеткенді қосады
Ердененің бірінші әйелі­нен қалған ұлы болады
Есімі – Жомартқали.
Ауыл теңіз жағасында орналасқан­дық­тан негізгі тіршілік көзі – ол балық аулап күн көру
Сонымен қатар өкіметтің қойған жоспарын орындап отыру міндеті тағы бар
Ердене – жасы қырықтардан асқан, өмірден көрген-түйгені мол адам
Анау-мынау қиындыққа мойымайтын біртоға жігіт
Тік мінезді, салқынқанды, ұстамды
Ердененің тікмінезділігін онша жақтыра қоймайтын өкіметтің әскери адамы оған іштей қас болып, қиянат жасауға тырысып бағады
Мұны сезіп жүрген Ердене оған бірнеше рет қарсылық танытады
Күнделікті шаруа қамымен қамыстың арасында кетіп бара жатқан Ерденені күндердің күнінде жабайы мысық тістеп алып, қиын жағдайға душар етеді.  Дене қызуы көтеріліп, бойын белгісіз дерт меңдей бастайды
Дерттің жұқпалы болуынан сескенген өкімет адамдары Ерденені теңіздегі бір аралға апарып тастау туралы шешім қабылдайды
Ағайын-жұрттың қарсы болғанына қарамастан, өз үкімдерін орындатады.
Сүйікті жарын елсіз далада жалғыз тастауға қимаған жары Дәмелі Ер­дененің хал-жайын біліп отыру мақсатында оны­мен ұрланып кез­десіп жүреді
Дәме­лі­нің бұл ісі көп ұзамай әшкере болып, оның аралға баруына тыйым салы­нады
Фильмнің соңында дерті ауыр соқ­қан қайсар Ердене өліммен бетпе-кет келіп, жан қиналысына түсіп жатқанда өкіметтің жандайшаптары оның паналап жат­қан қамыс күркесін өртеу жөнінде бұй­рық шығарады
Осылайша, Ердененің өмірі қиылады
Бұл шешімге төзіп тұра алмаған Дәмелі бұйрық берген адамды биік жардан құлатып, ол тіл тартпай кетеді де, Дәмелі бұл іс-әрекеті үшін ату жаза­сына кесіледі.
Кинотуындының көрерменге ой салатын тұстары аз емес
Мұнда Ердене мен Дәмелінің арасындағы мөлдір махаббат, се­зімге деген беріктік, сыйластық, бір-бі­ріне деген шексіз құрмет, Дәмелінің Жомартқалиға деген қам­қорлығы, отбасының берекесіне ұй­ытқы болуы шебер бейнеленеді
Қа­рапайым еңбек адамдарының бойындағы әділеттілік, адалдық, шыншылдықтың жас ұрпаққа берер тәрбиелік тағылымы мол
Фильм­нің идеясы – зұлымдықты ізгілік, жаман­дықты жақсылық жеңгенімен, өмірдің әділетсіз, көлеңкелі жақтарын бейнелеу­де жатқандай.
Осылайша «Дәмелі» көркем фильмі қазақ киноөнеріне келіп қосылған, сәтті шыққан туындылардың бірі ретінде көрерменге жол тартты.

Дәукен Жұматұлы
