«Астана Опера» театрында «Елім деп соққан жүрегі» атты мерекелік концерт өтті.
Бағдарламада қазақ, орыс және батыс еуропалық композиторлардың во­кал­дық және аспаптық шығармалары қам­тылды
М.Жагорқызының «Дудар-ай», Е.Хасанғалиевтің «Анаға сәлем», орыстың халық әні «Коробейники», М.Гранжанидің «Байырғы стильдегі ариясы», Г.Диникудің «Хоровод», Ж.Бизенің «Кармен» операсынан Р.Мендестің өңдеуіндегі әйгілі «Хабанерасы» ұсынылды
Жетекші әншілер джаз композиция­ларын арфаның сүйемелдеуімен де жеткізді
С.Рахманиновтың «Алеко» операсынан жас сығанның романсы, балалар студиясының жас артистері Ә.Әбдінұровтың «Сүйікті менің – Қазақстаным» қойылымы және тағы басқа бірнеше шығарма орындалды.
Кеште танымал әншілер – Қазақстанның еңбек сіңірген артисі Жаннат Бақтай, Башқұртстанның еңбек сіңірген артисі Әлфия Кәрімова, Қазақстанның еңбек сіңірген қайраткерлері Маргарита Дворецкая, Жан Тапин, халықаралық конкурстардың лауреаты Талғат Ғалеев, дарынды аспапшы-музыканттар Любовь Ткаченко (арфа), Кирилл Красюков (скрипка), Александр Малиновский (туба) және ішекті аспаптар квартетінің құрамында Нарғыз Ережепова, Кирилл Красюков (скрипка), Жанар Ахатова (альт), Құрбанжан Ахатов (вио­лончель), сонымен қатар Алтынғаным Ахметова жетекшілік ететін «Астана Опера» балалар театры студиясының хоры өнер көрсетті
Фортепьяно партиясын халықаралық байқаулардың дипломанты, «Мәдениет қайраткері», концерт авторы Елена Сахно орындады.
Р.НҰРАЛИН
