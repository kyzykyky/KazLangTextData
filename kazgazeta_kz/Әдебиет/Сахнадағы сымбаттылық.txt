Т.Жүргенов атындағы Қазақ ұлттық өнер академиясында Қа­зақстанның еңбек сіңірген қай­­раткері, профессор, «Театр өнері» факультетінің дека­ны Аман Құлбаевтың «Сахна­дағы сымбаттылық» атты моно­графия­сының тұсаукесері өтті.
Жиынға аталған оқу орнының ұлағатты ұстаздары мен студенттері қатысты
Қазақстанның халық артисі, профессор Есмұхан Обаев кітапта сахна тілі, актерлік шеберлік, театр өнерінің қыр-сыры, өнер мектебінің құпиялары, таныс тұлғалар, зерттелмеген дүниелер мен өзекті мәселелер жан-жақты қамтылғандығын атап өтті
«Қазақ университеті» баспа үйінің ғылыми қызметкері Сәуле Жылқыбаева, «өнертану» факультетінің деканы, өнертану ғылымының докторы, профессор Бақыт Нұрпейіс, Қазақстанның еңбек сіңірген артисі, «Актер шеберлігі және режиссура» кафедрасының меңгерушісі, профессор Рахилям Машурова, өнертану ғылымының кандидаты, театр сыншысы Меруерт Жақсылықова, «Кино» факультетінің ұстазы, профессор Ғайнижамал Әбілдина сөз сөйлеп, жылы лебіздерін білдірді.
Р.НҰРӘЛІМ
