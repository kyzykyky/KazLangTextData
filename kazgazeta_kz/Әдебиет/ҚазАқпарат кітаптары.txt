Жуырда «ҚазАқпарат» баспа корпора­ция­сының жаңа кітаптары оқырманға жол тартты
Атап айтқанда, «Ұлы даланың тұлғалары» сериясымен шыққан «Қазақ би-шешендері», «Қазақ тарихындағы әйелдер», «Қазақ батырлары», «Қазақ хандары», сондай-ақ белгілі ақын Есенқұл Жақыпбектің «Өмір өтті..» атты жыр жинағы.
«Қазақ хандары» кітабының авторы, тарихшы-ғалым Талас Омарбековтің бұл жинағына қазақ хандары туралы зерттеулері мен баспасөз бетінде жарық көрген жарияланымдары енсе, «Қазақ батырлары» туындысында туған жерімізді, бостандығымызды, азаттығымызды ақ білектің күшімен, ақ найзаның ұшымен қорғаған белгілі батырларымыздың ерен ерліктері баяндалған
Сонымен қатар қазақ тарихының әр кезеңінде ерлігімен, даналығымен, парасатымен барша жұртқа өнеге бола білген қазақ әйелдері жайын­да жазылған «Қазақ әйелдері» кітабы да айшықты мазмұнға толы
«Қазақ би-шешендері» топтамасы қазақ тарихында ерекше орын алатын бірқатар би-шешендерге арналса, Жетісудан шыққан айтулы айтыс ақыны, жыр алыптары Сүйінбай мен Жамбылдың ізбасары, қазақ өнерінің көгінде аққан жұлдыздай жарқырап өте шыққан дара дарын иесі, ақын Есенқұл Жақыпбектің өлең-жырлары «Өмір өтті…» жыр жинағына еніп отыр.
