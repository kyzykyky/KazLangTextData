Үкілай КЕРІМОВА,
ҚазҰАУ Стратегиялық даму басқармасының басшысы, 
экономика ғылымының докторы, профессор
Бүгінде Президенттің бес әлеуметтік бастамасында көтерілген мәселелерді дұрыс іске асыру өзекті болып отыр
Мысалы, биыл студенттерге арналған білім беру гранттарын 20 мың бірлікке көбейту жөнінде нақты тапсырма берілді
Оның 11 мыңы ақпараттық технология, робот техникасы және нанотехнологиялар саласындағы инженер мамандарды оқытуға бағытталмақ.
Елбасының бұл ұсынысы Қазақ Ұлттық аграрлық университеті ұжымын ерекше қуантып отыр
Себебі еліміздің агроөнеркәсіп кешенін «Ақылды сандық технологиялар» арқылы дамытуды іске асыру – кезек күттірмейтін мәселе
Сондықтан мемлекет тарапынан бірінші кезекте жастарға үлкен қамқорлық жасалуда.
Елбасы Үндеуде 2020 жылға дейін мемлекеттік-жекеменшік серіктестіктің қатысуымен 75 мың орынды студенттік жатақха­на­лардың салынуы керектігін айтты
Ал бұл 98 пайыз ауыл балалары білім алатын біздің университет үшін ерекше маңызды
Бұл ретте ҚазҰАУ-да жатақханаға мұқтаж студенттердің 56 пайызы ғана орынмен қамтылғанын айта кету орынды
Яғни 2000 студент жатақханаға мұқтаж
Сондықтан жоғарыдағы бастама аясында университет 450 орынды жатақхана салуды көздеп отыр.
Университет оқытушыларының негізін жас ғалымдар құрайды
Олардың көпшілігі баспанамен қамтамасыз етілмеген
Үндеудегі әр отбасына баспана алудың жаңа мүмкіндіктерін беруге қатысты бас­тама, әсіресе жас отбасылардың баспаналы болуы үшін жасалған оңтайлы қадам екені анық
Елбасы ұсынған әлеуметтік маңызы бар «7-20-25» бағдарламасы халықты тұрғын үймен қамтамасыз етудің ең тиімді тетігі екені рас.
Тағы бір ерекше бастама – ол еңбекақысы төмен қызметкерлерге салық төлемін төмендету
Енді еңбекақысы 60 мың теңгеден тө­мендер 9,5 пайыз орнына 1,0 ­пайыз ғана салық төлейді
Бұл, әсіресе аграрлық салаға үлкен көмек.
Қысқасы, Елбасының страте­гия­лық бастамалары тәуелсіз ­Қазақ­станның инновациялық бағыттағы әлеуметтік-экономикалық дамуына жаңа серпін берері сөзсіз
Әрине, бұдан кейін де біздің ҚазҰАУ ел ауыл шаруашылығына қажетті кәсіби маман дайындаумен қатар, салаға қатысты мемлекеттік бағдарламаларды халыққа кеңінен түсіндіру мен оны жүзеге асыру бағытындағы жұмыстарды жалғастыра бермек.
