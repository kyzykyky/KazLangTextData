Оқушылар демалысты табиғат аясында өткізетін болып келісті.
– Әрқайсың азық-түлік алуды ұмыт­пассыңдар, – деді староста Жәнібек оларға жағалай қарап.
Ертесінде ала таңнан 6-сыныптың 17 оқушысы ауылдан ұзап шықты
Селдіреген тоғай, көгеріп қалған жасыл алқап ұлан­дарды құшақ жая қарсы алды.
– Тамақты бірден ішеміз бе? Әлде… Айтбек қолындағы дорбасын Гүлнәрға ұсынып, шыдамсыздық байқатты.
– Осы сенің үйден шықпай жатып қарның ашып қала ма? – деді Жазира көзін аударып, төңкеріп
Сөйте тұра қыздар дас­тарқан жайып жатыр
Тамақтың иісін біле ме, құстардың сайрағаны қызық
Қыздар неше түрлі тәтті тағам әкелсе, ал ұлдар жағы таба нан, май, құрт, ірімшік, жұмыртқа тәрізді тағамдарды дастарқанға қойды.
– Бәрі жақсы
Әттең, сүт қатқан күрең шәйді ұмытыппыз
– Мұрны шуылдап, Бекет жұрттың назарын өзіне аударады.
– Құралай, бір термос шай аламын дегенің қайда? – деген Жәнібектің сұрағына еліктей қыз кінәсін мойындағандай жанарын төмендетті.
– Апам сындырып аласың деп сенімсіз­дік білдіріп…
– Қап, мұны сезсем, ескі шәугімді ала келетін едім
Далада шай қайнатқанда ғой, – деді Саят қызынып.
Қияли Жүніс қыр асып кетіпті
Кез келген қылтиған өсімдікті алақанымен аялайды
Ағаштың бүршігіне қарап, көңілі – көл, сезімі – сел.
Күн көтеріле келе күрт ысыды
Арнайы ыдыстағы қант татитын дүкеннің сусындары шөлді баспайтыны айқын.
– Шіркін, шай! Әжем екеуміз бір отырғанда екі самаурынды тауысып тастайтынбыз
– Жамбылдың қыңқылы көбейді
Төскейден сарғалдақ, жауқазын терген қыздардың күлкісі сыңғырлайды
Бекет пен Біржан бір дорба асық көтеріп келіпті.
– Оу, қарақтарым, қайтпаймыз ба? Ойынның он бұрышын шығардыңдар ғой, түге
– Жамбыл жан-жаққа шапқылап, балаларды түгендеуге кірісті.
– Қасқырға жолығып қалса қайтеміз? – Асқардың «байбаламы» құрдастарының берекетін кетірді
Балалар қайтадан тамаққа бас қойды
Небір әңгімеге кезек тиді
Барлығы бір кісідей қайта-қайта көріп жүрген «Есі ауысқан профессор» атты шетелдік кино да кеңінен талқыланды.
Бір кезде екі қолына сарғайған әл­дене ұстаған Жүністің сұлбасы алыстан қарауытты.
– Мінеки, мамыр гүлі, әзер таптым
– Жүгіріп жеткен Жүніс қыздарға гүл үлестіріп әлек
– Балауса балқұрақтардың арасынан жылтырап әрең көрінеді
Күлтелерін қараңдаршы, тортасынан айырған Сары майдай, жып-жылтыр.
– Біз не, тоқалдан тудық па? – ­Сәрсен­бек өңмеңдеп, қолын созып еді, Жүніс қабағын шытты.
– Аз ғана қалғанын көріп тұрмысың? Гүл шоқтарының жартысы сынып жетек­шісіне, жартысы анама арналады
Бұндайда ғажайып хош иісті, ұсақ-ұсақ, жыпырлаған мамыр гүлдері жер төскейінен сыр шертіп, жымың-жымың ететіні-ай!
Нұрлан ҚҰМАР
