Қазақтың ұлы ақыны Абай Құнан­баев­тың шығармаларын жастар арасында кеңінен насихаттау, олардың көркем әдебиетке деген қызы­ғу­шы­лық­тарын арттыру мақсатында Жамбыл об­лысы әкімдігінің Тілдерді дамыту бас­қармасының ұйымдастыруымен Абай атындағы көркемсөз оқу шеберлерінің облыстық байқауы өз мәресіне жетті. 
Абай атындағы Жамбыл гумани­­тарлық колледжінде өткен шараға аудандар мен Тараз қала­­сында өткен көркемсөз оқу шеберле­рі сайыстарының жеңімпаз­да­ры қатысты
Шараны ұйым­дас­­ты­рушылар өзге ұлт өкілдері ара­сында өт­кізіліп келе жатқан байқауға кез келген ұлт өкілінің қатыса алатынын атап өтті
Бұдан соң аталмыш оқу ордасының бір топ талантты студенттері қойған әдеби-композициялық қойылымы көп­шілік назарына ұсынылды
Жастар Абайдың өлеңдерін мәнерлеп оқып, әндерін тамылжыта шырқады.
Осыдан кейін 12 қатысушы сахна төріне біртіндеп көтеріліп, өнер­лерін ортаға сала бастады
Әрбір үміт­кер өз мүмкіндіктерін жіті пайдаланып, таңдаған шы­ғар­маларын жоғары деңгейде жеткізуге тырысты
Әсіресе ­Оралхан Бөкейдің «Аспирант қыздың трак­торшы жігітінен» үзінді оқыған Жәнібек Әшімжанның, Айбек Қадыралиевтың өнерлері көпшілікті сүйсінтті.
Қазылар алқасының шешімімен Әйгерім Байысбек бас жүлдеге лайық деп танылды
Ол жарыстың республикалық кезеңіне жолдама алып, дипломмен марапатталды
Ал бірінші орынды Жәнібек Әшімжан, екінші орынды Айбек Қадыралиев жеңіп алса, Камила Рахым үшінші орынды қанағат тұтты.
Б.Мұратқызы
Жамбыл облысы
