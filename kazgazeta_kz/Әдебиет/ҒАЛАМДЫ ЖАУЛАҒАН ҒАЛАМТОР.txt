XXI ғасыр – дүбірлі дүрмекке толы арпалыс ғасыры
Күніне жүз жаңалық, мың түрлі нәрсе көретін болдық
Ғаламтордың арқасында
Дүниенің ол шеті мен бұл шетін оп-оңай жалғап, байланыстырып тұр
Әлемнің әр қиырын интернет арқылы еркін кезесіз
Бірақ мұның бәрі «виртуалды» түрде. 
Бүгінгі таңда адамзат ғұмырының төрттен бір бөлігін интернет алады екен
Көбісі оған бостан-босқа телмірумен уақыт өткізеді
Дүниежүзілік сарап­шылардың есебі бойынша, интернетке әрбір адам, шамамен, 6 сағат, 42 минутын жоғалтады деседі
Бұл – бір жылдың 100 күніне тең
Ал смартфондарды пайдалану­шылардың саны 5,11 миллиард адам
Шамамен алғанда, жер шары хал­қының 67 пайызы
Ғаламтор пайда­ланушылардың саны – 4,39 миллиард­ адам
Енді бағамдай беріңіз, жер бетіндегі 8 миллиардқа жуық адамның тең жарымынан көбісі интернетке тәуелді.
Соңғы 25 жылда ғылыми техника­ қарыштап дамыды
Мобильді қосымшалар, планшеттер мен телефондар айналымға ене бастады
Осының нәтижесінде кітаптан телефонға, қала берді ғаламторға «жіпсіз байланғандар» көбейді
Тіпті алпауыт Ұлыбритания елінде құлақ дертіне шалдыққан жастардың саны 60 пайызға жеткен
Сонымен­ қатар ғылыми технологияның Отаны саналатын Жапония­да көзілдірік тағатындардың үлесі артқан
Басым көпшілігі – жас жеткіншектер
Осындай дерттің алдын алу үшін, қазір бұл елде мектеп оқушыларына интернетті пайдалануда арнайы шектеулер қойылған
Бұл елдің халқы интернетке орта есеппен, ең көп дегенде, күніне 3 сағат 45 минут бөледі екен
Соның нәтижесінде ғаламторда аз уақыт өткізетіндердің көшін – Жапония­ бастап тұр.
Бізге де үлгі аларлық бастама емес пе? Интернет «тілін» білгендер пай­даға кенеліп, білмегендерге ол құзбен пара-пар
«Пайда ойламай, арды ойлап» жатқандар көп пе, аз ба? Ол жағын дөп басып айту қиын шығар
Десек те, кезінде ғаламтор шыққанда мы­на­дай­ сөз де қатар айтылып жүретін: «Компью­­терде отырғандарды кітап оқы­ған­дар басқарады»
Ақиқаты бар пікір.
Хош, сонымен, жапон халқының бұл мәселеде алға кеткенін білдік
Ендеше­, кеш болмай тұрғанда бізге де бір жолын табу керек сияқты
Интернет адамзатты емес, адамзат интернетті басқарса игі.
Олжас ЖОЛДЫБАЙ
