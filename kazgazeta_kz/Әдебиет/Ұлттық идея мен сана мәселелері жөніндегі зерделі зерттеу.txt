дебиеттанушы ғалым Жұмабай Әбіловтің «Этнодеформация» (Ұлттық сана мәселелері) (Қызылорда
«Тұмар» 2007
– 176-бет) атты жоғары оқу орындарына арналған оқу құралында тоталитарлық жүйе кезіндегі кеңестік идеологияның қысымынан өзгеріске ұшыраған ұлттық сананы зерттеудің теориялық мәселелері қарастырылады
Бұл еңбекте этнодеформация ұғымы категория деңгейінде зерттеліп, оның терминологиялық жүйесі жасалған.Зерттеуші «Этнодеформация туралы қысқаша түсінік» атты алғы сөзінде бұл ұғым туралы жалпы түсінік береді: «Ұлттық сананың жаттану процестерін нақпа-нақ зерттеп, оның бұзылу немесе қайтадан қалпына келу құбылыстарына дер кезінде баға беріп отыратын нақты ғылыми методология қалыптаспаған
Бүкіл әлем халықтары ғалымдары ұлттық сананы психология, философия, логика, социология т.б
сияқты ғылымдардың мүмкіндігін пайдалану арқылы зерттеп келеді
Бұл ғылымдар аталмыш мәселеге тек жанама түрде ғана бара алды
Сондықтан бұл аталған ғылымдар ұлттық санадағы өзгерістерді және сол өзгерістерге әсер ететін жағдайларды зерттеудің дәлме-дәл табылған методологиясы бола алмады», – деп бұл мәселенің ұлттық ғылымда арнайы зерттеле қоймағандығына қынжылыс білдіреді
Осы орны толмас олқылықты жөндеуге сеп болар ретінде осы еңбегі арқылы ғылыми ортаға ой тастайды.
«Сонда этнодеформация дегеніміз – тек, сана, деформацияның «бұзылу», «бүліну» деген мағыналарынан құрала келіп, ұлттық тектің, ұлттық сананың, ондағы дәстүрліліктің бүлінуі деген ұғым білдіреді
Олай болса этнодеформация терминдік ұғымының білдіретін мағынасы ұлттық сананың, ұлттық болмыстың о бастағы жаратылысынан ауытқуы, алшақтауы, ажырауы дегенге барып саяды», – деген анықтама берген зерттеушінің алдыңғы мақалаларында да осы тақырып төңірегінде ой толғап, бірнеше терминдік ұғымдарды қолданып жүргені айтылады
Ол терминдік атаулар: этнодеформацияның үлкен және кіші шеңбері, этнодеформациялық коллизия, этнодеформациялық мобилизация, этнодемоциялық кеңістік, этнодеформациялық коллизияның белсенділігі (активтілігі мен бәсеңділігі (пассивтілігі), этнодеформациялық талдау (анализ), этнодеформациялық синтез, этнодеформацияның түрлеріне қатысты авторитарлық этнодеформация және т.б
терминдік атаулар мен ұғымдар.
Этнодеформациялық мобилизация – бұл белгілі бір халықтың этностық тұтастығын бұзуға, ұлттық сананы өзгертуге жаппай жұмылдырылған әрекеттің көрінісі екендігін айта келіп, зерттеуші кеңестік кезеңдегі тоталитарлық саясат, яғни ресей сынды алып мемлекеттің аз халықтарды ұлтсыздандыруға мүдделі болғанына тоқталады.
Этнодеформациялық мобилизацияның алғашқы және ең басты мақсаты – белгілі бір ұлттың ең алдыңғы қатарлы зиялыларының бірлігін ыдырату және оларды күшпен тұншықтыру
Қазақ халқының тарихында жиі орын алып тұратын саяси репрессия, солардың нақты айғағы
Мәселен, 1907-1991 жылдар аралығында, арасында аз ғана жасалған үзілістерге қарамастан, іс жүзінде үздіксіз жүргізілген саяси репрессиялардың да негізгі нысаны – Қазақстанды отар елге айналдыруға қарсы шыққан ұлт зиялыларының, саяси көшбасшылардың көзін жою, сөйтіп, халықты қараңғы қара тобырға айналдыру болды
Көшбасшысынан айрылған ел – болашағынан айрылған ел
Қазақстандағы осынау саяси қуғын-сүргін тарихын 6 кезеңге бөліп қарастыратын көрнекті тарихшы-ғалым,ҚР ҰҒА-ның академигі Кеңес Нұрпейісов «Тауқымет пен тағзым» (1937-2007) деген жинаққа жазған алғы сөзінде былайша сипаттама береді: «Бірінші кезең – 1917-1920 жылдар аралығын қамтиды
Бұл кезде Кеңес өкіметінің орнауы мен Азамат соғысының орын алуына байланысты өлке тұрғындары «ақ» пен «қызылға» бөлініп қырылысты… Екінші кезең – 20-шы жылдардың екінші жартысын қамтиды
Бұл кезеңде сталиншілдік, әкімшіл-әміршіл басқару жүйесі, Голощекиннің «Кіші Октябрь» аталған авантюристік саясаты салдарынан Алашорда қайраткерлері ғана емес, кеңестік билікті жақтаған партия қайраткерлері (С.Сейфуллин, С.Меңдешев т.б) де моральдық тұрғыдан қыспаққа ұшырады
Үшінші кезең – 30-жылдардың басы, яғни Алаш қозғалысы жетекшілері мен мүшелерін жаппай түрмеге жабу, соттау, ату және т.б болды
Төртінші кезең – 1937 жылдан Ұлы Отан соғысы аяқталғанға дейінгі уақытты қамтиды
120 мыңнан астам адам «халық жауы»деген жалған айып­пен сотталып, олардың 25 мыңнан астамы атылды
Бесінші кезең – 40-шы жылдардың екінші жартысы мен 50-ші жылдарды қамтиды
Бұл кездегі саяси қуғын-сүргіннің тоқпағы алдымен тағы да интеллигенцияға қарсы бағытталып, елдің зиялы қауымын қудалау мен жәбірлеу «буржуазияшыл ұлтшылдар мен тексіз (отансыз) космополиттермен күрес» деген ұраншылдықтың астында жүргізілді
Нәтижесінде қазақтың сол кездегі қоғамдық ғылымның көрнекті өкілдері саналатын Е.Бекмаханов, Б.Сүлейменов, Е.Ысмайылов, Қ.Мұхаметхановтар ұзақ мерзімге бас бостандығынан айрылып, А.Жұбанов, І.Кеңесбаев, Б.Кенжебаев және тағы басқалар қызметтерінен шеттетілді
Қазақ ҚСР Ғылым Академиясының президенті Қ.Сәтбаевқа, академик-жазушы М.Әуезовке, Қазақ Мемлекеттік университетінің ректоры Т.Тәжібаевқа ұлтшылдық пиғылдағы адамдарды қолдаушылар мен жебеушілер деген айыптар тағылды
Алтыншы кезең – 1986 жылы желтоқсанда Алматыда және еліміздің басқа қалаларында ұлт-азаттық мәнге ие болған көтерілісті және оның салдарын басып-жаншуға бағытталды» (4-7 б.б)
Кезеңдерге кеңірек тоқталып отыруымыз Жұмабай Әбілдің зерттеп отырған этнодеформациялық мобилизацияның тарихи себеп-салдарына оқырман назарын аудару
Тарих мамандардың мәліметтеріне қарасақ,шын мәнінде де «қазақтың мың өліп, мың тірілгенін» (Ж.Молдағалиев), сонда да жаны сірі халық 1991 жылы Тәуелсіздік алғанға дейін өзінің ұлттық құндылықтарын сақтай білгенінің куәсі боламыз
Бірнеше ғасырлар бойы үздіксіз, жүйелі түрде және асқан сақтықпен жүргізілген саясатқа қарамай өз өжеттілігімен, ішкі рухани еркіндігінен айрылмаған қазақты шын мәніндегі Ұлы демеске шараң жоқ.
Мәселен, БК(б)П Орталық Комиетінің 1925 жылғы 18 маусымдағы «Партияның көркем әдебиет туралы саясаты», 1932 жылғы «Көркем әдебиет ұйымдарын қайта құру туралы» қаулыларының қай-қайсысы да этнодеформациялық мобилизация көріністерін шегіне жеткенше асқындыруы бағытындағы өрескел шаралар еді
Бұл қаулылардың да басты мақсаты – ұлттық идеяны күйрету, қазақтың ең алдыңғы қатарлы зиялыларын осы идеядан бездіру», – дегенді алға тартады автор
Одан әрі зерттеуші ұлттық идеяның күйреуіне В.И.Лениннің «Партиялық ұйым және партиялық әдебиет» деп аталатын әйгілі мақаласынан бастап қолға алына бастаған социалистік реализм көркемдік әдісінің теориялық негізі қаланғанын, бұлардың ұлттық сананы улап, таптық әдебиет жасауды жолға қойғаны белгілі
Әр ұлттың өз табиғатына , таным-түсінігіне тән ойлау жүйесіне, «сөз өнеріне» нұқсан келтірген «бүлдіру» шаралары барлық салада айқын көріне бастағанын, әсіресе, сол кезеңдегі тарихи оқиғалар негізінде баяндалып, өмірге келген кейіпкерлер, жалпы ұлттың санасындағы өзгерістердің себеп-салдарын іздейді
Әдебиеттің негізгі міндеті – адам санасының мүмкіндіктерін зерттеу екендігін ескерсек, зерттеуші Бейімбет Майлиннің жаңа кейіпкерлері – Мырқымбайлары мен Раушандары, міне, сол кезеңнің уланған, бүлінген сананың, ұлттық таным-түсінігіне өзгеріс енген көркем көріністері
Ол жөнінде автор: «Б.Майлиннің «Раушан-коммунист» повесін алайық
Бұл повесте автор ұжымдастыру кезіндегі қазақ ауылында тұратын Раушанның психологиясындағы этнодеформациялық мобилизация әсерінен туған өзгерістерді қазақ ұлтының мүддесі үшін үлкен саяси мәселе ретінде көтере отырып, бұны сатиралық пафос­пен жазып жеткізген», – деп тұжырым жасайды.
ХХ ғасыр басындағы көркем прозада кеңестік идеологияға, яғни ұлттық рухты жаттандыру саясатына оппозициялық көзқараста болған Ж.Аймауытов, М.Жұмабаев, М.Әуезов, Б.Майлиннің этнодеформациялық мобилизацияның кереғар әсеріне ұшыраған кейіпкерлері туралы кеңестік дәуірде айтылған ой-пікірлерде жазушылар ұстанған позицияны саясатқа бейімдеп жіберу жиі ұшырасатынын айта келіп: «Жазушының айтқан ойын саясатқа бейімдеп жіберу, бір жағы, құлдық психология салдары болса, екіншіден, этнодеформациялық мобилизация саясатын жас ұрпаққа байқатпаудың амалы еді» дейді.
Түрлі саяси отаршылдықтың салдарынан тың игеру кезеңінде, Ұлы Отан соғысы жылдарында бұл тәсілдің кеңінен орын алғандығын және 70-80-жылдардағы қоғамдық өмірде этнодеформациялық бейімділікке ұшыраған адамдардың 30-жылдардағы адамдардың іс-әрекеттерінен басты айырмашылығы – олардың туған тілінде сөйлей алмайтын халге жетуі деген ойлар түйіндейді.
Сондай-ақ нақты бір тарихи жағдайларға байланысты халықтың бастарынан өткерілген этнодеформациялық сызаттың (жарықшақтың) көрінісі болған диаспоралогияның өзінің этникалық ортасынан тыс жерге еріксіз шеттетілген немесе өз-өзінен шеттеуге мәжбүр болған халықтың шашыранды тобының дәстүріндегі, салтындағы, жалпы ұлттық санасындағы өзгерістер жөніндегі Қ.Жұмаділовтің романдары мен Қ.Мұхамеджановтың «Жат елде» пьесасында, С.Елубаевтың «Ақ боз үй», С.Жүнісовтің «Заманай мен Аманай» романындағы трагедиялық тағдырлар туралы толғанады.
Тегінде, ұлтты ұлт ретінде сақтап тұрған салт-дәстүрдің ешбір ауытқуға ұшырамауы қандай бақыт?!
Ұлттық рух, сана, дәстүр, дін, діл, тіл, т.б
қасиеттер ұлттың рухани құндылықтары қатарында ұлтпен бірге өсіп не өшіп отырады емес пе?  Өйткені А.Байтұрсынов айтқандай: «Ұлттық сана дегеніміз – ұлттың өзін сезінуі және түсінуі, сезімге әрі ой-пікірге арқа сүйейтін ұлттық сана болады»
Ал қазақ халқының (өзгенің де) ұлттық мәдениетінің тарихи дамуының өзегі – ана тілі екендігі белгілі
М.Жұмабаев айтқандай «ұлт жоқ жерде тіл жоқ»
Тіл тек қарым-қатынас құралы ғана емес, ол қоғамның, әр мемлекеттің, әр ұлттың мәдениетінің мәйегі
Тіл – ұлттық бірегейліктің негізі, әрбір халықтың өзіне тән ділі, дүниетанымы, мәдениеті, рухани қазынасы тіл арқылы ғана сақталып, дамиды.
Ұлттық ой-сана сөз болған мезетте мәңгүрттік мәсе­ле­сінің қозғалмауы мүмкін емес
Өйткені Ш.Айтматов­тың (80-жылдардың бас кезінде жария­ланған) «Боранды бекеті» мен (60-70-жылдары) жазылған Ә.Кекілбаевтың «Дала балладаларындағы» «Найман-ана» аңызы бойынша анасын танымайтын ұлды мәңгүрт еткен туған халқы емес, жат жұрт адамдары екендігі белгілі.
Зерттеуші «Диалог комедиядағы жаңалаушы екпін және көзқамандану процесі» деген тараушасында осы мәңгүрттікті ұлттық болмыстың көзқамандану үрдісіне  ауыстырылуы деп қарастырады
Және көзқамандану (этнодеформацияның өздігінен мобилизациялануы) проблемасын Шыңғыстан да, Әбіштен де бұрын Қалтай Мұхамеджанов көтерген деген байлам жасайды
Оған өзіндік көзқарасы мен тұжырымдары да баршылық.
«Этнодеформация және кеңестік дәуірдегі әдеби бағыттар» деген тарауында зерттеуші қазақ өміріне кеңестік сананың енуі ұлттық ой-сананың өзгеруіне әкелгені, әдебиетте С.Сейфуллиннің социалистік құрылысты жырлаған шығармаларының ұлттық рухани сұхбаттастықтан алшақтап кетуі әдебиеттегі таптық жадағайлыққа жол ашқандығын айтады
«Әрине, көркем шығармадағы этнопсихологияның бейнелену ерекшеліктерінің осы уақытқа дейін сөз етілмей келе жатқаны да осы этнодеформация жайын­да сөз қозғалмауынан шығар» деген жорамал айта отырып, оған өзі жауап іздейді
Осы зерттеудің өзі осы мақсаттан туса керек.
Қазан төңкерісімен қоса ілесе келген өзге елдің мәдениеті мен кеңестік дәуірдің тоталитарлық саясаты біздің ұлттық санаға селкеу түсіріп, танымымыз бен тіршілігімізге тосын жағдайлар ендірді
Зар заман ақындары жырлағандай ұлттық менталитетімізге жат өмірдің, өзгеше көзқарастардың қалыптасуына орталықтан жүргізілген саяси-қоғамдық басшылық әсер еткені белгілі
Оның салқыны біздің барлық рухани салаларымызда өзінің ізін салуға мәжбүрлікті міндеттеді
Айталық, сол уақыттағы шығармаларда ұлттық этнопсихологияға жат неше алуан оқиғалар, қоғамдық құбылыстар, жеке танымдық өзгерістер пайда болды
Халықтың ұлттық ойлау жүйесіне үлкен өзгерістер енді
Этнодеформацияға ұшырау ең алдымен көзқарас қайшылығынан байқалады
Сөйтіп, жаңаша ойлау бұрыннан қалыптасқан дәстүрлі ойлау жүйесін бүтіндей жоққа шығаруға күш жұмсайды, сонымен қатар ұлттық ой-сананың тұтас тұлғасы жоғалып кетпейді, жарықшақтанады.
Социализм реализм әдебиеті атанған ұлттық жазба әдебиетімізді дамытудағы Қазан төңкерісінен кейінгі 70-жылдың тәжірибесі таразыға қайта салынып, құндылықтары қайта қаралып жатқан уақытта ауыр жүктің бар салмағы 1920-30-40-50-жылдарда дүниеге келген туындыларға түсіп тұр
Бұл аралықтағы көркем шығармалардың көпшілігінің авторлары сол кезеңде алыптар тобы атанып кеткен С.Сейфуллин, Б.Майлин, І.Жансүгіров, М.Әуезов, С.Мұқанов, Ғ.Мұстафин болып табылады
Бұлардың қаламының өнімді қарпыған уақыты да жалаң ұран мен орынсыз дүмпуге жол берген отызыншы және ұлт мүддесі үшін жанын отқа салып шырылдаған бірталай қазақ зиялыларының басын жалмаған репрессияның жалғасы болып табылатын 50-ші жылдарға сай келеді
Сондықтан кеңестік дәуірдің жетекші идеясының шылауында болған ақын-жазушылардың мұрасын қайта бағалағанда ұстанатын ғылыми принциптер қандай болуы керек? Басқа да ойларды ортаға салған зерттеуші ұлтшыл ақын-жазушылар түгел ақталған 1989 жылдан кейін «азатшыл демократ жазушылар», 1997 жылы қазақ әдебиеттану ғылымында «алаш ұранды әдебиет», «алаштану», «Алаш әдебиеттанушылары» т
б
ғылыми түсініктердің пайда болғаны жөнінде ой бөліседі.
Тәуелсіздік дәуірінде бұрынғы «Қазақ совет әдебиеті» деп аталатын пәнге «Қазақ әдебиеті» (орта мектептің 11-сынып оқушылары үшін) «Қазіргі қазақ әдебиеті» немесе «Кеңес дәуіріндегі қазақ әдебиеті» (филология факультеттерінің студенттері үшін), «20-30-жылдардағы қазақ әдебиеті», «1940-50-60 -жылдардағы қазақ әдебиеті» деген атаулар беріліп, «кеңес» деген сөздің қазақ әдебиеті оқулықтарының атауынан түсіп қалуы 1994 жылдан басталатынын сөз етеді.
Жалпы алғанда, кеңес дәуірінде қазақ әдебиеті екі түрлі бағыт бойынша 1) ұлттық және 2) таптық болғандығын айта келіп: «Ұлттық бағыттағы әдебиеттің ұстанған концепциясы – ұлттық идея, азаттық, тәуелсіздік идеясы
Бұл әдебиеттің өкілдері қазақ халқынының басынан өткен ұлт-азаттық көтерілісін жыр­лаған (ХІХ ғасыр әдебиеті) зар заман ақындары­ның өкілдері көтерген ұлттық идеяны үлгі тұтты
Азатшыл демократ жазушылардың тағы бір ерекшеліктері – Еуропаның, орыстың классикалық әдебиетінен мол сусындап өсті
Сондықтан олар әлемдік әдебиет тәжірибесін де өз көркем шығармаларында түрлендіріп, құлпыртып қолданды
Алаш ұранды әдебиеттің дамуына ықпал еткен оқиғалардың да сипаты бөлек
Бұған 1905 жылғы Қарқара петициясының ықпалы зор
Егер осы петиция болмаса қазіргі жазба әдебиетіміздің ұлттық тамыры да үзіліп қалған болар еді
Оның да мақсаты-азаттық, тәуелсіздік идеясы
Алаш ұранды әдебиеттің ұлт мүддесін, ұлттың тәуелсіздік, азаттық алу идеясын жоғары қойғаны баршаға мәлім», –деген батыл ойларын ортаға салады.
Тәуелсіздік алғаннан кейінгі кезеңде небір тар жол, тайғақ кешулерден сүрінбей өтіп, әлеуметтік, экономикалық, саяси жаңару жолына түскен Қазақстан бүкіл әлемдік қауымдастық ортасында өз орны, өз беделі бар абыройлы мемлекетке айналды
Бүгінде біз ұлттық идея туралы көп айта бастадық
Себебі кез келген ұлттың өзінің идеологиясы болмай, бір ұлттық мүддеге еңбек етпей әлемдік өркениетке жете алмаймыз және ұлттың бәсекеге қабілеттілігі де төмендейді
Қазақтардың ұлттық мәртебесі мен ұлттың өзін бағалау деңгейі мемлекет құраушы ұлт мәртебесіне сай келуі тиіс
Ұлттың бәсекеге қабілеттілігінің аса маңызды шарты – бұл әлемдік бәсекелестік үрдісінде табысқа жетуге мүмкіндік беретін, күшті рух пен білім екендігін де ел түсіне бастады.
Олай болса,филология ғылымдарының докторы, әдебиетші-ғалым Жұмабай Әбіловтің «Этнодеформация» атты еңбегі қазақ әдебиетіндегі, оның ішінде көркем прозадағы ұлттық идея мен сана мәселелері жөніндегі ғылыми ұстанымдары тың зерделі зерттеу деуге әбден лайық.
Гүлзия Піралиева,
филология ғылымдарының докторы
