Жуырда Ақтөбе қаласында «Туған жерім – нұрлы елім!» атты Мұғалжар ауданының күндері болды
Осы шараға байланысты С.Бәйішев атындағы облыстық әмбебап ғылыми кітапханасында Мұғалжар аудандық орталық кітапханасының ұйымдастыруымен «Асқақ өлкем, қасиетті мекенімді жыр етем» атты кездесу кеші өтті.
Кешке ақын, филолог-­журналист Жұбаныш Көшербаев, ардагер журналист, Қазақстан Журналистер одағының мүшесі Жанғабыл Қабақбаев және жас ақын Нұрбол Ибраев қатысты.
Жүргізуші М.Мақамбетова кешті туған жер туралы өлеңмен ашып, ақын-жазушылардың өмір жолдары мен шығармашылықтарына тоқталды
Алғашқы сөз кезегін алған ардагер журналист Жанғабыл Қабақбаев ғибратты әңгімелерімен жиналған қауымды баурап алса, ақын-филолог Жұбаныш Көшербаев «Сен сөйле, қарт Мұғалжар қазыналы!» атты өлеңінің шығу тарихын айтып, оның соңғы жолдарын тебірене оқыды
Мұғалжарлық жас ақын Нұрбол Ибраев өзінің жүрекжарды өлеңдерін көрермендеріне тарту етті.
Гүлнәр ЖАҢАБЕРГЕНОВА, 
 Мұғалжар аудандық 
орталық балалар 
кітапханасының қызметкері
Ақтөбе облысы
