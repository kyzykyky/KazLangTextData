Қазақ ұғымы дүниеге біздің заманымызға дейін ІІІ- IV ғасыр бұрын пайда болғанын тарихшылар дәлелдеген
Адамзат пайда болғаннан «Адам» деген ұғым қазақтан басталғанын екінің бірі ескере бермейді
Ұлтымыздың керемет кешулері, Қазақ елінің ғаламат тағдырлары, Орта Азиядағы шоқтықты адамзат мәдениетінің ұлы белгілері, тарихтың қаттаулы қалған қатпарлы беттеріндегі сырлары соңғы үш жүз жыл бойы отаршылдар ортаға салған көзқарастардан тіптен басқаша
Осы желіні електей, айырып отаршылдар мен оларға мәймөңке қолғанат болған  тарихшы сымақтардың бұрмалаған немесе біржолата деректен алып тастаған тарихи сәттерді қазір байқауға болады
Осы  тарихи деректердің бірі Кетбұға сынды қазақтың көрнекті тұлғасына тән.
Кетбұға қазақтың тарихында нақ­ты болған тұлға
Ол Шыңғыс хан дәуі­ріндегі ірі күйші, домбырашы әрі музыкант
Атақты әскери қайраткер, ірі қолбасшы әрі қайтпас-кайсар батыр ретінде танылған.
Кетбұға би шамамен 1194-1195 жылдары Ханғай тауының етегінде дүниеге келген
Домбауыл бидің екінші ұлы.
1205 сиыр жылы Бұқтырма өзенінің Ертіске құяр сағасына жақын Шыңғыс ханның Сүбедей баһадүр бастаған 130 мыңдық әскерімен болған қанды ұрыста, бүкіл Моңғол үстіртіне танымал Найман хандығының көсемдерінің бірі, әйгілі Құба-текін ұзан, Меркіт Тоқтабек батыр және мыңдаған сарбаздар мерт болып, он екі жасар Кетбұға тұтқынға түседі
Осы жылдан бастап, ол Шыңғыс қолының сапында болады
1218 жылы Жошы Дешті-Қыпшақты иеленгеннен кейін оның әскер басы нояны, кеңесшісі, ұлы биі дәрежесіне дейін көтеріледі.
Кетбұға 1207 қоян жылы Жошы Сібірдің «орман халықтарын» бағын­дырған жорығынан бастап, ол қайтыс болғанға дейін бірге болады
Әр кезде Жошы әскерінің маңдай қосынын басқарған.
1225 жылы Шыңғыс хан Самарқан­нан Моңғол үстіртіндегі астанасы Қарақорымға бара жатқан жолында 1218 жылы ол кезде «Дешті-Қыпшақ, деп аталған қазақтың жүз руының басын қосып, жарлығымен Жошыны хан қойған
Кеңгір өзенінің бас жағындағы «Орда базар» қаласына соғып, ұлы Құрылтай өткізіп, Жошыны «Алтын Ордаға, хан сайлайды
Сол басқосуда Майқы би сөз сөйлеп, руларға таңба бөледі, Домбауыл, Кетбұға көсілтіп күй тартқан деп жазылады «Алтын топшы» кітабында
Жошы «Алтын Ордаға» хан болғанда, Кетбұға «Алтын орда» әскерінің бас қолбасшысы атанады
Сөйтіп, ұлы империяның әскербасы болып жүргенінде Жошы 1227 жылы кенеттен қайтыс болғанда, Шыңғыс ханға Жошының қайтқанын естіртуге ешкімнің батылы жетпейді
Себебі Шыңғыс хан Жошыны шабармандар жіберіп үш рет шақыртқанда келмегендіктен, «оған бір жазым болған шығар, жамандық хабар айтқанның көмейіне ерітіп қорғасын құямын» деп жарлық салуы себеп болады
Осы кезде қазақтың атағы жер жарған күйші ұлы Кетбұға сарайбасы Кенжеғұл әміршісіне: «мен Жошының өлгенін ұлы ханға естіртем» дейді
Сол бойын­ша, қаһарлы Шыңғыс ханның алдына барып, қоңыр домбырасынан сарната отырып, «Ақсақ құлан» атты күйін Шынғыс ханға шертіп береді
Шыңғыс хан күйді әбден естіп болып, ауыр күрсінеді
«Еһ, Жошы өлген екен ғой» деп басын салбыратып, қамыққан екен хан
Күйші Кетбұға – ноянның атағы осыдан бастап тұтас Моңғол империя­сына жайылады
Бізге Кетбұға атты есімімен белгілі қолбасшымен көне шежірелерде Кеті, Кете не Бұға болып жазылуы сол заманның дәстүрі бойынша халқына еңбегі сіңіп, айрықша көзге түскен тұлғалардың есіміне марапат-мадақ ретінде «бұқа», «бұғы» секілді аса қуатты күш иесі екендігін білдіретін қосымшалар жалғаған
Ол тарихқа осы Кетбұға есімімен енді.
1253 сиыр жылы Қарақорымда өткен ұлы Құрылтайдың шешімімен Кет-Бұқаға аң атағы (мемлекеттік қайраткер деген ұғымды білдіреді) беріліп, Иерусалимге аттанатын 150 мыңдық Құл­ағу әскерінің Бас қолбасшысы (Л
Гумилевтің айтуынша «штаб бастығы») болып тағайындалады.
Кетбұға басқарған Моңғол әскері 1256 ұлу жылының ақпанында Әму­дарияның сол жақ жағалауына өтіп, 1257 жылан жылы Ирандағы Исмаил әулетінің барлық қамалын жермен-жексен етіп, 1258 жылқы жылының қаңтарында Бағдатты алады
Осы жылдың сәуірінде Араб халифасын тақтан тайдырып, Сирияға шабуылға дайындалады
1260 мешін жылы Дамашық қаласын (Дамаск) басып алады
Құлағу Ильхан Кетбұға уаңды Сирияның билеушісі етіп тағайындайды
1260 мешін жылының 3-қыркүйегінде Палестинадағы Айн-Жалуд қамалының түбінде – Назареттің құмды жазығында Кетбұғаның 25 мыңдық қолы мәмлүктердің қоршауында калып, түгелдей қырғын табады
Кетбұға уаң, баласы Құмай ноян (мың басы), ағасы Келбұға Аталықтың кенже ұлы Жансейіт батыр (мың басы) қайғылы қазаға ұшырайды
Кетбұға уаң сол уақытта 65-66 жаста екен.
Шынғыс хандай әлемді дүр сілкінткен ұлы қолбасшы құрған ірі империяда қызмет еткен, сол ортада әлемдік ең жоғары дәрежелі мәртебеге жеткен, өзінің бойына біткен аса дара талантымен өз дәуірін таңғалдырған ұлылардың бірі, тарихтағы қазақтан шыққан Кетбұға еді бұл
Бір дәуірді, жалпақ әлемнің жартысын қайталанбас дара тұлғалы өнерімен, ешкімге ұқсамайтын теңдессіз батырлығымен, өзгеше кемеңгер көсемдігімен, ұлы жауынгерлік ұлтына тән керемет мінезімен көзге түскен тарихи тұлға Кетбұға күйші, өзінің даңқтарға толы өмірі мен тіршіліктегі аласапыран сапарын осылай аяқтаған болатын.
Кетбұға секілді тарихи тұлғаларды ұмытпай, ұрпақтар зердесіне сіңіру, ескерткіштер-белгілер орнату – асыл парыз.
Серік Тлеубаев,
Қазақстан Республикасының
Мәдениет қайраткері, 
Ұлытау ауданының 
Құрметті азаматы
