80 жасқа қа­раған шағында бел­гілі жазушы, драматург, Қазақ­станның еңбек сіңірген қайраткері, ҚР Мемлекеттік сыйлығының лауреаты Қалихан Ысқақ қайтыс болды.
ҚазМУ-дің журналистика факультетін, Мәскеудегі Мемкино режиссерлер мен сценаристердің жоғары курсын бітір­ген
«Лениншіл жас» (қазіргі «Жас алаш»), «Қазақ әдебиеті», «Халық конгресі» газеттерінде,  «Парасат» журналында бөлім меңгерушісі, Ш.Айманов атын­дағы «Қазақфильм» киносту­диясының үшінші шығармашылық бірлестігінің Бас редакторы, Қазақстан Жазушылар одағында әдеби кеңесші, М.Әуезов атындағы Академиялық драма теат­рында әдебиет бөлімінің меңгерушісі болды.
Оқырман қауымға қаламгердің «Ақсу – жер жаннаты», «Қоңыр күз еді», «Менің ағаларым», «Тұйық», «Қара орман», «Қарашада қаздар қайтқанда» және басқа да шығармалары жақсы таныс.
Оның жиырмаға жуық пьесасы республикалық, облыстық драма театрлардың репертуарларына енді
Олар «Таңғы жаңғырық», «Есеней – Ұлпан», «Жан қимақ», «Сабатаж!», «Қылкөпір», «Мазар», «Революция сарбаздары», «Ерліктің екі сағаты», «Апатай», «Жәке-жәкетай», «Сайқының тұқымдары» және т.б.
Бүкілодақтық экранға шыққан бірнеше толықметраж­ды фильмдердің («Ұшы қиырсыз жол», «Саршатамыз», «Охран бастығы», «Қараша қаздар қайтқанда») сценарийін жазды
Шығармалары өзбек, қырғыз, тәжік, татар, башқұрт, шешен, орыс, украин, словак, болгар тілдерінде жарық көрді.
Аударма саласында Л.Н.Толс­той­дың, А.П.Чеховтың, И.С.Тур­геневтің, А.И.Куприннің, И.А.Бу­нин­­нің шығармаларын қазақ тіліне тәржімалады.
Талантты жазушының өзі өмірден өткенімен сөзі мәңгіге қалады.
«Қазақ газеттері» ЖШС және Серіктестікке қарасты басылымдардың еңбек ұжымдары
