Жақында Тұрар Рысқұлов атындағы Қазақ экономикалық университетінде Ұлттық ғылым академиясының академигі Ораз Баймұратовтың «Қоғам мен экономика Гармониясы (әлемдік парадигма)» атты кітабының тұсаукесері болып өтті
Тұсаукесер экономика ғылымдарының докторы, профессор Сәуле Ынтық­баеваның басшылығымен «Қар­жы» кафедрасының негізінде ұйым­дастырылды.
Аталмыш кітап қоғамдағы гармониясыздықтың өршуінің салдары ретінде қаржылық–эко­номикалық дағдарысқа арнал­ған
Автор осы заманауи дағдарыстың түбегейлі себептерін, оның анатомиясын әрі оны жоюға арналған амалдарды кеңінен зерттеген
«Гармония әлемді сақтайды ­­­­!» деген ұран негізге алынған кітапта қоғам мен экономиканы үйлестіру тұжырымы жүзеге асырылып, заманауи әлемде үйлесімсіздіктің көптеген теріс құбылыстарын жою жолдары ұсынылған
Кітап бүгінгі қоғамда ең маңызды төрт үдерістің бірге қабысу керектігін мақсат тұтуымен маңызды
Олардың түпкі мақсаты әлеумет пен жеке тұлғанының рухани және материалдық қажеттілігін қанағаттандыру болып табылатын: демократияны дамыту, демографияны өсіру, демоэтиканы (рухани байлықты) нығайту және демоэкономиканы (экономиканы) күшейту
Кітаптың барлық тараулары осы жүйелі тұрғыда жазылған, сондықтан талдап отырған еңбектің ерекшелігі оқырманға бірден байқалады.
Тұсаукесер барысында «Қоғам мен экономика Гармониясы (әлемдік парадигма)» кітабында көтерілген мәселелер арнаулы маман иелерінің ғана қызығушылығын тудырмай, жалпы әлем тағдыры жайлы толғанатын әрбір саналы азаматқа көмекші болатыны аңғарылды.
А.ҚАЙРАТҚЫзЫ
