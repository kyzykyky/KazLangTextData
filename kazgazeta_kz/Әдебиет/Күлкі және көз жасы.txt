Алматыда белгілі қаламгер, әдебиет сыншысы Тұрсынжан Шапайдың «Күлкі және көз жасы» кітабының тұсаукесер рәсімі өтті
Тұсаукесерге қоғам қайраткерлері, елімізге белгілі ғалымдар, қаламгердің замандас әріптестері мен бұқаралық ақпарат құралдарының өкілдері қатысты.
Салтанатты жиында «Ел» продю­серлік орталығының директоры Ғалым Доскен, «Қазақ әдебиеті» газетінің бас редакторы Жұмабай Шаш­тайұлы, «Ақиқат» журналының бас редакторы Аманхан Әлімұлы және тағы басқа зиялы қауым өкіл­дері сөз сөйлеп, қаламгердің шы­ғармашылығы хақында жылы лебіздерін білдірді.
Қаламгердің қуанышына ортақтаса келген өнер иелері Т.Шапайдың әндерін орындап, шығармаларынан үзінділер оқыды
Рамазан Стамғазиев, Тілеулес Құрманғалиев, Асқар Наймантай бастаған, өнерлі жастар қостаған жыр-думан көпшіліктің көңілінен шықты.
Кітаптың жарыққа шығуына ұйытқы болған «Ақжүніс-Астана» журна­лының бас редакторы Сәуле Әбілдаханова екі мың данамен шыққан кітаптың мазмұнына тоқталып, бұл «Ақжүніс» бас­пасынан шы­ғып отырған алғашқы кітап екендігін атап өтті.
Жинақ Тұрсынжан Шапайдың ертеректе жарық көріп, жұртшылықтың ықы­ласына бөленген «Қазақтың жаны» кітабына енген әңгіме, эсселерімен және соңғы жылдары жа­зыл­ған жаңа туындыларымен то­лық­тырылып отыр
«Күлкі және көз жасы», «Жазу», «Бір мысқал…», «…Және бір эссе» атты төрт бөлімнен тұ­ра­тын жинақта замана тынысы, қоғам мен адам мінезіндегі құбылыстар, қазіргі көңіл күйді бейнелеу, т.б
мәселелер арқау болған.
Бағдагүл Балаубаева
