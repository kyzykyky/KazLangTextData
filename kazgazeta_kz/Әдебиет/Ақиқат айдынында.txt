Қазақстан Жазушылар одағының Әдебиетшілер үйінде көрнекті әдебиет сыншысы Бақыт Сарбалаұлының 70 жылдық мерейтойына орай «Ақиқат айдынында» атты кеш өтті
Оған ақын-жазушылар, жоғары оқу орындарының ұстаздары мен студент қауым, өнер шеберлері қатысты

Кешті әдебиет сыншысы, филология ғылымының докторы, профессор Құлбек Ергөбек жүргізіп отырды.
Кездесу кешінің шымылдығын Қа­зақстан Жазушылар одағы басқарма­сының төрағасы Нұрлан Оразалин құт­тықтау сөзімен ашты.
– Бақыт Сарбалаұлы – қазақ көркем сынының көрнекті өкілі
Арғы-бергідегі қазақтың әдебиетінде болып жатқан күрмеуі қиын күрделі мәселелердің бәріне Бақыттың қаламының соқпай қалған кезі жоқ
Халқымыздың рухания­тының дамуына үлес қосып жүрген ардақты азамат
Ел үшін еткен еңбегі еленіп, жұртының ықыласына бөленіп жүре бергей, – деген ақ тілегін жеткізді.
Мерейтой иесіне жүрекжарды лебізін арнаған жазушы Қуанышбай Құрманғалиев жетпістің белесіне көтерілген замандасын мерейлі жасымен құттықтады
Бұдан соң Қызылорда облысы Жаңақорған ауданы әкімінің орынбасары Бақытжан Ерманұлы аудан жұртшылығының сәлемін жеткізді
Кеште ақын Жәркен Бөдеш, «Ара» журналының бас редакторы Көпен Әмірбек, «Ана тілі» газетінің бас редакторы Самат Ибраим, «Алматы ақшамы» газеті бас редакторының бірінші орынбасары Әнуарбек Әуелбек және т.б
сөз сөйлеп, жылы лебіздерін білдірді.
Сахна төрінде ҚР Мәдениет және спорт министрі Арыстанбек Мұхамедиұлы­ның, ҚР Білім және ғылым министрі Ерлан Сағадиевтің, Қы­зыл­орда облысының әкімі Қырымбек Көшербаевтың және өзге де министрліктер мен өңірлер бас­шыларының құттықтау хаттары оқылды.
Кеш барысында Бақыт Сарбалаұлы­ның «Менің құрдастарым» атты кітабы­ның тұсаукесер рәсімі өтті
Аталған еңбектің тұсауын Қазақстан Жазушылар одағы басқармасы төрағасының бірінші орынбасары Ғалым Жайлыбай, жазушылар Ырым Кененбай, Жақыпжан Нұрғожа кесті
Дәстүрлі әнші Жасұлан Мұсағали «Ағалар-ай» әнін шырқап, көпшіліктің ыстық ықыласына бөленді
Өз кезегінде Б.Сарбалаұлы кешке қатысушыларға ризашылығын жеткізді.
Әбілмансұр ЖАСАН
