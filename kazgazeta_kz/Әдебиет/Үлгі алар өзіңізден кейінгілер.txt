«Жақсының аты өлмейді» деген сөз бар
Ол рас
Камал Әбдірашидұлы арамызда болмағанымен, оның өнегелі істері көкіректе сайрап тұр.
Камекең Сыр топырағындағы Қалжан ахун мешіті маңында, қызметкер отбасында өмірге келді
Әкесі Әбдірашид алғашқыда ауыл молдасынан тәлім алады
Одан әрі өзінше сауатын ашып, қоғам дамуына араласа бастайды
Жаңа заман насихатшыларының, үгітшілерінің қатарына қосылады
Партиялық жұмысқа араласады
Жастарды жаңа кезеңге бейімделуге баулиды, тәрбиелейді
Ауыл балаларының сауатын ашып, білім алуына үлес қосады
Ахмет Байтұрсыновтың емлесін үйреніп, онымен оқытуды бастайды

Көзі қарақты азамат Мұхамбетрахым Алшынбаевпен бірігіп, қазақ тілі емлесін оқытуға арналған оқулық жазады
1925 жылы Иманқұл мешітінен алғаш бастауыш мектеп ашқан да Әбдірашид Бердәулетов
Бұл кісі 1929 жылы Қармақшы аупарткомының хатшысы қызметін атқарады
Екі-үш жылдан соң «Казкрайком» Алматыға Коммунистік жоғары оқу орнына (КомВУЗ-ға) жібереді
Бұл оқу орнын бітірген соң Көкшетау облыстық газетіне редактор болып тағайындалады
Кейін 1934 жылы бүкіл Шығыс Түркістанға тарайтын «Қызыл Түркістан» газетіне редакторлыққа ауыстырылады
Кеңес Одағы Телеграф агенттігінің (ТАСС) тілшісі қызметін де атқарады
1936 жылы қазақ әдебиеті мен мәдениетінің Мәскеуде өтетін онкүндігіне әзірлік кезінде Асқар Тоқмағамбетовпен бірге Қожа Ахмет Ясауи мавзолейін зерттеу жұмысына қатысады
Бұған байланысты Темірбек Жүргеновтен арнайы тапсырма алған
Асқар ақынмен бірге «Қазірет Сұлтан» атты драмалық шығарма да жазған
Бейімбет Майлин, Ілияс Жансүгіровтермен сыйлас, пікірлес болған.
Өкінішке қарай, 1937 жылғы зұлматқа Әбдірашид те ілінеді
Ол «қазақ ұлтшылы» деген желеумен тұтқынға алынады
Жер аударылып, ақырында мүлдем хабар болмайды.
Кейін арада біраз жылдар салып, ардақты азамат ақталады
Ел-жұрты ел үшін адал қызмет еткен аяулы жанның есімін мәңгілікке қалдыру ниетінде оң іс-шараларды қолға алады
Бұл күнде М.Шәменов ауылындағы орта мектеп, Қызылорда қаласындағы бір көше Әбдірашид Бердәулетов есімімен аталады.
Осындай елге танымал әкенің ұлы Камал ағамыз да өз өмірінде әке тағылымына сай жарқын істерді тындыра білді.
Неміс-фашист басқыншы­лары тыныш жатқан елге шабуыл жасағанда жас Камал да өз тіле­гімен майданға аттанады
Ржев, Великие Луки, Смоленскіні жау­дан азат ету шайқастарына қатысты
Әскери басшылар қолынан бірнеше жауынгерлік медальдар алды
Майданда үш рет ауыр жараланды
Тәуір болысымен қайтадан майданға сұранып отырды.
Соғыстан аман-есен оралған майдангер колхоз өндірісіне белсене араласты
Жауапты учаскелерде еңбек етті
Іскер­лігімен көзге түскен азамат 1954 жылы Жалағаш ау­дан­дық ауылшаруашылығы инс­пекциясының басшылығына тағайындалды
Одан кейін Жа­лағаш, Қармақшы аудандық ат­қару комитеті төрағасының орынбасары, Қармақшы өндірістік басқармасы бастығының орын­басары қызметтерін ат­қарды
Осы кезеңдерде мал жайы­лым­дарының құнарлы­лығына, мал басын өз төлі есебінен өсіруге айрықша көңіл бөлінді.
1963 жылы Қазақ КСР Министрлер Кеңесінің қой совхоздарын құру жөнінде қаулысы шықты
Осыған сәйкес Қызылорда облысында он шақты қой совхозы құрылды
Жалағаш ауданының Борықтыбас деген жерінде жаңа совхоздың қазығы қағылды
Сөйтіп, К.Бердәулетовке зор се­нім көрсетіліп, «Аққыр» совхозы­ның тізгіні қолға ұстатылды.
Жаңа шаруашылық төбесінде күн шыжыған Қызылқұмның жиегінде
Су тапшы
Жаңа директор келген бетте су мәселесіне баса көңіл бөлді
Ақырында зәру мәселені шешті де
Көше жиектерінде арықтар қазылды, су жүргізілді
Ағаш егілді
Ол уақытта КСРО-ның әр елінен студенттер келіп, жаз айларында құрылыс жұмысына араласатын
Шаруашылық басшысы сол жастарды тиімді пайдалана білді
Ауылда үш жыл қатарынан Молдавияның Кишинев мединститутының құрылысшы отрядтары тұрғын үйлер салды
Кейін олардың құрметіне бір көше Дойна аталды
Айналдырған он жылдың ішінде совхозда қой 40 мыңға, жылқы 2,5 мыңға, түйе мыңға жетті
Мектеп, клуб бой көтерді
Жеміс-жидегі мол бақ пайда болды
Сөйтіп, Аққырдың жақсы аты дүркіреп шықты
Басқалар осы ауылдан үлгі алатын болды
Облыс орталығында өткен бір жиында Қызылорда қалалық партия комитетінің бірінші хатшысы Шевцовтың «Аққыр» ауылында су құбыры тартылған
Ал облыс орталығында ондай жақсы жүйе әлі болмай жатыр
Біздің ауылдан үлгі алуымыз керек шығар» дегені бар-тын.
1973 жылы жаңадан облыстық қой совхоздары басқармасы ұйымдастырылған еді
Іскер азаматқа тағы да сенім артылып, осы жаңа басқармаға басшылық ету тапсырылды
Басқармаға қарасты 30 шаруашылық болды
Оларда 1 миллион 800 мың қой бағылды
Ердің жасындағы Камекең бұл жұмысты да дөңгелетіп ала жөнелді
Өңірдегі қой шаруашылығы жоғары қарқынмен дамыды
Мұнан соң тағы да – сенім
Бұл жолғы қызметі – Қызылорда облыстық мал бордақылау және дайындау жөніндегі мамандандырылған бірлестіктің бас директорлығы
Бойға сіңген әдетімен қажырлы еңбек, тынымсыз ізденістер одан әрі жалғаса берді.
Камекең зейнеткерлікке шыққаннан кейін де қатардан қалмады
Облыстық ардагерлер кеңесіне басшылық етті
Алғашқыда қалай болар екен деген сенімсіздік те болған
«Ауылдың адамы, басқаруы қиын болар» деген күдік те бой алдырды
Алайда тізгінді қолына алғаннан кейін басқарудың «көкесін» көрсетті
Шиеленіскен, түйінделген мәселелерді дау-дамайға жібер­мей, әділетті шешіп отырды
Кеңес жұмысын алға жетеледі, беделін көтерді, республикадағы алдыңғы қатардағы ұйым деңгейіне жетті.
«Камекең парасатты, адам­гершілігі мол адам ғой
Бір мысал келтірейін
Ұлы Отан соғысындағы Жеңістің 60 жылдығына байланысты Мәскеуге біздің облыстан бір адам бару керек болды
Былай қарағанда ол адам Камекеңнің нақ өзі еді
Ұлы Отан соғысының ардагері, оның үстіне облыстағы ардагерлердің басшысы да өзі
Олай етпеді
Мені ұсыныпты» деп еске алады қайраткер ағамыз Ыдырыс Қалиев.
Камекең есейген шағында қаламын да қолынан тастамады
«Аққыр ақиқаты», «Бұқарбай батыр», «Ата жұрт», «Ұрпағыма ұлағат» секілді тағылымы мол кітаптарды да өмірге әкелді
Кезінде жазушы Қомшабай Сүйеніш «Атажұрт» кітабы жөнінде былайша жылы лебізін білдірген еді
«Сан алуан тақырыпты егжей-тегжейлі тәптіштеп, тәпсірлеп дегендей, қауызы мен дәнін айырып, масақ қалдырмай қамтитын мұндай кітапты өз басым көптен бері оқыған жоқпын
Жұрттың қойны-қонышына тығып, іздеп жүріп оқитын сүйікті кітабына айналарына бек сенемін
Кемел жасқа келген Камекеңнің көкірегін жарып шыққан кемел кітабына ақ жол тілейміз».
Сыр бойы қонақтан кенже емес
Камекеңнің кезінде де сыйлы да құрметті қонақтар қасиетті топыраққа жиі келетін
Ондай кездері дәм ішіліп, дастарқан жиылғаннан кейін қадірменді ақсақалдардан бата-тілек сұралады
Ардақты ағамыз олардың бірқатарына жүрекжарды лебізін білдірді
Жылы сөзін, ақ тілегін арнаған­дар қатарында Сыр бойында әлденеше рет болған Елбасымыз да бар
«Біздер, облыстың соғыс, еңбек ардагерлері ел басшысы ретінде атқарып отырған жауапты да қиындығы мол жұмысыңызға сәттілік, абырой, зор денсаулық тілейміз
Мәртебеңіз биіктей берсін!» деген еді Қызылорда қаласында Абылай хан ескерткерткішінің ашылу салтанатында Президент алдында сөйлеген сөзінде.
Көп құрметіне бөленген азаматтың еңбегі лайықты бағаланып, «Құрмет», «Еңбек Қы­зыл Ту» ордендерімен, бір­қатар медальдармен, Қазақ КСР Жоғарғы Кеңесінің Құрмет гра­мотасымен, Елбасының Құр­мет грамоталарымен марапатталды
Қазақстан Журналистер одағына мүшелікке қабылданды
«Қызылорда облысының Құрметті азаматы» атағына ие болды.
Ел ағасы жүрген жерінде көпті жақсылыққа, игі істерге ұмтылдырып жүретін
Өмір­дің талай қиындықтарын бас­тан өткерген адам ғой, әсіресе жастарға егемендіктің, тәуелсіз­діктің орны жөнінде жиі әңгімелейтін.
– Кешегі бодандықтың тау­қыметін бастан кешкен аға ұрпақ үшін Тәуелсіздік айрықша қымбат
Егемендік пен тәуелсіздік­тің қадыр-қасиетін білейік
Қастер­леп жүрейік, – дейтін ағынан жарылып.
Камекеңнің өзінің де анда-санда жыр жолдарын қағазға түсіріп қоятыны бар-тын
Аяулы азаматтың адамгершілігін, бойындағы жақсы қасиеттерін ардақ тұтып оның өзіне де көп ақындар арнау өлеңдерін жазды
Олардың ішінде әйгілі Асқар Тоқмағамбетов те бар.
Ағасың әр істің де жөнін білер,
Інілер құрмет тұтып төрін
берер.
Атағың Сыр бойына
кең тараған,
Үлгі алар өзіңізден кейінгілер, – деген екен Камекеңе арнаған бір өлеңінде Жақсылық есімді ақын азамат
Сол айтқандай, расында да еліне еңбегі сіңген ардагер ағамыз Камал Бердәулетовтың өмір жолы кейінгі ұрпаққа үлгі-өнеге.
Нұркен Жандәулетұлы
