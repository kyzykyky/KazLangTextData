Алатаудың бел ортасындағы «Найзағайқара» шоқысын ал­қым­дап орналасқан «Жас-Ай» медициналық орталығында емделіп жатқанмын
Ертеңгі тұнық ауада терезеден қарасаң анау көкке шаншылған заңғарлардың жақпар-жақпар құзарлары, сай-сала, жыра-жықпылдарына дейін алақанға салғандай мен мұндалап көрінеді
«Керемет көргің келсе, тауға бар» дегендей, Алатаудың сала-саласынан жанарыңды ала алмай өзіңнің қанша тұрғаныңды білмей де қаласың.
Өзгені білмеймін мұндай жерде өзімнің көңілім көтеріледі
Бәлкім өзге ем алушылар да өз талғам-деңгейлеріне қарай таби­ғатты сүйетін шығар
Ішкі жасау-жаб­дығы, бөлмелері біз көріп жүр­ген қонақүйлерден кем емес, мүм­кіндігінше толық ойластыры­лып, емхана талабына орай әмбебап са­лынған бес қабатты ғимарат қандай еңбек, қаншалық қаражатпен салын­ғанын ойлайсың
Өйткені бұл жеке адамның еңбек жемісі
Оны салған иесі өкіметтен бір тиын ал­май, тек өз еңбегімен нөлден бастап кіріскен
Оны өзіне сенген көрегендік талабы, яғни шешімділігі жетелеген
Алдымен өз қаражатына қала төрінен ойып тұрып орын алған
Ойлаған мүддесіне жете алмай қаламын ба деп қорықпаған
Тынысың таусылғанша жұмысың таусылмайтын күйбең өмір ғой
Сол күйбеңді бұзып-жарып ел игілігіне жарарлық үлкен іс бітіргенге не жетсін
«Жас-Ай» десе академик, докторлардан бастап Алматы халқы елең ететін дәрежеге жеткен
Бұның бәрін оңай көрмеңіз.
Қазақ атамыз «Тай тапқанша таяғың ылай болады, ат тапқанша аяғың ылай болады» дегенді текке айтпаған
Ойлағаныңа оңайлықпен жетпейсің дегені
Жасан Зекейұлы да талай қиыншылықтарды бастан өткерді
Жорға мініп жайқақтатып жүріп бітірмей, машинасыз жаяулап қалған күндері де болған
Жұрт сіздің кеткен күшіңізді сұрамайды, бітірген ісіңізді сұрайды
Ол жолда кебенек киіп, кебек жесең де, зорығып ауырып жатсаң да былайғы елге бәрібір
Сонда Жасай ініміз осыны кім үшін, не үшін жасап жүр
Осыған кеткен қаражатты жамбасына баса, кертіп жеп жатса да баласының баласына жетпес пе еді.
***
Палатаға қабылданған күні алғаш ұшырасқан адамым – еден жуатын Құндызай деген келіншек болды
Онымен әңгімелескенім жөнінде сәл кейінірек
Бір айтарлық жері емхананың сыртқы есігінен кірген бойда күзет қызметкері жылы сәлемдесіп, көңіл бөле қарсы алған еді
Танымайтын жерде әлге қуат болады екен
Содан төртінші қабатқа көтерілгенге дейін ұшырасып жатқан ақ желеңділер сізді бұрыннан танитын адамдардай шетінен мән бере амандасып өткізіп жатты
Бәрі сыпайы, ибалы
Тегінде мұндай көпшілік орындарда, емхана, ауруханаларда бұлай бола бермейді, бұрын ұшыраспаған көрініс
Кеңес Одағының кезінде де, тәуелсіздік алғаннан кейін де ауруханаларда жатып емделгенімізді осыған салыстырып айта кетуге тура келді
Бұлай дегендегі мақсат – бірін қомсынып, енді бірін алдыға шығару ниетінде емеспіз
Бұл жердің жалпылама ем-домдық жағдайы, ем жүргізу тәсілінің сапасы, тамақ түрлерімен қамдау, бөлмелер жабдықталуын қоя тұрғанда, мұндағы әртүрлі дәрежедегі емші дәрігерлер, тіпті жоғарыда аталған еден жуушыға дейін ауруларға ашық қабақтарын арнап сыпайы сөйлесуге үйренген
Бұл жағынан бір-бірімен уәделесіп алғандай
Артық дыбыс, дабырлап сөйлесу, қатты басқан аяқ тықыры ешнәрсе білінбейді
Барлығы бір отбасында тәрбиеленген адамдардай.

Бірер күннен соң әлгі еден жуушы Құндызай екеуміз сөйлесе бастадық
Мен жасыра алмаған ойымды айтып:
– Шеттеріңізден біреу үйретіп қойғандай ауруларға жылы қабақ арнап ұшырасасыздар
Әрі берілеріңіз көңілді жүресіздер, – дегенім сол еді, сөзшең Құндызай тосылған жоқ:
– Өйткені бізге өзіміздің жұмыс орнымыз ұнайды, алатын жала­қымызға ризамыз
Отбасымызды осы жерден асырап отырмыз
Өзгелерді білмеймін, мен өз басым еден жуатын осы жұмысымды ештеңеге айырбастамас едім, – деді.
Өзі жоғарғы білімді маман екен
Ой жұмысы денсаулығына сәйкес келмегендіктен, соңғы жыл­дары тып-тыныш дене қимы­лын таңдапты
Құндызай Құралбай­қызының сөзіне мен ойланып қалдым.
Осыны байқаған Құндызай:
– Отбасын асыраймыз, дегенмен мәселе тек ақшада ғана емес қой
Әсіресе, біздің бұл орталықты басқаратын ағайымыз өзімізге өте жайлы адам
Қарауындағы барлық адамдармен тең сөйлеседі
Ешқашан қабақ шытпайды
Жиналыста бәрін түсіндіреді
Жағдайымызға көңіл бөліп, талап-тілегіміз болса, орындауға тырысады
Әсіресе, ойыңда не барын айтқызбай біліп тұратынына тәнті боласың
Айта алмай тұрғаныңды сезіп өзі жетелеп ойыңдағы мүддеңді айтқызады.Қалай риза болмайсың
Мен бұдан бұрын Ақсай балалар ауруханасында істеп жүрген едім, осында жатып емделген ұлым: «Мама, сіз «Жас-Ай» орталығына жұмысқа кіріңізші… өйткені ол жердегі адамдар басқа жаққа мүлде ұқсамайды
Даусы шығып дыбырлап жатқан ешкімді көрмейсің
Басқа жердегі емхалардағыдай қазық өкше киіп тықылдатып жүрген ешкім жоқ» деп қоймады
Айтқанына қызыға бастадым
Барсам барып көрейінші деп жағдайымды айтып едім, профессор ағай (бұл жердегінің бәрі Жасан Зекейұлының келіндері сияқты атын айтпайды) келісімін берді
Бірақ қояр шарты бар екен: «Тек өз жұмысыңызға адал болсаңыз болды
Бұнда менен бастап, дәрігерлер, медбикелер, еден жуушыларға дейін бәріміз теңбіз
Сізге ешкім кеуде көтермейді
Бізге қоятын талап-тілегіңіз болса тартынбай келіп өзіме айтып тұрасыз» деді
Өзім іштей қысылып та қалдым
Жасым бәленге келгенше мұндайды көрмеппін
Осы жерді тауып берген балама да ризамын, – деді.
Жұмысын жейтін наным деп түсінетіні белгілі болып тұр
«Көңіл кілті көңілге деген осы ғой» деп ойладым
Міне, осының барлығы Жасан Зекейұлының парасаттылығынан болып жатқан әрекет деп ой түйдім
Жасан ініміз шаршап, қабақ шыту дегенді білмейтін адам екен
Жұмысына жанымен берілген
Өзін ұстауы тартымды болғандықтан ба, кішіпейіл екен деп ешкім оны тіптен өзімсініп кете алмайды
Жүзбе-жүз келгенде оның ұстам шекарасынан ары өте алмай, аяғыңды тартып тұрасың
Ол биік білім, қабілет иесінің бойындағы киесі шығар
Жасан Зекейұлының бағы жеке бақ емес, ол халқының маңдайына да бақ қондырған адам
Қазақ атамыз «ауруды алтын төсек жұбатпайды» деген болса,жайшылықта түймедей алтын тапса қуанатын мүддеқұмар, шалағай пенде ауру жанына батқан күні алтынның қасына гауһар қосып әкелсең де жұбаныш таппайды
Профессор Жасан Зекейұлы жазып шығарған ауруларды тізбелемей-ақ (оған сіздің уақытыңыз да жетпейді), мен өз басымнан алып айтсам, 2014 жылдың наурызы қарсаңында белден төмен қарай екі қарасан, балтыр, аяқтың басына дейін сіресіп тұтып қалған
Сыздап, ұйып, қақсағаны тағы бар
Қолтыққа тіреген балдақпен зорға келіп бір курс (10 күн) ем алғанда, таяқты алдын ала үйге жіберіп, өз аяғыммен тып-тың басып, ә құдайлап қайтқанымды жар салып айтқым келеді
Мені емдеп жүрген дәрігер Бибігүл Тұрсынәліқызы қашан көрсең күліп, жайнап тұрады
Жасамасыз өзіне туа біткен табиғи ашық-жарқын шырайы бар
Оған еріксіз ықыласың түседі де сен де мейірленіп әрі мерейленіп тұрасың
Сырт, келбет, дене бітісіне дейін қаршығадай ықшам қалпымен науқастардан аяйтын жаны жоқ
Дәл сол сияқты тіпті палатаға тамақ тасып әкелетін Шынарға дейін қабағыңмен санасып, көңіліңді таба сөйлеп, ашық бауырмалдылық танытып тұрады
Жүре алмайтын науқастарға әкелетін тамақты мейрамханадағылардай бет жақтарын арнайы жұқа жарғақшамен жауып әкеледі
Бұл жердің жалпы тәртібі солай
Ал медбике, бәрінен жас Әйгерім болса палата-палатаның арасында үкідей ұшып жүреді
Лоңқа (банка) қойғанда, инеге тоқ жалғағанда және шөп тұтатып қыздырғанда бастан-аяқ мән беріп қарап тексеріп тұрады
Сол сияқты дәрігер Аққу, мед­бикелер Алтынай, Раялар науқастарға ем жасауымен ғана міндетімнен құтылдым демейді
Жоғарыда айтылған емшілер қандай болса, бұлар да солар сияқты әрбір сырқатқа көңіл бөліп, үлкендерді ағалап, аяқтарының ұшымен басып, сыйлағанда алғысыңды арнап тұрасың
Қысқасы, бұл жерге келіп емделген адам құрметке бөленеді.
***
Шығыс медицинасының не­гізін салып оны толық іске асыру былайғы жұрт ойлағандай оңай шаруа емес
Ол ғылым жолында ұйқысын бұзып, күлкісін қойып, қуаныш-шаттығы­нан тыйы­лып жүріп, осы дәрежеге жеткен
Докторлық диссертациясын Мәс­­кеуден қорғап, Халықаралық Вена университетінің «Құрметті профессоры» атағын тегіннен-тегін ала салған жоқ
Медицина ғылымдарының докторы, профессор, Қазақстан Рес­публикасының Денсаулық сақтау ісінің үздігі, Халықаралық «Сократ» атындағы орденнің иегері, «Жас-Ай» медицина орталығының бас директоры деген лауазымға өз еңбегімен жетті.
Халқымыз «шын ер мың күнде бір кісілік болғанмен, бір күнде мың кісілік болады» деген болса, Жасан Зекейұлы сол мыңдаған күндердің бойында бір кісілік қана еңбегімен жан сала, тырыса жүріп мақсатына жетті
Тағы айтсақ, «бір адам қазған құдықтан мың адам су ішеді», «мың күндік сапар, бір күннен басталады» немесе «мың адам жемеген қамыңды бір адам жейді» десе, осының барлығы ұлтымыздың біртуар перзенттерінің бірі Жасан Зекейұлы тәрізді азаматтарға арналып айтылғандай
Бірақ «мыңның қамын бір ойлар, бірдің қамын кім ойлар» деген тағы бар
Ел-жұртына пайдасын тигізіп небір мүсәпір науқастарды сырқатынан сауықтырып, жәбірлі жандардың алғысына бөленіп жүрген осындай адал еңбек иелеріне рахмет айтсақ болады
Туған халқы үшін жұмыс жүргізіп, ел үшін, көп үшін адал еңбек атқарып, адал нан жеп отырған азаматтарымызға алғыс арнайық
Қолдан келсе мейірлендіре жүрейік
Жасан Зекейұлымен салыстырып айтатын болсақ, анау шенеуніктер арасында халық мүлкіне қол сұғып, мемлекет қазынасына қанды шеңгелін салып жатқандар жоқ па? «Аспандағы құсты ұятқа қалдырған жердегі жем» дегендей, жұлығынан май кешем деп, тобығынан қан кешіп темір тордың ар жағына тоғытылып жатқандар жоқ па? Жасан Зекейұлын солармен салыстырсақ жер мен көктей парқы бар емес пе? Қаршыға орнына қарғасын ұшыратын, тұйғын орнына тырнасын ұшыратын, алаяқтан ақылшы, алапестен нақылшысы бар, көтеремін тұлпар етіп, көгершінін сұңқар етіп, ел ұйытқысын бұзып жүргендер жоқ па? «Басым бұлтқа тиер деп бұқпай, кесірім жұртқа тиер деп ықпай» айға бойым, күнге қолым жетсе деп жүріп айдай ажарын иттей нәпсіге тоздырып қамалып жатқандар жоқ па? Адам мен адамның аспан мен жердей парқы бар, ешкі мен нардай нарқы бар.
***
Жақында қазақтың белгілі ақыны Жәркен Бөдешұлы 70 жылдық мерейтойын атап өтті
Міне, сол мерекелік кеште жаны жомарт Жасан Зекейұлы ақынға темір тұлпардың кілтін табыс етіп, құрмет көрсетті
Азаматтық деп осындайды айту керек
Мен жазушы ретінде және адами танымым бойынша өз басым Жасан Зекейұлы бақытты адам, бақытына жеткен адам деп білем
Сол арқылы өз отбасын да бақытты ете алған
Бақыт деген не өзі?! Ол – өмірдегі ең негізгі қалауыңды қанағаттандырған түйін
Олай десек, Жасан Зекейұлын өз еңбек жемісімен қанағаттандырған «Жас-Ай» медицина орталығы оның Қазақстандағы төл еңбегі екеніне ешкім көз жұмбайды.
***
Медицина дерегі аңыздағы Лұқпан Хакім әулие мен осыдан төрт мың жылдай бұрын өткен Әбуғали ибн Синадан бері қарай тамыр тартып негіз алған ғылым
Парсылар ибн Синаның ауруларға медет болғанына қарап «Медет-Сина» деген болса, Еуропа алғашында «Абит-Сина» дей жүріп соңынан мұсылман атауымен «медет-Сина» атауына көшкен
Бүгінгі медицина атауы содан, сол еуропалықтардан пайда болып бүкіл Еуропа ибн Сина шипагерлігіне 200 жылдай сыйынып бас ұрып отырған.
Дәл сол сияқты «Жас-Ай» меди­циналық орталығының алтын тұғырын Қазақстанға ғылыми негі­зімен жеткізген Жасан бауырымыз өзінің докторлығын Мәскеуде қор­ға­ғандықтан Қытай-Тибет алтын ине тәсілін Қазақстанға ғана емес, Еуропаға да бір табан жақындатты деп білеміз
Бұған қызықпайтын, бұны қолданғысы келмейтін мемлекет жоқ.
Тегінде жалпы шипагерлік ілімі әу бастан бері қарай осы Жасан Зекейұлы сияқты емшілікке қызығушылығы бар кісілердің негіз салуымен ғасырдан-ғасырға жетіп отырған
Лұқпан Хакім әулиеден бері қарай жан-әлемі өзге жұртқа түсініксіздеу, емшілікке өз-өзінен берілген жұмбақ жандар аз өтпеген
Сол сияқты дәрігерлікті жаны қалаған Жасан солардың, сондайлардың бірі ме деуге болады
Бізге білінбегенмен жан-рухы ғарыш жақпен астасып жататын тылсымға берілгендігінен бе өз басын осынау шипагерліктің бар азабына байлап, өзін соған тас қып таңғаны үшін, Жасан Зекейұлы осынша күрделі ғимарат салуға бел байлаған
Сол үшін жылдар бойы ұйқы-күлкіні бөлген
Әйтеуір дегеніне жетпей қоймады.
Қорыта айтарым, «Жас-Ай» меди­циналық орталығын толық білгісі келетін азаматтар бұл жердің сан түрлі науқастарды емдеп жазғаны жөнінде түсірілген бейнебаян кассетасымен таныс болса екен деймін.
Жанат Ахмади,
 жазушы, Халықаралық «Алаш» әдеби сыйлығының иегері, Алматы облысының Құрметті азаматы
