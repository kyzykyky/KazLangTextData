Жас болсын, жасамыс болсын, ақын атаулының аты-жөні оқырманға ең алдымен өлеңі арқылы танылып, тамыр жаятыны жасырын емес
Мен үшін ақын Нұрлан Қалқа да өзегін жарып шыққан өлеңі арқылы танысқан талант иесі.
Ұмытпасам, өткен ХХ ғасырдың 80-жылдарының соңына таман «Жас Алаш», «Алматы ақшамы», «Жетісу» газеттерінде Нұрлан­ның өлеңдері жарық көріп жатты
Ол тұста өзім алыс­тағы ауылда едім
Аудандық газетте қызмет істейтінмін
Кездесудің сәті түспеді
Сөйтіп жүргенде ­бұрын­ғы Нарынқол мен Кеген аудандары (қазіргі Райымбек) бірігіп, бір аудан болып шаңырақ көтерді
Мен атбасын Алматыға бұрдым да «Қазақ елі» газетіне қызметке кірістім.
Бірде әлдеқандай бір шаруам болып, «Жас Алаш» газетінің редакция­сына бас сұқтым
Шағын бөлменің есігін ашқанымда төрде отырған орта бойлы, қалың қара шашты, жылы жүзді жас жігіт ілтипатпен амандасты да, өзін Нұрлан Қалқа деген ініңіз боламын деп таныстырды
Сол арада талай сөз айтылып, көңілдегі көп ойлар ортаға салынды
Содан бері де он сегіз жыл жылжып өте шықты
Кешегі жап-жас Нұрлан да есейіп, өрнекті өлеңдерімен қазақ оқырмандарына жақсы таныс бола бастады
Санау­лы жылдар ішінде «Аққу жүрек», «Жыл он екі ай», «Отыз бесінші шілде» секілді жыр жинақтары жарық көріп, оқырман қолына тиді
Біз бұл арада ақынның алдыңғы үш кітабын емес, таяуда ғана «Жазушы» баспасынан жарық көрген су жаңа «Мизам шуақ» атты жыр жинағы жайлы азын-аулақ ой-пікірімізді білдірмекпіз
Аталған жыр жинақ бес бөлімнен тұрады
Таралымы 2000 дана екен
Көркем безендіріліпті.
Ақындық өнерді өмірлік мұраты санаған адам қашанда туған жерін, оның көз тартар көркем бейне­сін өлеңмен өрнектеуге талпыныс жасайтыны жасырын емес
Нұрлан да бұл бағыттан айнып кетпепті
Ақын «Ұзынбұлақ» дейтін өлеңінде:
Қой қарақат, өрікке дарқан жерім
Жаз келсе жайнап кетер шалқар белің.
Етегіңде Торайғыр жусап жатыр,
Анам түйген келіден талқан жедім, – дей отырып, балғын балалығы өткен өңірді өзгеше жақсы көретінін, аяулы анасының қолынан жеген талқанның дәмі әлі таңдайынан кетпей жүргенін кестелі тілмен келістіре жырлапты.
Ақынның туған өңіріне деген перзенттік парызын шап-шағын өлеңімен жеткізгені шеберлік нышаны.
Ақынның алыстағы ауылда тұратын асыл анасына деген сағы­нышы да көңіл аудартпай қоймайды
Оқып көрелік:
Анам ауырды дегенде,
Күй кештім шерменде.
Сол жаққа ұшпаққа,
Құс болдым мен демде, – дейді
Анаға деген асыл сезім осылай жырланып жатса, жарасымды емес пе? Ақын үшін көп жазылса да көнермейтін көркем тақырыптың бірі – махаббат
Содан да болар, мәңгілік тақырыпқа Нұрлан да қалам тартыпты
Өлеңі оқырман ойынан шығардай шынайы екен.
Ұйқым келмейді,
Сенбегің, сен мейлі.
Мұңлылау жанымды,
Кім келіп емдейді?
Ұйқым келмейді,
Айтсам жұрт сенбейді, – деп аяулысын сарыла сағынып, ұйқыны ұмытқан ақынның айтқанына сенбеске шараң жоқ
Нұрланның бірге өскен досына деген риясыз көңілі қылау түспеген ақ қардай таза екені төмендегі жыр жолдарынан да байқалады.
Кешір мені орынсыз қараласам,
Түсінуге жаныңды жарамасам.
Сенен артық дос жоқ қой,
Дос жоқ менде
Ой жіберіп тереңнен сараласам,– дейді осынау жыр жолдарында орнықты ой барын оқырманның өзі ажыратып алары айқын
Автордың бал тілді балаларға арнаған өлеңдері де өрнекті екен
Ақын ініміздің атап айтар тағы бір артықшылығы – өзі жақсы білген тақырыпты ғана жырына өзек етеді
Содан да болар өлеңдері тартымды, жүрекке ой салады
Нұрлан талай мәрте жыр бәйге­лерге қатысып, жүлде алған болатын
Ақынның осы кітабындағы өлең­дердің басым бөлігі ұтымды ұйқасқа, сергек сезімге жүйеленген жүрдек дүниелер екен
Бұл оқырман үшін пайдалы демекпіз.
Жасырып, жабары жоқ, қазір шөпті де, шөңгені де өлеңге айналдырам деп айтар ойын ақжем жасап алған ақындар аз емес
Нұрланның мұндай арзан атақтан бойын аулақ ұстағаны ұнады.
Мінуар Әкімханов, 
ақын, Қазақстан Жазушылар одағының мүшесі
