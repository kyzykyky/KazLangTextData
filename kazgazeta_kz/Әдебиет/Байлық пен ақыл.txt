Бір шалдың төрт ұлы болыпты
Бір күні шал ұлдарын жинап алып былай депті:
– Мен қартайдым
Біреуіңнің үй иесі болатын уақыттарың жетті
Кімнің ақылы мен байлығы сай болса, сол мұрагерім болады
Әрқайсыларың маған байлықтарың мен ақылдарыңды көрсетіңдер.
Үлкен ұлы асыл тасты жүзік салған қолын көрсетіп:
– Міне, менің байлығым
Ал кім бай болса, сол ақылды,– депті.
Екінші ұлы асыл киімдерін киіп, әдеміленіп келеді де:
– Мені осы түрімде көргендер ақылым мен байлығымның алдында бас иеді,— дейді.
Үшінші ұлы күміспен және тастармен әшекейленген белдігін буынады да:
– Бұндай белдікті, – дейді, – ешкім ешқашан буынып керген жоқ…
Әкесі үлкен балаларына қарап басын шайқайды да, ең кіші ұлына қарап:
– Сен неге үндемейсің? Сен қандай байлығыңмен мақтанасың? – дейді
Сонда кенжесі былай депті:
– Менде асыл тасты жүзік те, сәнді киім де, қымбат тастармен әшекей­ленген белдік те жоқ
Тек еңбексүйгіш екі қолым, қайрат-жігерге толы жүрегім ғана бар.
Шалға кенже ұлының жауабы ұнайды
Ол өзінің мұрагері болады деп, кіші ұлын айтыпты
Үлкен балаларына інісінің айтқанынан шықпауды өсиет етіпті.
