Алматыдағы Жамбыл атындағы Қазақ мемлекеттік филармониясында Сүйінбай Аронұлының түрік тілінде жарық көрген кітабының тұсаукесер рәсімі өтті
Кітап түркі әлеміндегі Сүйінбай жылы аясында Халықаралық түркі мәдениетін дамыту қорының мұрындық болуымен Анкара қаласынан басылып шықты
Оған Сүйінбай Аронұлының өлеңдері мен ақын мұрасын зерттеушілердің еңбектері енген.
Тұсаукесер рәсімінде сөз алған жазушы Нағашыбек Қапалбекұлы Сүйінбай ақын шығармалары осы уақытқа дейін басқа тілге аударылмай келгендігін айтып, ақынның жырларын түрік тіліне аударған Мәлік Отарбаевқа ризашылығын білдірді
Сондай-ақ Анкарада түрік тілінде ай сайын шығатын «Kardeş kalemler» журналының бір нөмірі Сүйінбай атамызға арналыпты.
ТҮРКСОЙ ұйымындағы Қазақстан­ның өкілі Мәлік Отарбаев Сүйінбай бабамыздың 200 жылдығы бүкіл түркі дүниесі үшін үлкен той екенін атап өтіп, Анкарада саябаққа Сүйінбай Аронұлы есімі берілгенін жеткізді.
Бағдагүл Мұратқызы
