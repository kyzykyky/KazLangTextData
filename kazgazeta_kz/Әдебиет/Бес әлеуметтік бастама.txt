Жастарға қамқорлық – болашаққа қамқорлық
Берік АТАШ,
философия ғылымының докторы
Елбасының бес әлеуметтік бастама туралы Үндеуі Тәуелсізді­гімізді баянды ету жолындағы маңызды қадам деп санаймыз
Үндеуде көтерілген әлеуметтік жобалар әрбір қазақстандықтың әл-ауқатын әрі қарай жақсарта түсуге бағытталғаны көпшіліктің көкейінен шықты
Президент баспана, салық және білім жағынан жан-жақты қолдау көрсетуді ұсынды
Мәселен, «Әрбір отбасына баспана алудың жаңа мүмкіндіктерін беру» бастамасын жүзеге асыру көптеген әлеуметтік, отбасылық мәселелердің шешімін табуға септігін тигізері сөзсіз
Өйткені елімізде тұрғын үйге қол жеткізе алмай жүрген тұрғындардың саны әлі де көп
Елбасы осыған орай қатардағы тұрғындардың баспаға қол жеткізу мүмкіндігін кеңейту үшін ­«7-20-25» бағдарламасын ұсынып отыр
Яғни бұл бастама бойынша тұрақты жұмыс істейтін әрбір қазақстандық несие алу мүмкіндігіне ие болады
Бұл ретте несие өсімінің мөлшерлемесі жылына 7 пайыздан аспайды және төлеу мерзімі де анағұрлым ұзартылып отыр
­Елбасы бастамасы іске асырылса миллиондаған тұрғын баспанаға ие болып, тұрмысы жақсарады деген сөз.
Үндеуде көтерілген «Жоғары білім алудың қолжетімділігі мен сапасын арттырып, студент жастардың жатақханадағы жағдайын жақсарту» жөніндегі бастама білім саласын бүгінгі күн талабына сай дамытудан туындағаны анық
Елбасы жоғары білім алудың қолжетімділігі мен сапасын арттыру үшін нақты шараларды ұсынған
Соның ішінде мемлекет тарапынан бөлінетін гранттардың басым бөлігі техникалық мамандықтар бойынша бакалаврлық білім беруге тиесілі болмақ
Бұл ұсыныс Президенттің қаңтар айында жариялаған Жолдауында айтылған төртінші өнеркәсіптік революция жағдайында жаңа экономика құру міндетіне де сай келеді
Жаңа экономикаға ең алдымен инженерлер, ақпараттық технология, робот техникасы, нанотехнология сияқты салалардың мамандарын даярлау қажет
Дамыған 30 елдің қатарына қосылудың басты шарты да осында
Адам ресурстары жеткілікті ел ғана даму көшіне ілесе алатыны дәлелденген
Бұл ретте жоғары оқу орындары студенттерінің санын да, сапасын да көтеру, олардың әлеуметтік жағдайын жақсарту жөніндегі ұсыныстар жастарға қамқорлықтың нақты көрінісі
Ендігі міндет Елбасы үндеуінде айтылған бастамалардың нақты тетіктерін іздестіру және оларды дәйектілікпен жүзеге асыру деп білеміз.
Уақыт талабына сай қадам
Серікболсын Манапов,
әл-Фараби атындағы ҚазҰУ-дың студенті
Елбасы Н.Назарбаевтың Қазақстан халқына ұсынған бес әлеуметтік жобасы жастар арасында да қызу талқылануда
Мәселен, «Жоғары білім алудың қолжетімділігі мен сапасын арттырып, студент жастардың жа­тақханадағы жағдайын жақсарту» атты үшінші бастамасы жастар үшін жасалған алғышарттың бірі екені сөзсіз
Жыл сайын бөлінетін 54 мың мемлекеттік грантқа қосымша 20 мың грант қосу жастарға жасалып отырған зор мүмкіндік
Оның 11 мыңы техникалық мамандықтар бойынша бакалаврлық білім беруге тиесілі.
Үндеуде «Бұл төртінші өнеркә­сіптік революция жағдайындағы жаңа экономикада зор сұранысқа ие болатын сан мың жаңа маманды даярлауға мүмкіндік береді
Мұнда ең алдымен инженерлер, ақпараттық технология, робот тех­ни­касы, нанотехнология саласы­ның мамандары туралы сөз болып отыр.
Бұл да жастарға мемлекет қам­қорлығының айқын көрінісі.Сонымен бірге техникалық және ауыл шаруашылығы маман­дықтары бойынша барлық жоғары оқу орындары гранттарының құнын ұлттық жоғары оқу орын­дарының гранттары деңгейіне дейін көтеру керек.
Аталған шаралар орта мектеп түлектерін жоғары біліммен неғұрлым көбірек қамтуға мүмкіндік береді, бұл – жалпы әлемдік тренд» деп нақты атап көрсетілген
Шын мәнінде, компьютер жөндеу шеберлері, телефон, радио құрылғылары мамандары және т.б
сұранысқа ие салаларға көбірек көңіл бөлінгені дұрыс.
Жастарды қуантқан тағы бір жағымды жаңалық – жатақхана мәселесі
«Қазір жоғары оқу орындары мен колледждердің студенттерін жатақханамен қамтамасыз ету мәселесі өте өзекті
Бұл міндетті шешу үшін жоғары оқу орындары, колледж­дер мен девелоперлік компаниялар мемлекет пен жеке­меншіктің серіктестігі қағида­сымен жатақхана салуды бас­тауы керек
Мемлекет өз тарапынан Білім және ғылым министрлігі арқылы жатақхана құрылысына жұмсалған инвестициялардың белгілі бір бөлігі біртіндеп қайтарылуына кепілдік береді.
2022 жылдың соңына дейін студенттерге арнап кемінде 75 мың орындық жаңа жатақхана салуды тапсырамын
Бұл алдағы жылдарда өсе түсетін сұранысты ескергеннің өзінде жатақхана тапшылығын біржола шешеді» дей келе, Елбасы тиісті орындарға жатақхана салуды тапсырды
Бұл болашақ маманның жан-жақты білім алуына мол мүмкіндік береді.
Мемлекет басшысының жас­тар мәселесін үнемі назарында ұстауы бізге зор сенім ұялатады
Еліміздің болашағы үшін, өсіп-өркендеуі жолында сапалы білім алып, аянбай еңбек ететінімізге сенімдіміз.
Жатақхана тапшылығы болмайды
Майса Өтебаева,
ҚР Мәдениет қайраткері, 
Ж.Елебеков атындағы
республикалық эстрада-цирк колледжінің оқытушысы
Елбасы Нұрсұлтан Назарбаевтың бес әлеуметтік бастамасы еліміз­дегі ең өзекті әлеуметтік мәселелерді қамтуымен жұртшылықтың көңі­лінен шығып отыр
Халықтың әлеуметтік ахуа­лын жақсартуға бағытталған ауқымды шаралардың баспана, жатақхана сияқты тұрмыстық жағдайды нысанаға алуы тегін емес
Ірі қалаларда жастардың көпшілігі баспанасыз жүргені көпшілігімізді алаңдататын
«Өз үйім – өлең төсегім» дегендей, әркімнің жеке үйі, пәтері болуы оның алаңсыз жұмыс істеуінің, үбірлі-шүбірлі отбасы болуының басты шарты екені белгілі жайт
Сондықтан Елбасы «Әрбір отбасына баспана алудың жаңа мүмкіндіктерін беру» және «Жоғары білім алудың қолжетімділігі мен сапасын арттырып, студент жас­тардың жатақханадағы жағдайын жақсарту» бастамаларын көтерді
Яғни Елбасының «7-20-25» бағдарламасы жұмыс істейтін әрбір адамның несиеге пәтер сатып алып, отбасылық бюджетінің мүм­кіндіктері аясында төлей алатындай болуы үшін арзан ресурстар ұсынды
Яғни Нұрсұлтан Әбішұлы Үндеуде баспана алу үшін несие төлемінің мерзімі 25 жылға, үстемесі 7 пайызға дейін төмендетілетінін айтты
Бұл тұрақты жұмысы бар тұрғындарымыз үшін үлкен жеңілдік екені даусыз
Алдағы уақытта бұл міндетті жүзеге асырудың тетіктері нақтылана түспек.
Өзім білім саласында жұмыс істейтіндіктен жастарға қатысты көптеген мәселелерден хабардармын
Еліміздің көптеген оқу орындарында студенттерге жатақ­ханаларда орын жетпейтіні жасырын емес
Сондықтан Елбасы Үн­деуінде айтылған студенттердің жатақханадағы жағдайын жақсар­ту мәселесі өте орынды әрі дер кезінде көтеріліп отыр
Үндеуде «2022 жылдың соңына дейін студенттерге арнап кемінде 75 мың орындық жаңа жатақхана салуды тапсырамын
Бұл алдағы жылдарда өсе түсетін сұранысты ескергеннің өзінде жатақхана тапшылығын біржола шешеді» деді Президентіміз
Енді осы жатақхана жайының шешімін табуы ауылдан оқу іздеп келген түлектердің пәтер жал­дау­дан құтылып, артық шығынға ұшырамауына, мамандық алуға ұмтылуына да көп көмегін тигізеді деп білеміз
Аталған бастаманың оң шешімін табуы – жоғары білім алудың қолжетімділігі мен сапасын арттырудың бір жолы.
Бұл Елбасымыздың жастарға деген әкелік қамқорлығының айқын көрінісі екені анық.
