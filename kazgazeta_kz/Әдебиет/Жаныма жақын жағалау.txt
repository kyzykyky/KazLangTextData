Оқырман қауымды өткір ойларымен, шұрайлы шы­ғар­ма­ла­рымен баурап алу шеберлікті қажет етеді
Журналистердің қоғамдық ой қалыптастыруда, өзекті мәселелердің түйінін тарқатуда еңбектері орасан
Міне, осындай халқының тағдырына алаңдаған қаламгерлердің бірі – оралдық белгілі журналист Бауыр­жан Ғұбайдуллин
Оның Орал қаласындағы «Полиграфсервис» баспасынан жарық көрген «Жаныма жақын жағалау» атты кітабын оқи отырып, осындай ой түйдік.
Бауыржан Ғұбайдуллин – әртүрлі тақырыпқа қалам тартып жүрген белгілі журналист
Мәселен, «Адаспайық» атты мақа­ласында «Бүгінгі таңда біз тым америкашыл болып кеткен сияқтымыз» деп өзекті мәселелерді тілге тиек еткен
Осы сөйлем айтар ойдың астарын аңғартып, ащы да болса шынайы қоғамның келбетін сомдап, адамзаттың игілігі жолындағы іске асыратын шаруаның шаш етектен екенін аңғартып тұрған жоқ па?! Яғни жат құбылыстарды тез бойға сіңіріп, ескі ұраншылдықтың кө­леңкесінде қалып қойғанымыз­ды ашына баяндайды
Нақты айтқанда, өркениетті елдердің озық үлгілерін алып, әлеуметтік-эко­номикалық салада атқаратын жұмыстардың қыруар екенін алға тартады.
Журналист Б.Ғұбайдул­линнің өзіне тән ерекше­лігінің бірі – тақырып қою шеберлігінде
Мәселен, «Қазақы Печкин, қайдасың?», «Бір шинельден бірнеше фуражка», «Ықсанов феномені немесе нар тағдырлы азамат», «Жолың болсын, жаңа сөз», «Бақыттың формуласы» және тағы да басқалары
Ұлы­ла­рымыз «Адамзаттың игілігі үшін еңбек ету – қандай тамаша іс де­сеңізші!» деп бекер айтпаса  керек
Осы ретте, журналист Б
Ғұбай­дуллиннің халқының рухани игі­лігі жолындағы қызметіне табыс тілеп, қаламыңыз мұқалмасын дегім келеді.
Алма ТҮСІПБЕКОВА
Астана
