«Құрмет белгісі» орденді ұстаз, қоғам қайраткері, Шығыс Қазақстан облысы, Абай ауданының 
Құрметті азаматы анамыз Нағима ҚҰМАРҚЫЗЫНА
Сексен үш те келді зулаған,
Уақыт шіркін, зырлаған.
Біздерге шеше-әке боп,
Халқының жырын жырлаған.
Балалар едік балдырған,
Насихат шешем қалдырған.
Бірге өскен құрбы, туыс деп,
Салмағын Сізге салдырған.
Әкеден қалған он едік,
Бауырмашыл, тең едік.
Шапағатпен, шаттықпен,
Қамқорлыққа кенелдік.
Мейірімін төгіп аналық,
Шуақ-нұрдан жаралып,
Дәнін сепкен бойына,
Ұлылық пен даналық.
Өсірді, бізді өрбітті,
Үйретті талмай өрлікті.
Өз ісімен көрсетті,
Қаһармандық ерлікті.
Ұлдары бүгін ержетті,
Қыздары өсіп бойжетті.
Зор еңбегі еленген,
Еліне ерен құрметті.
Келеді елін таңғалтып,
Айналасын жайқалтып.
Ерекше дара жаралған,
Анамыздан айналдық!
 
Бақдәулет ҚҰМАР, 
Қ.И.Сәтбаев атындағы Қазақ ұлттық 
техникалық университетінің ­профессоры, 
техника ғылымының докторы, 
ҚР Ұлттық инженерлік академиясының корреспондент-мүшесі
