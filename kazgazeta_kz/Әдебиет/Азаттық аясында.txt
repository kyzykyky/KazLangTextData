Ел Тәуелсіздігінің 25 жылдығы және Астана күні құрметіне арналған «Азаттық аясында» атты Республикалық жыр мүшәйрасы өз мәресіне жетті.
Бәйгеге түскен шығармаларды талғам сүзгісінен өткізе келе, Мемлекеттік сыйлықтың лауреаты, жазушы Қажығали Мұхамбетқалиев төрағалық еткен қазылар алқасы мына төмендегідей шешім шығарды
Бірінші бәйге – «Астанамен сырласу» өлеңі үшін белгілі қаламгер Әділбек Ыбырайымұлына берілді
Екінші екі орынды «Нұрлы көш» өлеңі үшін Дүкен Мәсімханұлы және «Бердіғожа баһадүр» өлеңі үшін Дәулеткерей Кәпұлы иеленді
Үшінші орындарды «Астана» өлеңі үшін ақтөбелік Бауыржан Бабажанұлы, «Таңғы тілек» өлеңі үшін алматылық Нұролла Сағатбаев, «Мәңгілік ел – мәңгілік мұрат» өлеңі үшін қарағандылық Әсет ­Аманжолов бөлісті
Сондай-ақ ынталандыру сыйлықтары «Туған ел» өлеңі үшін Нұрлан Қалқаға, «Ғасыр қасіреті» дастаны үшін астаналық ақын Олжас Қасымға, «Бостандық» өлеңі үшін астаналық ақын Ербол Алшынбайға, «Азаттық пен Елбасы» өлеңі үшін Медет Божанға, «Бұл – қазақ» өлеңі үшін семейлік ақын Арман Шеризатқа берілді
Сәкен Сейфуллин мұражайы тағайындаған арнайы сыйлықты «Қазақ жері» өлеңі үшін астаналық Есенгелді Сүйінов қанжығасына байлады.
Серікхан САБЫРБЕКОВ
