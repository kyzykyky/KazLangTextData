«Білімді ұрпақ – болашақтың кепілі»  дегендей, бүгінгідей ел болашағы – жас буынды заманына сай лайықты жеке тұлға ретінде қалыптастыру ісі мемлекетіміз үшін маңызды болса, мұғалімдер қауымына артылар жүк ауыр екені баршаға мәлім.
Бұл орайда жаңартылған білім беру бағдарламасының мазмұндық ерекшеліктері – білімді тақырыптар және сыныптар бойынша күрделендіру, пәнаралық байланыстарды жүзеге асыру, оқу үрдісін ұзақ мерзімді, орта мерзімді, қысқа мерзімді жоспарлар түрінде жоспарлау болып табылады.
Жаңартылған білім берудің маңыз­дылығы – оқушы тұлғасының үйлесімді, қолайлы білім беру ортасын құра отырып сын тұрғысынан ойлау, зерттеу жұмыстарын жүргізу, тәжірибе жасау, жеке, жұппен, топта жұмыс жасай білу, функционалды сауаттылықты, шығармашылықты қолдана білуді және оны тиімді жүзеге асыру үшін қажетті оқыту әдіс-тәсілдерді (бірлескен оқу, модельдеу, бағалау жүйесі, бағалаудың тиімді стратегиялары) қолдана білу.
Бағалау жүйесі де түбегейлі өзгеріске ұшырап, критериалдық бағалау жүйе­сіне өтті
Критериалды бағалау кезін­де оқушылардың үлгерімі алдын ала белгіленген критерийлердің нақты жиынтығымен өлшенеді
Оқушылардың пән бойынша үлгерімі екі тәсілмен бағаланады: қалыптастырушы бағалау және жиынтық бағалау
Бұл бағалау жүйесінің артықшылығы – баланың ойлау қабілетін дамытып, ғылыммен айналысуына ықпалын туғызады.
Жаңартылған білім беру бағдарлама­сы бойынша өткізіліп жатқан барлық курстарда сыни тұрғыдан ойлауды дамытудың тәсілдері, сыни ойлауды оқу және жазу арқылы дамытудың стратегия­лары, жобалау әдісі, өз пікірін жазбаша рәсімдеу (мақала, эссе, комментарий беру және т.б.) әдіс-тәсілдері кеңінен қолданылады
Аталған бағдарлама бойынша оқушылардың бойында тілдік дағдыларды қалыптастырудың, оқытудың әдіс-тәсілдерін үнемі жаңартып отыру мен инновациялық технологияларды меңгеріп, оны тиімді қолдана білудің маңызы зор.
Бүгінгі ұстаз оқушы бойына ХХІ ғасырда өмірдің барлық салаларында табысты болу үшін, қажетті дағдыларды дарыту үшін тынымсыз еңбектенуі керек
Жаңартылған оқу бағдарламасы аясында тек өз пәнін, өз мамандығын шексіз сүйетін білімді мұғалімдер ғана жұмыс істей алады.
Мемлекетіміздің білім беру үдері­сіне енген жаңартылған білім беру бағ­дарламасы — заман талабына сай келешек ұрпақтың сұранысын қанағат­тандыратын тың бағдарлама
Оқытудың парадигмасы өзгерді
Білім берудің мазмұны жаңарып, жаңаша көзқарас пайда болды
Осыған байланысты ұс­таздар алдында оқытудың әдіс-тәсіл­дерін үнемі жаңартып отыру және технологияларды меңгеру, оны тиімді қолдана білу міндеті тұр.
Қорыта айтқанда, аталмыш бағдарла­маның мәні, баланың функционалды сауаттылығын қалыптастыру
Оқушы өзінің мектеп қабырғасында алған бі­лімін өмірінде қажетке асыра білуі керек
Сол үшін де бұл бағдарламаның негізі «Өмірмен байланыс» ұғымына құ­рылған
Бір сөзбен айтқанда, жаңар­тылған білім – болашақтың кепілі.
Гүлмира Асанбекова 
Ы.Алтынсарин атындағы 
№159 гимназиясының мұғалімі
Алматы
