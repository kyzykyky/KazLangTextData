Оңтүстік Қазақстан облысының орталығы — Шымкентте медициналық колледждің оқу мекемесі ашылды
Оқу ғимаратының ашылу салтанатына қатысқан өңір басшысы Б.Атамқұлов болашақ медицина мамандарына жаңа ғимаратта сапалы білім алуын тіледі.
«Елбасы жыл сайынғы Жолдауларында денсаулық сақтау саласына айрықша назар аударады
Соның арқасында елімізде әлеуметтік нысандар салынып, тиісті жағдайлар жасалуда
Мәселен, соңғы бес жылда өңірімізде 360 медицина нысаны салынып, 150 ғимарат күрделі жөндеуден өтті
Бұл республикадағы әрбір бесінші сәби өмірге келетін облысымыз үшін өте маңызды
Жыл сайын Оңтүстік Қазақстан облысында 70 мың сәби дүние есігін ашады
Сондықтан, бізге білікті медицина мамандары өте қажет
Барлық талаптарға сай салынған жаңа оқу ғимаратында студенттердің сапалы білім алып, кәсіби маман атануына тілектеспін
Дәрігер деген абыройлы атқа кір келтірмейтін медицина маманы болуға шақырамын» деді облыс әкімі.
Жаңадан бой көтерген оқу-клиникалық корпусында тәжірибелік сабақтар өткізуге арналған 16 кабинет, 8 зертхана, 7 оқу кабинеті мен 18 аудитория, 2 мәжіліс залы қарасты­рыл­ған
Сонымен қатар ғимараттың екінші қа­батында медбикелердің біліктілігін арттыру мен орта дәрежелі медицина қызмет­кер­лерін аттестаттаудан өткізетін, заманауи құрыл­ғы­лармен жабдықталған бөлім де жұмыс істейді
Жаңа медициналық оқу корпусы – бұл кли­ни­калық тәжірибеде үшбірлік идеясын іске асыруға мүмкіндік береді
Яғни мұнда медицина мамандары оқып қана қоймай, тәжірибе жасап, білімін ғылыми негізде дамытуына болады.
Райхан САПАРҒАЛИ
Оңтүстік Қазақстан облысы
