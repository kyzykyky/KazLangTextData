Белгілі қоғам және мемлекет қайраткері Өмірзақ Озғанбаевтың Алашорда көсемдері жайында жазған кітабы туралы.
Қазақтың елдік тарихында Алаш, Алашорда, Алаш үкіметі, Алаш партия­сы деген ұғым-түсінік жақсы белгілі
Өкініштісі, Кеңестік дәуір тарихында «Алаш қозғалысы» кертартпа хандық феодалдық дәуірді көксеген өте ­зиянды, қоғамға жат кері кетушіліктің көрінісі деп түсіндірілді
Қазақтың хас жауы деп халықтың санасын улады
Уақыт өте мұның бәрі жалған екені дәлелденді
Елі үшін еңіреген, жері үшін басын бәйгеге тіккен, діні мен тілі үшін күрескен нағыз ерлер мен кемеңгерлер, даналар мен данышпандар Алашорда қайраткерлері екенін енді біліп жатырмыз.
Белгілі ғалым, академик Өмірзақ Озғанбаевтың жақында жарық көрген «Жарық жұлдыздар» атты кітабында Ресей империясының мемлекеттік Думасына депутат болған Алаш кемеңгерлері жөнінде кеңінен баяндалады
Ғалымның көп жылдан бері зерттеп келе жатқан осы тақырыбы жөнінде кезінде академик Салық Зиманов, жазушы-ғалым Ақселеу Сейдімбеков пікір жазған екен
Ресей империясының алғашқы парламенті рөлін атқарған мемлекеттік Дума және оған депутат болып сайланған депутаттардың өмірбаяны мен атқарған қызметтері жөнінде зерттеуші терең толғайды.
Думада Қазақ елінің еркіндігі үшін, жері-суының «жауланбауы» үшін ашық майданға шыққан ­Ә.Бө­кейханов, М.Тынышпаев, А.Бірім­жанов, А.Қалменұлы, Д.Ноян Тұңдұт, С.Жантөре, М.Тайымұлы, Т.Нұркен, Б.Қаратаев және Т.Мыңбаев сияқты Алаш азаматтарының халық үшін қаһарлы саясатқа қарсы тұрғаны Өмекеңнің еңбегі арқылы есте ерекше сақталады
Міне, сондықтан кітап өте құнды және ұрпақ үшін оқулық іспетті еңбек екенін оқығандар біледі
Әсіресе бұл кітаптың маңыздылығы сонда – бұрын мемлекеттік Дума ­депутаттары бес-алтымен шектелетін
Ғалым кітабында олардың санының он екі болғанын дәлелдеп, әрқайсының өмірбаяны мен атқарған қызметтеріне айрықша тоқталады.
Ораз ҚАУҒАБАЙ
