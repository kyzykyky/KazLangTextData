Үкіметтік емес ұйымдар 80 пайызы өздерінің қаржылық есептерін жариялауға қарсылық танытуда
Бұл жайында жуырда өткен Халықаралық «Қазақстандағы қайы­рымдылық» атты ғылыми-тәжірибелік кон­ференцияға арналған баспасөз мәсли­ха­тында хабарланды.
Баспасөз мәслихаты Қазақстандағы жетекші ҮЕҰ-дың өкілдерінің қаты­суымен қызу жағдайда өтті
«Біздің компания әрқашан әлеуметтік маңызы бар жобаларға қолдау көрсетеді
Кәсіпкер өзі қолдау көрсетіп жатқан жобалардың ашық және тиімді түр­де өтіп жатқанына сенімді болуы керек
www.verification.kz ресурсы дәл осы мақсатпен құрылып жатыр» дейді «Алтын қыран» халықаралық қайырымдылық қо­ры­ның президенті Исламбек Салжанов.
Бұл сайтта барлық ҮЕҰ өз ұйымы, жо­балары жөнінде ақпаратты және жылдық қаржылай есебін жариялай ала­ды
Бірақ жо­ба авторы әрі «Бауыржан» қайырымдылық қорының президенті Жұлдыз Омарбекова­ның мәлімдеуі бой­ынша, мыңдаған үкіметтік емес ұйым­дардың ішінен қаржылық есеп­терін тек 20-сы жариялаған.
Ұйымдастырушылардың хабарлауы бой­­ын­­ша, осы жылдың 31 мамырында ҚР Тұң­ғыш Президенті Қорында өтетін жыл сайынғы Халықаралық ғылыми-тәжірибелік «Қазақстандағы қай­ырым­дылық» конфе­рен­ция­сында үкімет­тік емес ұйымдар қызметінің ашық­тығына қатысты көптеген мәселелер көтеріліп, олардың шешілу жолдары іздестіріледі.
Шараны жылдағыдай «Бауыржан» қайы­рым­дылық қоры ұйымдастырып отыр
Би­ыл аталмыш қорға көптеген әлеуметтік маңызды жобалардың жүзеге асуына септігін тигізген «Алтын қыран» халықаралық жеке қоры қолдау көрсетіп отыр.
Баспасөз мәслихатының қатысу­шылары бір ауыздан ҮЕҰ-ды белсенді болуға, өз қызметтерінің ашықтығын жариялап, қо­ғаммен байланысты шығар­машылық тұр­ғыдан дамытуға шақырды.
мөлдір ЕЛУБАЕВА
