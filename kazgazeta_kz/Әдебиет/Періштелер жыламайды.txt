«Үш Қиян» баспасынан белгілі жазушы Тәжібай Жанаевтың «Періштелер жыламайды» атты кітабы жарық көрді.
Бұл жинаққа автор сұрапыл соғыс жылдарынан сыр шертер деректі оқиғаларға негізделген туындыларын топтастырған
Екінші дүниежүзілік соғысқа нүкте қойған Ұлы Жеңіске 70 жыл толса да жүрек жарасы ұмытылмақ емес
Кейіпкерлері сол кезеңнің балалары, олардың қиын да күрделі өмірлері арқылы шалғайдағы тыл еңбеккерлерінің ауыр тұрмысы нақты көрініс тапқан
Кітапқа рецензия жазған ҚР Мәдениет қайраткері, қаламгер Жұмабай Құлиев: «…Бір қарағанда, «Періштелер жыламайды» хикаяты қалың оқырманға, әсіресе, балаларға арналған деректі-көркем әрі тарихи педагогикалық роман іспеттес
Зерделей түссек, Тәжібай туындыларының астарында буырқанған өмір, екшелген кескіндер, қазының майындай жүрекке шық ете түсетін терең әсер, бойлатпайтын шүңейт иірімдер жатады» деп жазады
Кітап көпшілік оқырман қауымға арналып отыр.
 
