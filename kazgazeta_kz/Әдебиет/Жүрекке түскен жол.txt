Жамбыл атындағы Қазақ мемлекеттік филармониясында Қытай Халық Республикасының халық ақыны Ержанат Байқабайұлының «Жүрекке түскен жол» атты шығармашылық кеші өтті.
Кешті ақын Бақыт Беделхан жүргізді
Алдымен сахна төріне шық­қан белгілі ақын Жәркен Бөдеш және Қазақстан Жазушылар одағы бас­қармасы төрағасының орынбасары Жанарбек Әшімжан, өлең мен өнердегі ұстаздары Қайрат Құл-Мұхаммед пен Әбдіғани Бәзілханұлы «Жүрекке түскен жол» атты жыр жинақтың тұсауын кесіп, ерекше сый-құрмет көрсетті
Ақын Жәркен Бөдеш Ержанатқа ақ батасын берсе, ұстазы Қайрат Құл-Мұхаммед пен «Ер Жәнібек» халықаралық қоғамдық қорының вице-президенті Жеңіс Түркия темір тұлпардың кілтін табыс етті
Ақ жаулықты әжелер тұсауы кесілген жаңа кітаптың құрметіне орай шашу шашты.
Кеш барысында ақынға Талғар ауданының әкімдігі, Жазушылар одағы, Дүниежүзі қазақтары қауымдастығының атынан құттықтау хаттар табыс етілді.
Салтанатты шараға Еркін Шүкі­­ман, Қажымұрат Шешенқұл, ­Шахаризат Сейдахмет, Райым Уайыс, ­Жанат Нұрсұлтан, Нұрлан мен Шаба, Сандуғаш пен Дәурен, Аққу мен Гүлназ, Зият пен Бибігүл, «Заман» тобы, Жамбыл ­Алтынбек және т.б
әншілер қатысып, ақынның сөзіне жазылған бірқатар әндерді нақышына келтіре орындады
Ақын өлеңдерін Т.Жүргенов атындағы өнер академиясы­ның сту­денттері әсерлі композициямен әр­леді
Е.Байқабайұлы мен Ш.Сезімхан аға мен іні арасындағы тартысқа толы айтыс жасап, көрерменнің ыстық ықыласына бөленді
Тамылжыған әсем ән мен сырға толы жыр маржандары тө­гілген әдеби сазды кеш соңында ­Ержанат өзінің бір топ өлеңдерін оқып, авторлық әнін орындады.
Абылайхан ЖҰМАШЕВ
