Тәуелсіз мемлекет ретінде қазақ елінің тарихы мен түп-тамырын танудың тиімді жолы – өткенін сұрыптап, бүгінгісін таразылап, болашағын бағдарлау мәселелерін бір желіде сабақтастыру
Осымен байланысты мәселенің өзегі – рухани қазыналарымызда сақталған ұлтты ұйытып, тұтастыратын арқауды анықтау
Ол арқау – тіл арқылы ұлттың рухани тарихы мен таным-тәжірибесін сақтайтын қазынасы, елдік мұрат-мүддесі мен тұтастығын сипаттайтын тілдің ұлттұтастырушылық құралы ретіндегі қуаты.
Ежелгі дәуір адамдарының әртүрлі әлеуметтік-тарихи кезеңдердегі өкілдерінің этномәдени болмысы, сөз қолданысы бүгінгі заманға «Қырымның Қырық батыры» тектес шығармашылық көздері арқылы келіп жетті десек, жыр мазмұнынан жинақталған тілдік деректердің мазмұнындағы архетиптік болмыс пен мәдениетті сипаттайтын бай мәліметтер мен этногенезистік ақпарат, олардың көркем мәтінінде айшықталған көне тілдік деректер халқымыздың ұзақ этномәдени даму жолын, материалдық және рухани құндылықтарын, түп-тамырын неғұрлым тереңірек танудың бір құралы, маңызды таным тетігі ретінде зерттелуі тиіс.
Олай болса, тілдің бойындағы ұлттық сипатты, ұлттық рухты тануға негізделген В.Гумбольдт, А.Потебня, Қ.Жұбанов, Ә.Қайдар, Р.Сыздық, Е.Жанпейісовтермен қатар, С.Қондыбай сынды т.б
көрнекті ғалымдардың ұлт пен тіл, тіл мен мәдениет қағидасына сай кешенді сипаттағы зерттеулердің негізінде «Қырымның Қырық батыры» тектес рухани қазынамызды қазіргі заман болмысымен жалғастырып, игеру – аса маңызды.
Сондықтан өз ғылыми шығарма­шылығының зерттеу нысаны, мағлұмат­тар алатын негізгі дереккөз ретінде С.Қондыбай «Қырымның Қырық батыры» деп аталатын, 27-30 жырдан тұратын эпикалық шоғыр және оның мазмұнындағы адамдар мен жер-су аттары, этнонимдер, мифтік фрагменттерді таңдап алған
Оларды археология, сәулет тарихы, климатология, тарихи география, шежіре, жергілікті аңыздар, т.б
импирикалық мәліметтерді тарихи-тілдік мәліметтермен ұштастыра қараған.
Ғалымның базалық біліміне сәйкес этнограф не тілші емес, географ болуы оның осы саладағы зерттеушілік тұлғасын төмендетпей, керісінше, өре биігін көтереді
Өз сөзімен айтқанда, оның «эпостанушы мен тарихшы байқамай кететін тарихи-географиялық мәселелерге, басқа да ұсақ-түйектерге мән беру реал-кеңістікті географ ретінде толықтай көз алдына елестете алатындай, оны біртұтас та күрделі дүние ретінде қарастыра аларлықтай қабілеті бар» (Қондыбай С
«Арғықазақ мифология­сы», Алматы: «Дайк-пресс», 2004 ж., 4 кітап, 38).
Көріп отырғанымыздай, С.Қонды­бай­дың зерттеуінде географиялық кеңіс­тіктің де дүниенің тұтас бейнесін тануда мәні ерекше.
Нақты айтқанда, ғалымның жыр мазмұнындағы Маңғыстау мен Үстірттің жер-су атауларына қатысты аңыздарды шендестіре зерттеуі – осы өңірде болған ежелгі субмәдениеттердің тарихын, өлкенің рухани тұғырының түп-тамы­рын, Каспий аймағында қалыптасқан өзіндік этномәдени қордың көзін ашуға көмектесетін тиімді әдіс.
Осы тұрғыдан, тілдің мәні мен қызметі туралы В.Гумбольдт, Э.Сепир, А.Потебня сияқты әлемдік шеңбердегі көрнекті ғалымдардың тұжырымдарын былай қойғанда, «тіл – құрал», «тіл – қор» деп санаған А.Байтұрсынұлының, «тіл – таным қоймасы» деп қараған профессор Қ.Жұбановтың, тілдің ұлт мәдениетінің архетиптік, мифтік деңгейінен бері сақтаған құдіретін нақты көрсеткен Ш.Уәлиханов, Ә.Марғұлан, Ө.Жәнібеков, Ә.Қайдар, Р.Сыздық, Е.Жанпейісов, т.б
ғалымдардың еңбектерінде тұжырымдалған «тіл арқылы ұлт болмысын таныту» деген қағидасы белгілі.
Олардың зерттеуіне арқау болған – ұлттың болмыс-бітімін, дү­ниеге көзқарасын, рухани-мәдени құн­дылықтарын, әлеуметтік мәнін ұлт­тық таным қорында жинақталған тілдік таңбалар
Себебі қазақ ұлты да басқа ұлттар секілді ғасырлар бойы жинақтаған ой-тәжірибесін, даналығын, дүниетанымдық көзқарастарын, салт-дәстүрін т.б
тілінде көрсете білген
Олар халық өмірінің, тұрмысының, мәдениетінің ортақ сипаты ретінде тұтас құрылымдық жүйе құрайды
Ал адамзат үшін ақиқат дүние біреу болғанымен, оны түсіну, тану, сол дүниенің біртұтас бейнесін санада қалыптастыру әрекеттері әр адамда, әр ұлтта, әр аймақта, әр мәдени кеңістікте әртүрлі деңгейде, сан алуан интерпретацияда беріледі
Соған сай әрбір әлеуметтік жүйеде, ұлттық ұжымда, түрлі аймақта әрбір қоғамның өркениеттік даму барысында дүние бейнесі тілде өзіндік ерекшеліктерімен ажыратылып отырады
Сондықтан тіл иесінің ой-өрісіне, тұтас (концептуалды) әлеміне байланыс­ты дүниенің танымдық бөлшектері тіл тұтынушының қолданысында өзінше көрініс табады
Сөйтіп, тіл иесі танымдық ойын өз тілінде сақталған дүние бейнесіне сәйкес танытуға тырысады.
Бұл – қазақ тіл білімінде адам санасында қалыптасатын ақиқат дүниенің бейнесі арқылы сақталатын тілдік қорды зерттеуге мүмкіншілік жасайтын антропоөзектік бағыттың үрдісін сипаттайтын жаңа теориялық-танымдық қағида
Осымен байланысты ғылыми шығармашылығы қазақ мәдениетінде ерекше рухани кеңістік құрайтын, мақсаты Маңғыстау аймағының этно-генезистік түп-тамырына тереңдеуге арналған, қазақ ғылымындағы біртуар тұлға, ел мен жердің тарихы мен мәдениетін кешенді зерттеудегі жаңа құбылыс – С.Қондыбайдың ғылыми мұрасын кешенді сипатта игерудің маңызы зор.
Олай болса, қазіргі тіл білімінде тіл мен мәдениет сабақтастығын, атап айтқанда, тілдің бойындағы ұлттық сипатты, ұлттық рухты тануға негізделген когнитивтік лингвистика, оның лингво­мәдениеттану, этнолингвистика, т.б
салалары бойынша кешенді сипатта зерттеуге С.Қондыбай мұрасының ғылыми мазмұны мен бай дереккөзі толық дәйек береді.
– Осымен байланысты Маңғыстау өлкесіне қатысты кешенді зерттеу жүр­гізген талантты ғалым С.Қонды­байдың ғылыми мұрасын «Қырымның Қырық батыры» жырындағы әдеби және тілдік деректерге, топонимдер мен сакралды атауларға, мифологемалар мен прецеденттік мәтіндерге ғылыми сараптама жасау, ескерткіштерде сақталған көне жазба мұраларға графикалық, текстологиялық, лингвистикалық талдау жасау тәрізді кешенді де ауқымды жұмыстар құрайды
Мысалы, Қырым топонимінің құрамындағы Қыр ком­понентін Үстірт атауымен синонимдес деп тануы (Қондыбай С
«Арғықазақ мифологиясы», Алматы: «Дайк-пресс», 2004 ж., 4 кітап)
Яғни оның этимология­сын «Қыр» сөзімен байланыстырады
Қазақ тіліндегі қыр баласы, қырға шығу, қыр гүлдері, т.б
қолданыстар және оның дала сөзімен мәндес екені белгілі
«Асан Қайғы~Есен ата, Асан Қайғы~Қазтуған бір бейне ме?» деп зерттеуі (Қондыбай С
«Арғықазақ мифологиясы», Алматы: «Дайк-пресс», 2004 ж., 4 кітап, 218; 235), Баба түкті Шашты Әзиз, Бәйтерек, Балқан тау, Жерұйық, Кемпірқосақ, Құмай, Ұмай (Кондыбай С
«Казахская мифология
Краткий словарь», Алматы: «Нурлы алем», 2005 г.) мифологемаларының негізін сипаттайтын прецеденттік мәтіндерді талдауы, иттің түркілер санасындағы о дүниенің өкілі ретіндегі мифтік бейнесін дәйектейтін иткөйлек, қызғанғаны қызыл итке жем болды, итжан, т.б
модельдер арқылы талдауы арқылы ғалым ол ұғымдардың мифтік, символдық астарын өзінше ашады, терең танымдық ақпарат береді (Қондыбай С
«Арғықазақ мифологиясы», Алматы: «Дайк-пресс», 2004 ж., 4 кітап).
Ұлт, тіл, мәдениет арақатынаста­рының, өзара байланысын зерттеудің жаңаша антропоцентристік парадигмасы С.Қондыбайға тілдік деректерді кешенді түрде, яғни қазақ халқының санасымен, дүниетанымымен, өмір сүрген табиғи ортасымен, ғасырлар бойы қалыптасқан шаруашылығымен, т.б
тұрғыда қарастыруға үлкен мүмкіндіктер беріп отыр
Мысалы, қазақ тіліндегі өте бай ономастикалық қорда қазақ этносына қатысты орасан мол этнотанымдық ақпараттар жинақталғаны белгілі
Осымен байланысты антропоөзектік ұстанымда жүргізілетін лингвистикалық зерттеулердің нысаны ретінде қазақ тілінің аймақтық (регионалдық) жүйесін қарастыру белгілі бір шектеулі аймақ – жер-су аттарының сол өңірдің этномәдени, рухани тарихымен байланысын зерттеу болып табылады
Аймақтық деректер сол аймаққа ғана тән лингвотарихи, этномәдени, этнотанымдық тарихына қатысты және соның жалпы қазақ топонимиясына тән заңдылықтарды айшықтап, аражігін көрсетіп бере алады.
Мысалы, Маңғыстау атауы – қазақ тілі ономастикалық кеңістігіндегі түркі халқы мәдениетінде айрықша мәнге ие феномендік атау, 362 әулие мекен еткен ұлтымыздың бойтұмары.
Осы тұжырымды дәлелдейтін дәйек – Маңғыстау атауының сиэнергетикалық қуатын бейнелейтін мифологиялық таным жүйесіне сәйкес ерте заманнан қазақ халқының, жалпы түркі әлемінің рухани құндылықтар (аксиологиялық) жүйесінен мықтап орын алған мәдени деректер
Ал С.Қондыбай зерттеулерінде Маңғыстау өңірі топонимиясының лингвоменталды (этнотанымдық) кеңістігі мифтік танымға сай тарихи-топонимиялық қабаттар негізінде қалыптасқаны нақты дәйектеледі
Соның негізінде Маңғыстау феномені қазақ мәдени кеңістігінде рухани эталон, әулиеліктің (киеліліктің) бір метафорасы мен символы ретінде танылады, ғалым мұрасында бұл феноменнің және оған қатысты Маңғыстау прецеденттік топонимінің мәдени-философиялық, тарихи-танымдық, діни, идеологиялық және аксиологиялық мәні нақты дәлелденеді.
Қорыта айтқанда, ұлттық санада, қазақ халқынының рухани мәдениеті мен тарихында қайталанбас және мәңгі өшпес өз орны бар Маңғыстау аймағында қалыптасқан мәдени-ұлттық сипаттағы С.Қондыбай жан-жақты көрсеткен эталондар, стереотиптер, мифологемалар мен т.б
ассоцияцияға түсетін бейнелі оралымдар осы мәдени кеңістікте өмір сүруші тіл иесінің санасының біртұтастылық жүйесін құрайды.
Осының бәрі ғалымның қордаланған ұшан-теңіз мұрасын (қазір – 16 т.)игеру, кешенді ғылыми айналымға енгізу, яғни серікболтану саласын дамытудың болашағы – аса өзекті.
Осы тұрғыдан, қазіргі тіл білімінің лингвокогнитивтік теория­сы мен антропоөзектік бағытына үндесетін С.Қондыбай ғылыми мұрасының арқауын құрайтын тарихи, этномәдениеттанымдық зерттеулердің кешенді сипаттағы негізгі нәтижелері мен тұжырымдамасын былай деп көрсетуге болады:
– Маңғыстаудың ежелгі кезеңнен ортағасырлық кезеңге дейінгі дамуы мен осы өңірдің этномәдениетінің қалыптасуын байланыстыратын деректерді көрсету;
– Қазақ мәдениеті тарихының оғыз, қыпшақ, ноғайлы кезеңі туралы Маңғыстау тілдік деректеріне кешенді зерттеу жүргізу;
– Ноғайлық жыр-дастандары мазмұнындағы Маңғыстау тарихымен сабақтастықты бейнелейтін тілдік деректерді лингвомәдени салыстыру арқылы ноғайлы жырауларының тілдік тұлғасын анықтайтын «ноғай», «Маңғыстау» феномендерін дәлелдеу;
– Маңғыстау мәдени кеңістігіндегі діни-мифологиялық таным дәйек­тел­ген мәтіндерге кешенді лингво­текстологиялық талдау жүргізу, соның нәтижесінде олардың сакралды (киелі) мазмұнын жаңғырту;
– Көркем мәтіндерде, тарихи көздерде, сан түрлі тілдік қазынада айшықталған қазақ халқының сакралды, утилитарлық, эстетикалық, этикалық санасын бейнелеген этнотаңбаларға лингвосемиотикалық талдау жасау.
Жамал МАНКЕЕВА,
А.Байтұрсынұлы атындағы 
Тіл білімі институты 
лексикология бөлімінің меңгерушісі,
филология ғылымдарының докторы, профессор
