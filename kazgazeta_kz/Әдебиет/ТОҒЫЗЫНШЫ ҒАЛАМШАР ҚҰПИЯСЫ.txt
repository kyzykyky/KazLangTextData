Алматы қаласындағы Қазақ ұлттық кітапханасының Н.Дәулетова атындағы залында «Тұран» университетінің ректоры, профессор Рахман Алшановтың «Жиырма мыңжылдықтың құпиясы: ізденістер мен ашылымдар» атты кітабының тұсаукесер рәсімі өтті
Шараны ҚР Ұлттық кітапханасының директоры­ Бақытжамал Оспанова ашып, сөз кезегін модератор – технология ғылымының докторы, профессор Барыс Жапаровқа ұсынды
Кітаптың тұсауын академик Сейіт Қасқабасов, ғалым, шығыстанушы Әбсаттар Дербісәлі мен жазушы, «Алматы ақшамы» газетінің бас редакторы Қали Сәрсенбай кесті
Тұсаукесер рәсімінде Р.Алшанов «Жиырма мыңжылдықтың құпиясы: ізденістер мен ашылымдар» атты кітабына тоқталып, зерттеу жұмыстарымен таныстырды
Сондай-ақ шара аясында ғалым, шығыстанушы Әбсаттар Дербісәлі, технология ғылымының докторы, профессор Серғазы Жиенқұлов,  ҚР Ұлттық олимпиада комитетінің төрағасы, педагогика ғылымының кандидаты Темірхан Досмұханбетов, педагогика ғылымының докторы, профессор Алма Әбілқасымова және тағы басқалар кітапқа баға беріп, жылы лебіздерімен бөлісті
Тұсаукесер рәсімінде ҚР Ұлттық кітапхана қорынан Рахман Алшановтың өмірі мен шығармашылығына арналған кітап көрмесі ұйымдастырылды
Төменде алқалы жиында сөз алған мамандар мен ғалымдардың пікірін ықшамдап беріп отырмыз. 

Барыс ЖАПАРОВ:
– Рахман Алшанұлы осы кітабында көп жайттардың тереңіне үңілген
Жер беті қалай пайда болды, оған физикалық құбылыстар қалай әсер етті деген сұрақтарға жауап береді
Әрине, бұл сұрақтарға жауап беретін физиктер, астрономдар, астрофизиктер, тарихшылар, өзге де мамандар бар
Алайда олардың ғылыми жұмыстарын оқуға мүмкіндік бола бермейді
Оның үстіне, Кеңес Одағы дәуірінде тарих, генетика, астрофизика, т.б
салаларда қазаққа қатысты көп дүние зерттелмей қалғаны белгілі
Рахман Алшанұлының бұл еңбегі бірнеше ғылымның басын қосқан дүние
Әсіресе, дүниенің тереңіне бойлауда көне Авестаның жырларына да назар аударады
Мұның барлығы қазақ тарихын тереңдетіп, көне дәуірлердің қойнауына жетелейді
«Авестаның» көне түркі дүниесіне ортақ екенін зерттеп, кітапта дәлелді деректерімен дәлелдей түседі
Жалпы бұл кітапты оқу оңайға соқпасы анық
Оған арнайы дайындық керек
Жер жаратылғалы түрлі құбылыстар болғаны белгілі
Күн жер бетін қатты қыздырған, топан су басқан, жер қайта көктеген кезеңдерді бастан өткердік
Оның бәрінің ескі тарихқа қатысы бар
Міне, осы жайттарды түгел жүйеге келтіріп, дүниежүзі ғалымдарының материалдарын мысалға келтіре отырып, ойын, пайымын дәлелдеп, зерттеп жазылған үлкен еңбек дер едім
Бұл кітапта қазақ сөздерінің де түбіне үңіліп, ескі тарихпен байланыс­тырылады
Күнделікті тілімізге сіңісті болып кеткен сөздердің мәнін ашып, оны байырғы заманның дүниетанымымен байланыстырған
Ол сөздердің көне жырларда кездесетін нұсқаларын да сәтті түрде мысалға алып отырған
Міне, осындай жаңашылдығымен бізді таңғалдырған, оқырманға жол тартқан бұл кітаптың ­пайдасы зор деп ойлаймын.
Рахман АЛШАНҰЛЫ:
– Осыдан 2-3 мың жыл бұрын ерекше­ авестийлік хат түрінде жазылған бұл эпостық шығарма 5-6 және одан да көп мыңжылдықтардағы оқиғаларды қамтиды
«Авестада» тау қыраттары, өзендер мен көлдер, елдер (каршварлар), тұрғындар, алғашқы астрономдық білімдер, жұлдыздар, Күннің шығуы (оның арғы беті) туралы, Ай (өз жолымен жүретіні), Жер, метеориттердің құлауы, Тиштриидің (Сириус пен Сүмбіле) айрықша рөлі жөнінде, катаклизмдер – су тасқындары, құрғақшылықтар, жер сілкіністері туралы географиялық мәліметтер беріледі
Мен бұл тақырыпты осылайша кеңірек зерттейін, сосын кітап етіп шығарайын деп мүлдем ойламаған едім
Аздап қызығушылығым болып, қолым тигенде, мүмкіндіктер туған кезде­ ғана қарап, оқып, кейбір тосын, тың деректерді өзім үшін қағазға түртіп қойып жүргенімде, қалайша дендеп зерттеп кеткенімді өзім де білмей қалдым
Бұл кітапты әуелде шағын ғана дүние болар деп ойлап едім
Ақырындап осы кітаптың орыс тіліндегі нұсқасын жазып шығардым
Кейін Қали Сәрсенбай «мұны неге қазақша жазбайсың» деп сұрады
Енді бұл кітапты доцент Сейітжаппар Арпабековке аудармаға бердік
Кітапта «Авестадан» бірқатар мысалдар бар еді, оны Сапар Оспанов аударып қойған екен, рұқсатын алып, сол тәржіманың үзінділерін пайдаландық.
Кітапты жазудағы негізгі мақсатым ­мынандай: тарихымызда ашылмаған беттер әлі көп екен
Сол олқылықтың орнын толтырайын деп, тарихты індете зерттеп жүріп, ол зерттеу еңбегі мені көне «Авестаға» бір-ақ әкелді
Ғалымдар «қазақтың жерінде болған оқиғаның бәрі «Авестада» жазулы» деп айтқан екен
Сол сөздің жаны бар болып шықты
«Авестаның» сарынында біздің Асан қайғы, Қорқыт бабаларымыздың тіл үндестігі, рух үндестігі байқалады
Бұл мәселеге қазір назар аударып отырған мамандар, ғылыми орталықтар бар
Тіпті Авестаның түрікше нұсқасы да болған
Мұның бәрі қайта зерттелетін, қайта қарастырылатын тақырыптар ғой
Кешегі кеңестік дәуірде бұл тақырыптар тасада қалып қойды
Тақырыптар содан зерттелмей қалды
Міне, осыны байқаған соң, терең қойнауларда қалып қойған көне жазбаларды, ежелгі тарихты зерттеуге­ кірістім
Әрине, сыншылар да табылар.­ Ісімізді жалғайтын мамандардың да шығатынына күмәнім жоқ.
Енді жердің жаратылысы туралы­ да қысқаша тоқталып өтейін
Жер жаралғалы бірнеше апатты кезеңдерді бастан өткерген
Ол апат тарихын қарасаңыздар, бәрі де ғарыш заңымен байланысты екеніне көз жеткізесіздер
Заманында 500, 300, 200 шақырымға жуық жерлерді тұтас жауып қалған үлкен апаттар болған
Ол апаттың орындары­ қазір табылып жатыр
Қазақстанда төрт орын бар
Ғарыштан тас құлаған, үлкен апат болған аумақтарды шетелдерде де анықтап, ол жерлерді көру үшін мыңдаған адам ағылады
Ондай жерлер бізде де бар
Мұндай апаттар тарихы әр елдің аңыздарында сақталған
Аспаннан аузынан жалын атқан аждаһа келді, жасын түсті деген сөздер күні бүгінге дейін жеткен
Бұл желі барлық елдің аңыздарында кездеседі
Ол ежелде жарылған Цириуспен байланысты ма деп ойлаймын
Цириус жарылған кезде сыңары, екінші күн жерге жақын екен де, оның жарқылы 2000 градусқа дейін жеткен
Жоғарыдан төнгенде ыстық 10 мың градусқа көтерілген
Мінекей, аузынан жалын атқан аждаһа туралы сөздің төркіні қайда жатыр
Сол аңыздардың желісімен ХVІІІ ғасырға дейін аждаһалар бар екен деп ойлаған
Негізінде бұл жерге төгілген қаншама метеориттердің жалыны еді
Іргеміздегі Қытай әлі күнге айдаһарға сыйынады, оның аспаннан түскен күш екеніне, үлкен қорқыныштың бастауы сонда жатқанына күмән келтірмейді.
Мамонттардың жер бетінен жойылып­ кеткенінің себебін іздеушілер де бірдей пайымға келе алған жоқ
Сібірдегі мамонт­тардың қырылған жерлері бар
Негізі америкалық ғалымдар зерттеген екен
«Авестада» тас-талқаны шыққан мамонт­тардың жайын айтады
Ондай тас-талқаны шыққан, сүйегі шашырап кеткен ­мамонттар ғалымдарға да белгілі
Кейбір мамонт­тардың сүйегі күлге айналып күйіп кет­кенінен де хабардармыз
Оны жасаған қандай күш? Орыс ғалымдары ғарыштан келмесе, жер бетінде ондай күш жоқ ­еке­нін айтады.
Тарихқа үңілсек, жерді мыңдаған метеориттер соққан екен
Кезінде Галей Кометасы 200 млн тонна салмағымен жыл сайын жерді айналып өтеді екен
Расымен, жер, ай, күн бірігіп тұрған кезде­ магнит сияқты тартып, нәтижесінде метеориттер жерге түскен
«Авестада» айтылған, Галей Кометасы жақындаған кезде Сириусты (қазақша Сүмбіле) үш рет жарған екен
Ал сыңары Сириус В-ның бізге жететін жарығы 7 мың күнге бір-ақ жетеді екен
Сонда, қараңыз, қазақтың «сыңарсыз Сүмбіле» деген сөзі 6 мың жыл бұрын шыққан сөз болып отыр
«Авестада» сол Сириустың өз орбитасы бар екені жазылған, ал оның Аралға әсері бар
Қандай әсері бар? Америкалық ғалымдар 5-10 тонналық мамонттардың жарылып жеткенін жарыса жазған
Мамонттарды жарып, күлмен қатырып жіберетін қандай күш? Бұл жөнінде орыстың ғалымдары зерттеп, оны қатыру үшін температура 130 градус болу керек екенін анықтаған
Галей Кометасы мен Сириус соқтығысқан кезде, оның ұшқындары жерге түскен
Мұз қатқан кезде су бері қарай ағып, Оралға, Торғай арқылы Каспий теңізіне, одан кейін Қара теңізге қосылған
Сонда нағыз топан су Қазақстанда болған, шамамен 4 мың текше метр
Қазіргі Қазақстан жерінде шамамен 1 млн текше метр су басқан
Ал «Авестада» осы «бір кезде 900 қыс өткен­нен кейін су асып кетті
Бір адамның бойын­дай болды
Су солай көтерілгенде малдың бәрі қырылып қалды» деп жазылған
Зерттеушілер анықтағандай, сол кезде Каспий мен Аралдың жоғары жағы тасып, Ақтөбе, Атырау, Маңғыстау облыстарында мал қырылған
Бұл жөнінде «Авестада» «арий жайлау» деп көрсетілген
Арий деген не? Құмықтар жоғары жақты «арияқ» дейді екен
Түркологтар «ариян» деген түріктің сөзі «әрі жақ» дегеннен шық­қанын айтады.­ Сонда британдық ғалым «Арияның шыққан жері осы жер, басқа жер жоқ
Мал бағып, кең жатқан жер осы» деп жазған
Сол су басқан кезде,­ Арийдың бағыты қазіргі Астрахань облы­­сынан басталған, БҚО-мен жоғары келіп, Башқұртстан, Орал арқылы қазіргі СҚО-ға,­ содан кейін Қырғызстан жеріне жеткен
Алтай арқылы, Есік көлі мен Талап ар­қылы Ауғанстанға кеткен, ары қарай Иранға жалғасқан
Мұны ДНК тарихын зерт­теген орыстың ғалымы А.Клёсов дәлелдеген.
«Авестаның» тарихы 4,5 мың (45 ғасыр) жыл бұрын жазылған
Арийларды тәжіктер көп зерттеп, «біздікі» деп жүр, ол бізде де бар
Ал ДНК жағынан нағыз арийлар пуштундар екен, 78 пайыз
Арийлардың көш­кен тарихы «Авестада» бар, басқа еш жерде жазылмаған
Онда Балқаш, Әмудария, Сырдарияның тасуы, географиялық жағдайы, бәрі жазылған.
Жалпы «Авестаның» төңірегінде тұрандықтар бар
Осында «Дана» деген тайпа бар
Бұлар 4,5 мың жыл бұрын пайда болған
Қазақтың данасы осыдан шыққан болу керек
Меніңше, мұның арғы тегі – скифтер
Геродот скифтің үш қасиеті барын айтқан: соғысқа барса жаудың басын кесіп әкеледі, жылқыны құрбан шалады және қымыз ішеді
Байқасаңыз, бізге қатысы көп
Бұл дәстүр тек қана біздің жерімізде
Қазір батыс өңірлеріндегі «Амал» мерекесі – «Көрісу күні» «Авестада»­ айтылған, сенесіз бе? «Бұл ерекше күн 12 наурыздан басталады, жылқы сойылып, ас беріледі, өмірден озған адамдар­дың киімдерін іліп қояды, бір-біріне кіріп амандасып шығады» делінген
­Қарасаңыз­шы,­ 4,5 мың жыл бұрынғы дәстүр сол күйі сақ­талып келе жатыр
Аяздан кейін наурызды, көктемді бізден басқа кім күтеді? Иранда, Ауғанстанда ондай ауа райы жоқ қой…
Ең маңыздысы, «Авестаның» ішінде «Ахура Мазда» деген сөз бар
Бұл сөзді Алма Қыраубаева «мазда» деген «малдың етін пісіру, ұйытып пісіру» деп аударған екен
Ауылда малды ұйытады ғой
Яғни маздап тұрған отқа ұйыту.
Біздің елімізде, әсіресе Арал теңізі бойын­да да ірі оқиғалар өткен
Кезінде Сібірден су тасып, Торғай арқылы қазақ­тың жерін 1 миллион текше метр су басқан екен
Нағыз топан су
Өткенде орыс­тардың «Ұлы топан су қазақтың жерінде болған» деп айтқаны бар
Осындай тақы­рыптар толық ашылмай жатыр
Каспий­дің маңындағы Маңғыстау жақтағы ойпат­тар­дың бәрін кезінде су басқан
Топан судың басы ма деп қаласың
Сол топан суға байланысты миграция басталды
Мұның негізін «Авестадан» таба аласың
Бұл оқи­ғаның барлығы «Авестада» жазылған екен.
Негізі күллі дүниенің ұғымы «Авсетада» сақталған
Мысалы, ақырзаман – ахромазда
Бұл сөздің тамыры – ақыр, ақырып келген
Кометалар жерге жанып, ақырып келді де, күйдіріп жіберді деген сөз
Байыптап қарасаңыздар, осындай-осындай сөздер кездеседі.
Кітабымда осы жайттардың басын құрап, дәлелді мысалдармен ойымды жұптап жеткіздім-ау деп ойлаймын
Қалғанын оқырман айтар деп сенемін.
Әбсаттар Дербісәлі:
– Алдымен, кітап құтты болсын! Екі тілде жазылған екен
Қолымызға енді тиді
Пікір айту – болашақтың ісі деп ойлаймын
Оқымай жатып, кітап ондай екен, мұндай екен деудің өзі артық қой
Бірақ бір нәрсе айтайын, өзім Рахаңның дәрісін бірнеше рет тыңдадым
Әуезов үйіндегі «Халық университеті» дәрісінде де тыңдағам
Өте қызықты, танымдық дүниелерді қозғайды
Ғалым дегеніміз адам, парасатты адам
Сол парасат осындай тасқа басылған дүниелерден де байқалғанын қалайсың
Рахаңның мына кітабын парақтап отырсам ішінде 100 беттен астамы Зороастризм мен «Авестаға» арналған екен
1970 жылдары, ол кезде 20-дан енді асқан кезіміз ғой, Мәскеуде Шығыстану институтында оқып жүргенде ұстазымыз, әдебиет ­маманы осы «Авсетаны» аударамын деп, қасында тәжік жігіттерді ертіп жүретін
«Авестаны» солардың рухани мұрасы деп білетін
Оның тамыры қазақ даласынан тартылғанын кейін естіді
Мінекей, Рахаң «Авестаны» қазақпен байланыстырып, толық зерттепті
Меніңше, өте қызық тақырып
Мұны оқу керек
Сосын осы кітаптың негізінде бір ғылыми конференция өткізу керек қой деп ойлаймын.
Сейіт ҚАСҚАБАСОВ:
– Кітаптың шыққаны үлкен жаңалықтың бастамасы ғой деп ойлаймын
Бұл дүниені ғылыми тұрғыда қарап, толық оқып шықтым
Жалпы қазақ тарихын осы деңгейде қарау, баяндау өте маңызды қадам деп есептеймін
Кітапты оқып отырып «Алла деген не?», «Сайтан деген не?», «Жұмақ деген не?», «Тозақ деген не?» деген сауалдардың жауабын тапқандайсың
Бұл кітапта қазақ тарихын тереңінен зерттегені қуантады
Бұл үлкен қозғалыс
Қазақты зерттей отырып, қазақтың арғы бабалары кім болған, олар қалай ойлаған деген идеяны қозғайды.
Алма ӘБІЛҚАСЫМОВА:
– Рахман Алшанұлының баяндама­сының негізінің өзінен көп жайтты аңға­руға болады
Қазір «Халық тарих толқы­нында» деген үлкен бағдарлама қабыл­данды, соның аясында үлкен ғылыми еңбектер жазылды
«Ұлы даланың жеті қыры» бағдарламасының аясында да ірі-ірі жұмыстар атқарылды
Бұл еңбек сол ұлы даланың сегізінші қырын көрсете­тіндей дүние ме деп ойлаймын.
Экономика ғылымының докторы, профессор, Халықаралық инженерлік академиясының академигі, ҚР Ұлттық инженерлік академиясының вице-президенті, Қазақстан экономика ғылымдары Академиясының президенті Рахман Алшановтың бұл туындысы бірнеше жылдан бері зерттеліп, толықтырылып келе жатқан дүние екені белгілі
Бүгінгі ғылым мен көне дәуірдегі көзқарастардың жиынтығы мен байланысы бекіген кітап кез келген адам үшін пайдалы әрі қызықты
Автор өз еңбегінде жер бетінде 22 000 жыл бұрын болған метеориттік шабуылдар жайында пайымдаған
Сондай-ақ еңбекте әлемнің көптеген елдерінің ғалымдары мен мамандарының зерттеулерінің нәтижелері де жазылып, катаклизм туралы аңыздар мен мифтер жан-жақты талқыланып басылған
Автордың сөзінше, сол кезеңдегі табиғи апаттар Қазақстанды да айналып өтпеген
Рахман Алшановтың «Жиырма мыңжылдықтың құпиясы: ізденістер мен ашылымдар» кітабында осыдан бірнеше ғасыр бұрын ғаламшарда болған, болды деген фактілер, сонымен қатар халық аузындағы аңыз һәм мифтер қамтылған
Кітапта ежелгі діндердің, сенімдердің ұстанымы, жердегі географиялық ахуал, астрономия құпиялары жазылған
Жұлдыздар мен жанартаулардың, жел бағыттары мен топан судың тылсымдары кім-кімге де қызықты болса керек
Автордың кітабында тоғызыншы ғаламшар құпиясы мен жер осінің еңкеюі, астероидтардың кеңістіктен қалай жерге құлайтыны, тарихтағы фактілер керемет қиюласып, бір-бірімен астасып жатыр.
Қарагөз СІМӘДІЛ,
Ақбота МҰСАБЕКҚЫЗЫ
