«Газет-журнал сататын дүңгіршектерден қазақша газет-журналдарды таппайсың
Қазақстанда тұрсақ та қазақша басылым сатып алу мүмкін емес» деген сөздерді естіп қалатынбыз
Шынында да, дүңгіршектерде қазақша басылымдардың орысша басылымдармен салыстырғанда мүлде сирек екенін байқауға болады.
Біз, бір топ студент осы мәселенің себеп-салдарын білмек болып, өзімізше зерттеу жүргіздік
Алматы қаласында «Караван» және «ҚазПресс» дүңгіршектер желісі мен «Мир пресс» тарату желісіне басылымыңызды енгізу арқылы қала бойын­ша газет-журнал сатылатын орындардың барлығына дерлік таратуға болады екен
Бірақ ол оңай шаруа емес
Бұл басылымның сапасы мен сұранысына тікелей байланысты емес
Бұл мәселе ақша арқылы шешілетінін білдік.
Жоғарыда аталған желілер арқылы басылы­мыңызды тарату үшін кемінде 6 мың АҚШ доллары шамасында ақшаңыз болуы керек екен
Өйткені олар сіздің басылымыңызды (негізінен жаңадан шыққан басылымдар мен танымалдылығы төмен басылымдар) тегіннен-тегін нарыққа шығармайды
Ол компанияларды да түсінуге болады
Басылымды тасымалдау, сұрыптау, т.б
жұмыстар тегін жасалмайды
Олар да бұл жұмыстарды адамдарды жалдап атқарады.
Сапасыз, қызықсыз болып шығатын және белгісіз (жарнамасы жоқ) басылымды алушылардың саны көп болмайды
Демек, сұраныс өте төмен
Сұранысы жоқ басылымды алып, оны сата алмайтынын білетін әлгіндей компаниялар көптеген қазақтілді басылымдарды таратудан бірден бас тартады
Егер алатын болса, ақылы түрде сатып беруге ұсыныс жасайды
Ақылы түрде дегеніміз үстіне қоятын үстеме бағадан бөлек қаржы.
Сапасыз әрі қымбат тауарды ақылы бар адамның алмайтынын ескерсек, қазақ тіліндегі екінші қатардағы басылымдарды алушылардың көп болмайтынына ойша көз жеткізуімізге болады
Ақиқатында да солай
Олай болса, таралымы 5-10 мың болатын, сұранысы одан да аз басылымды алып сату ешқандай компания үшін тиімді емес
Сондықтан олар ондай басылымдарды дүңгіршектеріне жолата бермейді
Осыдан кейін көптеген оқырмандар қазақ басылымының көбеймеуіне әлдекімдерді кінәлап жатады
Ойланып көріңіздер, сұранысы жоқ тауарды сатпаған саудагер неге кінәлі болу керек?! Егер қазақ тілінің мүшкіл халіне бас ауыртатын адамдар болса, қолынан келгенше пайдалы әрекет жасасын
Дүңгіршіктердегі басым көпшілігі шетелдің беймәлім басылымдарымен толтырылған, сатушылар оларды тиімді және көзге жағымды көрсетуге тырысады
Әрі олардың бұл талпыныстары нәтижесіз де емес
«Неліктен қазақ газеттері жоқ?» деген сұраққа «оларды ешкім алмайды, сұраныс аз» немесе «бізге қазақ басылымдары берілмейді» деген негізсіз уәж айтады
Елімізде тіркелген 2783 басылымның 574-і ғана қазақ тілінде жарыққа шықса, осы дүңгіршектер арқылы бұқараға ресейлік 1025 газет пен журнал, яғни біздің мемлекеттік тілімізде шығатын баспа өнімдерінен екі есе артық өнімдер таратылады
Олардың басым көпшілігі біздің болмысымызға мүлдем жат басылымдар екенін дәлелдеп жатудың қажеті де бола қоймас
Олармен шарт жасасқан «ҚазПресс», «Қазпочта» басылымдардың мазмұнына қарап жатқан жоқ
Осылайша, нарықтық жүйені сылтау ете отырып, қазақ тілінде оқитын оқырмандардың құқығы бұзылады
Көпшіліктің: «Неге Қазақстанның сауда орындарында қазақ тіліндегі басылымдар сатылмайды?» деген сұрағына нақты жауап жоқ
Тіпті аппараттарында жүздеген азаматтар қызмет істейтін министрліктер ғимаратында небәрі 10 данадай ғана «Егемен Қазақстан» мен «Казахстанская правда» сатылады екен
Мұндай көріністер Елбасы Нұрсұлтан Назарбаевтың «Қазақстан – 2050» Стратегиясында мемлекеттік тілдің болашақтағы мәртебесіне айрықша екпін беріп, ел алдына ұлы міндет қойғанына қалай сәйкес келмек? БАҚ-тың бөлшек саудасымен шұғылданатын «ҚазПресс», «Қазпочта» деген құрылымдар оны тек бизнес көзіне айналдырып, қоғамдық санаға өз ықпалын осылайша жүргізе бермек пе? Бұқаралық ақпарат құралдарын таратудың мұндай сыңаржақтылығына жол бермеу шаралары құзырлы мемлекеттік орындардың, Үкіметтің назарынан тыс қалмауы тиіс.
Хандамир ҚұдІретов,
Алматы мемлекеттік технология 
және менеджмент колледжінің студенті
