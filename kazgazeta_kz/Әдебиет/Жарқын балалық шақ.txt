Аргентиналық суретші Марина Зуми Ә.Қастеев атындағы бейнелеу өнері мектебінің сыртқы қабырғаларын «Жарқын балалық шақ» деп аталатын Орталық Азияда алғаш рет «арт-волл» стилімен безендірді
Бұл суретті салуға Марина екі апта уақыт және 12 түсті 530 литрден аса бояу жұмсаған екен
Суреттің аумағы 900 шаршы метрден асады.
Өнер мектебінің қабырғаларындағы суретте атақты Сальвадор Дали бейнесіндегі кішкентай бала бейнеленген
Ол бақбақтың үлпілдек тұқымдарын үрлеп ұшырып, әлемге сиқырлы балалық шақтың бөлшектерін таратады
Суреттің идеясы – әрбір бала талантты, үлкендердің міндеті олардың қабілеттерін ашуға көмектесуді меңзейді.
«Мен жиі саяхаттаймын, 30-дан аса елде болдым
Қазақстан мені таңғалдырды
Оған қоса жоба ұйымдастырушылары өте қызықты тақырып ұсынды
Бұл жұмыстың басты кейіпкерлері балалар және олардың таланттары
Біздің мақсатымыз – үлкен қалалардың кішкентай тұрғындарына көңіл бөлу» дейді Марина.
Аргентиналық суретшіге алматылық граффити шеберлері – Дима Сдвиг, Алишер Dammit және Дарион Шаббаш көмектесті
Сонымен қатар суретті салуға өнер мектебінің 40-тан аса оқушысы, журналистер мен блогерлер атсалысты.
Автор балаларға арнап өзінің сурет салу өнері бойынша шеберлік-сыныбын өткізді.
Жоба бастамашысы финдік бояу өндіруші – «Tikkurila» компаниясы
Ком­па­нияның бас директоры Антон Пешков Алматы мұндай жобаға қатысып отырған алғашқы қала екенін атап өтті
«Жоба сәтті шықса Қазақстанның басқа да қалаларына тарату мүмкіндігін қарастырамыз» деді.
Марина Зуми – 1983 жылы Аргентинада туған
Буэнос-Айрес Университетінде (UBA Argentina) модельер білімін алған.
2008 жылы алғаш рет Аргентинадағы стрит-артқа арналған «Expression Sessions» фестиваліне қатысуға шешім қабылдайды
Кейін Бразилияға қоныс аударып, арт-воллға ден қояды
Дүниежүзі бойынша әртүрлі топтық және жеке көрмелерге қатысады
Марина Сан-Паоло қаласындағы А7МА галереясының негізін қалаушы.Маринаның жобалары әлемнің көптеген елінде танымал.
Қымбат Балажанова
