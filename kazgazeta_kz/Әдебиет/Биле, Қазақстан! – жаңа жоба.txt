Жаңа маусымда «Биле, Қазақстан!» жобасы көрермен назарына ұсынылады
Бұл туралы жақында өткен баспасөз мәслихатында бағдарламаны ұйымдастырушылар айтты
«Басты талап – жеңіске деген ұмтылыс пен өнерге құштарлық» дейді олар.
Халықаралық жоба шетелдік би жарысының Орта Азия аумағындағы алғашқы нұсқасы болмақ
Әйгілі «Эндемол» компаниясы би байқауын Қазақстанда ұйымдастыруға келісімін берді
Бұл – «Хабар» агенттігінің бірнеше жыл бойғы жүргізген келіссөздің нәтижесі
«Биле, Қазақстан!» – «So You Think You Can Dance» белгілі америкалық би шоуының қазақстандық франшизасы.
Шоудың түпнұсқасы бірінші рет 2005 жылы Америка Құрама Штаттарында «So You Think You Can Dance» деген атаумен көрсетілген болатын.Қазіргі уақытқа дейін эфирге оннан астам «Эмми» премиясын жинаған жобаның 13 маусымы көрсетіледі
Бағдарлама Қытай, Австралия, Ұлыбритания сынды әлемнің 37 елінде көрсетіліп, ең жоғарғы рейтингтерге ие болған.
– Бұл жобаның пайдасы зор, – деді «Хабар» арнасының директоры Ринат Кертаев
– Өйткені біздің елде би өнерімен шұғылданатын, бидің түрлі жанрын меңгерген талантты жастар өте көп
Олардың осы өнерін шыңдау үшін, өздерін өзгелерге көрсету үшін арнайы алаң керек
Біз жоба арқылы отандық би өнерін дамытамыз деген ойдамыз және сонымен қатар бұл жоба салауатты өмір салты идеясын насихаттауға, оны нығайтуға бағытталған
Біз әлемде танымал жобаның қазақстандық нұсқасын жасау үшін ұзақ уақыт бойы келіссөздер жүргіздік
Жаңа жоба көрермендерімізге ұнайды деп сенеміз».
Жобаның продюсері Динара Адамның айтуынша: «Биле, Қазақ­стан!» – бұл түрлі жастағы адамдарды бір би екпінінде біріктіретін алаң, мұнда әр адам би әлемінің бір бөлігіне айнала алады, жаңа достар, мүдделестер таба алады».
Би жобасының шарттары бойын­ша байқауға 10 жастан 60 жасқа дейінгі тәжірибелі бишілер қатыса алады, олар төрешілердің назарына түрлі жанрдағы билерді ұсынады
Байқау сондай-ақ таяу және алыс шетел­дерінің өкілдері үшін де ашық.
Жоба бірнеше кезеңге бөлі­нген: Іріктеу турлары, олар­ға қа­ты­сушылар 10 қалада өтетін алдын ала кастинг немесе жобаның www.bile.khabar.kz сайтына онлайн-видео түріндегі өтінімдерді алдын-ала жолдау арқылы қатыса алады;
Байқаудың негізгі кастингтері Қазақстанның үш қаласында: Астанада – 23 және 24 шілдеде, Алматы – 30 және 31 шілдеде, сондай-ақ 6 және 7 тамыз күндері көрермендер дауыс беру арқылы таңдаған үшінші қалада өтеді.
«Биле, Қазақстан!» жобасына қатысу­шыларға әйгілі бишілер баға береді
Қазылар алқасының құрамына шетелден арнайы маман шақыртылған.
Естеріңізге салайық, «Биле, Қа­зақ­­­стан!» шоуы «Хабар» арна­сының эфирінен күзгі теле­визиялық маусым­ның басында көрсетілетін болады
Жоба туралы толығырақ ақпарат www.bile.khabar.kz сайтында.
Мөлдір Айкенова
