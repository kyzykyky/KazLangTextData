76 жасқа қараған шағында белгілі суретші, республикаға еңбегі сіңген қай­рат­кер, еліміздің Мем­лекеттік Туының ав­то­ры Шәкен Ниязбеков өмірден озды.
Шәкен Оңласын­ұлы орта мектепті бітіргеннен кейін  Ленинград қала­сын­­дағы В.Мухин атын­дағы жоғары көркем-өнеркәсіптік училище­ден білім алды
Кейін Алма­ты қаласының бас суретшісі, Қазақстан Суретшілер одағы­ның төрағасы қызметтерін атқарды
Көптеген конкурстарға қатысып, талай мәрте жеңімпаз атанды.
Суретшінің «Құрманғазы», «Көбік шашқан», «Исатай Тайманов», «Абай», «Шоқан Уәлиханов», «Мұхтар Әуезов», «Жамбыл», «Сырым Датов», «Ана» секілді көптеген туындылары жұртшылық тарапынан жоғары баға алды
Алматы қаласының елтаңбасын жасады
1992 жылы егемен еліміздің Мемлекеттік рәміздеріне арналған байқауда жеңімпаз деп танылып, республика Туының авторы атанды.
Абыройлы еңбек етіп, тағылымды өмір сүрген суреткердің есімі ешқашанда ұмытылмайды.
«Қазақ газеттері» ЖШС және Серіктестікке қарасты басылымдардың еңбек ұжымдары
