Ол Кеңес Одағының Батыры атағына ұсынылып еді…
«ХАЛЫҚ ЖАУЫНЫҢ» ҰРПАҒЫ
Ұлы Отан соғысы деп аталатын 1941-1945 жылдары болған сұрапылда неміс-фашист бас­қыншыларымен аяусыз алысқан қаһармандардың бірі – Әбсамат Тәжбенов.
Мен ол кісімен осыдан бес жыл бұрын кеншілер мекені – Сәтбаев қаласында, шаңырағында кездесіп едім
Алпамсадай ірі кісі екен
Батырлар жырындағы кейіпкерлерге ұқсайды
Алшаң-алшаң басады
Маған сол кезде ол қараша үйге сыймай, самал ескен кең даланы аңсаған алып дәулердің біріндей көрінді
Даусы да зор
Алайда сырт көзге зор, таудай боп көрінгенімен, Әбсамат аға қарапайым, ақкөңіл болып шықты
Өткен өмірін еске алғанда кәдімгідей босап отырды
Қиындықтарды, ауыртпалықтарды бас­тан көп өткеріпті.
Ардагер ағаның бір назар аудартқаны – кіндік қаны тамған туған жерін керемет жақсы көреді екен
Ол жер бұл төңіректен қашық та емес
Көп болса жүз шақырымның о жақ, бұ жағы
Бірақ сонда да жүрегі елжіреп тұрды
«Мен саған ол жерді көрсетемін
Осы жазда бірге барамыз» деді жүзі жадырап
Өкінішке орай, майдангердің туған мекеніне барудың реті келмей-ақ қойды
Сол кездесуден соң бір жылдан кейін Әбсамат аға өмірден озды.
Әбсамат Тәжбеновтің кіндік қаны тамған жер – Ұлытау
Нақ¬¬тырақ айтсақ, Қаракеңгір ауы­лындағы Қарашоқы аталатын жер
Ол бұғанасы бекімей жатып-ақ тағдырдың теперішін көрді
Әсіресе, әкесінің Ұлытау төңірегіне мәлім атақты бай Сандыбайдың ұрпағы болғандығы басына сор болып жабыс­ты
Қайсыбіреулер «Бұлар байдың тұқымы» деп үкіметке, елге жау адамды көргендей теріс айналды, алға қадам бастыртпады
Ақырында әкесі «халық жауы» атанып, ұсталып кетті
Ағасы Жүністі де Қиыр Шығысқа жер аударды
Жетім-жесірдің күйі белгілі емес пе, ішер тамаққа, киер киімге жарымады.
Әбсамат ағасы Жүністі ерекше сыйлайтын
Шахтада бірге жұмыс істегендіктен жиі кездесіп тұрады
Бауыры болған соң да бұған қамқоршыл болды
Жүніс «халық жауының ұрпағы» болып он жылға Магаданға жер аударылғанда Әбсамат қатты қапаланды
Алайда көретін қызығы бар екен
Иранда елшілік корпуста қызмет істейтін туыстары Әбдірәшит Сүйінбаев қолұшын созды
Жүністі Магаданға іздеп барып, елге аман-есен алып келді
Келгеннен соң Жүніс қайта шахтаға орналасты
№15 шахтада сол уақыттары аттары кең жайылған танымал кеншілер Ахмет Сафинмен, Зейнолла Биболатовпен бірге жұмыс істеді
Дегенмен Жүністің өмірі қысқа болды
Магаданда көрген қорлығы бар, шахтаның ауыр жұмысы оны селикоз ауруына ұшыратып, ақырында көп ұзамай дүние салды.
Өмірдің бұл соққысы аз болған¬дай, Әбсамат он сегіз жасқа енді келгенде Батыста соғыс дүмпуі бұрқ етті
Геологиялық барлау партиясында қарапайым слесарь болып еңбек ететін
Жұмысы өзіне ұнайтын
Бойда бұла күш
Не тапсырса да жапырып істейтін
Соғыс үнін естіген соң көппен бірге қолына қару алды.
Алғаш ол жаумен Солтүстік Кавказда кездесті
Кешегі СОКП Орталық Комитетінің Бас хатшысы болған Л.Брежнев саяси бөлімін басқарған №18 армияның құрамында болды
Серігі – «Максим» аталатын пулемет
Тез меңгеріп кетті
Оның салмағы да әжептәуір
Жетпіс екі келі татиды
Ұлытаудың қарлы бораны мен қақаған аязында әбден шыңдалып өскен қазақтың қайсар жігіті оны қаңбақ құрлы көрген жоқ
Кез келген жерге оп-оңай сүйрете жөнелетін
Жалпы, Әбсамат жасынан қарулы болды
Екі иығына екі кісі мінгендей қапсағай денелі-тін.
– Қасымда кавказдық жігіттер көп болды
Олар тіпті қазақтың қандай ұлт екендігін де білмейді екен
Ұлытауды, Қарсақбайды айттым
Қайдан… Мүлде хабарлары жоқ
Қарулас жолдастарым көбіне ныспымды ауыздарына алмай мені «Қазақ» атайтын, – деп еді сол кездесуде әңгіме арасында майдангер аға
– Таудың ішінде жүрдік
Бұл да оңай емес
Жел тұрса ұшып кетесің
Тайғанақтап жүре алмайсың
Жаңбыр жауған күндері қадам басу мұңға айналады.
Тау жолын кейде тазартсақ, кейде жау жүрмесін деп үйдей-үйдей тастармен үйеміз
Бұл жұмыстар көбіне түнде атқарылады
Бір-біріне соқтығысқан тастардан от жарқылдайтын.
Ол талай рет жаумен бетпе-бет келді
Кәдімгідей алысып-жұлысты
Сондайда есесін жібере қоймады
«Алда көрер жарығым болды ма, талай өлімнен аман қалдым» дейді
Рас, ол өлім не өмір деп тіресті
Оның ерліктері жайлы майдан даласынан шығатын газеттер жазды
Мәселен, 1944 жылы майдандық «За Родину» газетінде жарық көрген мақалада Әбсаматтың қандай жауынгер болғандығы аңғарылады
Мақаланың авторы – рота партия ұйымының хатшысы И.Дорофеев
Сөзіміз нанымды болу үшін «Возвращение пулеметчика Тажбенова» деген тақырыппен орыс тілінде жарияланған материалды аудармасыз, сол қалпында бергенді жөн көрдік.
«СМЕЛЫЙ,
БЕССТРАШНЫЙ СЫН
КАЗАХСКОГО НАРОДА»
Велика любовь бывалых воинов к своей гвардейской части
Возьмем к примеру гвардии старшего сержанта Абсамет Тажбенова
Смелый, бесстрашный сын казахского народа
Ему 21 год, а он с первого дня войны находится на фронте…
В первом же наступательном бою Тажбенов отличился
Он отразил из «максима» четыре ожесточенные контратаки, выпустив по немцу семь лент
Гранатой взорвал вражеский склад боеприпасов
В рукапашной схватке убил двух фрицев, а одного взял в плен.
После этого боя отважный казах был принят кандидатом в члены ВКП(б)
Как коммунист, он сражался в самых опасных местах
Своим пулеметом не раз пробивал путь гвардейской пехоте
23 августа Абсамет отбил контратаку, поджег пулеметной очередью вражеский автомобиль, снял фашистского наблюдателя
Немецкая пуля пробила ему ногу, кровь заполнила сапог, но мужественный командир расчета продолжал сражаться.
Слезы выступили на глазах Тажбенова, когда офицер Сурков приказал ему ехать в госпиталь.
– Все равно я найду свою роту, – сказал раненый герой
– Берегите моего «максима»
Я скоро вернусь.
Вскоре я получил от него письмо
Он спрашивал, как воюет его рота, цел ли пулемет, нет ли писем с Родины
В ответном письме я сообщил Тажбенову, что он представлен к правительственной награде
Товарищи его ждут и желают скорее поправляться, а пулемет сохранен, и командир роты Шургин шлет ему привет
В конверт я вложил два письма от матери Абсамета из поселка Рудник.
Все наша подразделение ждало от Тажбенова ответного письма
Но на днях неожиданно он сам появился в роте
Горячо обнялся с пулеметчиком Головачевым, бойцом Кравчуком и другими старыми боевыми друзьями.
– Держали меня врачи, – смеясь, рассказывал Абсамет, – я сказал, что в Германию с ротой надо идти – отпустили.
В тот же день Тажбенов получил свой пулемет
До вечера он и красноармеец Кравчук любовно смазывали, чистили и собирали «максима», готовя его к новым боям
И ночью они остались дежурить у пулемета».
Осы мақаламен қоса ержүрек жауынгер Ә.Тәжбеновтің қолдан салынған суреті қоса берілген
Сурет мәтінінде оның нағыз батыр, қаһарман екендігі жазылған.
Аталған мақалада Тәжбеновтің бір ерлігі хақында ғана айтылады
Тағы бір ұрыста ержүрек жауынгердің үш бірдей неміс «тілін» тұтқынға алып келгені бар
Осы батылдығы үшін соғыстағы жоғары наградалардың бірі – «Қызыл Жұлдыз» орденімен марапатталды
Көп ұзамай осы орденнің тағы да біреуін омырауына қондырды
Ол шайқас әлі күнге көз алдында
Керчь түбіндегі Лозовой станциясын жаудан тазартуда кескілескен ұрыс болды
Әбсаматқа бұл жолы да алдыңғы шепте жүруге тура келді
Алға қойған мақсатқа таң ата қол жетті
Станция Кеңес жауынгерлерінің қолына көшті
Дивизия комиссары «Қызыл Жұлдыздың» екіншісін шайқас кезінде көрсеткен жанқиярлығы үшін табыс етті
Ал Әбсаматтар құрамында жүрген 38-гвардиялық атқыштар дивизиясы Лозовой станциясын азат ету құрметіне Лозовой атын иемденді.
Соғыстағы мына бір оқиға есінде қалыпты
Бір күні «Қазақстаннан артистер келіпті
Штабқа шақырып жатыр» деген хабар жетті
Елдің аты аталғаннан кейін көппен бірге бұл да штабқа ұмтылды
Жауынгерлерге өнер көрсетуге келген Роза Бағланова екен
Жауынгерлер ол шырқаған әндерді асқан ықыласпен тыңдады
Концерт біткесін әншінің жанына барып, елдің жаңалығын сұрады
«Бәрі жақсы
Ел сендердің аман-есен оралуларыңды күтіп отыр» деді көзі¬нен нұр төгілген әнші жанындағы қа­зақ жауынгерлеріне жігер бере сөй­леп
Осы концертте атақты қолбас­шы Константин Рокоссовскийді бірін­ші рет көрді
Соның дәл қасында тұ¬рып қазақтың жезтаңдай әншісінің өне¬рін тыңдады.
Ұлы Отан соғысының ардагері Ә.Тәжбенов жан беріп, жан алысқан қаһарлы жылдарда талай майдан жол­дарын кесіп өтті
Сталинград түбіндегі шайқас, Варшаваны азат ету, Бресті алу… секілді қанды қырғындарды бас­тан кешірді
45-жылдың шадыман 9 мамырын Берлин маңында қарсы алды.
Майданда талай қазақ азамат¬тарымен танысты
Солардың бірі – Камали Дүйсенбеков
Ол Жезқазған облыс болып тұрған кезде Шет аупарт¬комының бірінші хатшысы болды
Облыстық «Полиграфия» мекемесін басқарды
Теміржолдың әлі қалпына келтірілмеген кезі
Сонда Камали екеуі Берлиннен Варшаваға дейін жаяу жеткендері бар
Былай қарағанда екі ара біраз жер
Бірақ шаршап-шалдыққандары байқалмады
Соғыстың аяқталғаны, осы қырғыннан аман қалғандары бойға ерекше тың күш-қайрат қосқан
Оны соғыс бітісімен бірден туған жерге қайтара қоймады
Тиісті бұйрық бойынша Берлинде қалып, осындағы тәртіпті қалпына келтіруге қатысты
Қаладағы бір орамда коменданттық қызмет атқарды.
Елге 1946 жылдың шілдесінде ғана оралудың сәті келді
Келгеннен кейін соғысқа дейін тастап кеткен кен өндіру ісіне үлес қосуды одан әрі жалғастырды
«Кресто-Запад» шахтасына келгенде батыр тұлғалы майдангер жігітті мұндағылар құшақ жая қарсы алды
Учаске бастықтары Юрий Исаков пен Сүлеймен Гасанов, маркшейдер Ібін Құсайынов, ағайынды кеншілер Шәмші, Арыс­тан Жарасбаевтар ақыл-кеңестерін беріп, жанашырлық танытты
Мыс комбинатындағы іргелі кәсіпорындар саналатын №№44, 45, 65 шахталарда өрнекті ізі қалды
Құрметті еңбек демалысына шыққанға дейін шахтер атанды
Еңбек майданында да абырой-беделге кенелді
Озаттар сапынан көрініп, сый-құрметке бөленді
Құдай қосқан қосағы Жадырамен бірге өнегелі де тәлімді ұрпақ өсірді
Олардың барлығы – қазір елге өнегелі азаматтар.
Майдан жолдары соғыс арда¬ге¬ріне ыстық болатыны түсінікті
Тоқсаныншы жылдардың бас кезінде Трусковец курортында демалған
Осында болғанда зайыбы Жадыра екеуі соғыста жан беріп, жан алғандай азат еткен Бресті көріп қайтты
Қала мүлдем өзгерген
Адам танымас­тай құлпырған
«Бұл жерде кезінде қырғын шайқас болған» дегенге ешкім сенбейтіндей
«Бейбітшілік! Сен қандай ғажапсың, кереметсің» деп іштей тебіреніп оралған сол сапардан.
Әбекең кешегі уақыттары жас­тармен жиі кездесіп жүрді
Әсіресе, кезінде өзі білім алған Жезқазған кентіндегі №7 қазақ орта мектебінде көбірек болатын
Майдан әңгімелерін айта отырып, жеткіншектерді Отан­ды, туған елді сүюге, өжет, қайсар болып өсуге үндейтін.
БҰЛТАРТПАС ДЕРЕК
Қайратты да жігерлі жауын­гердің Ұлы Отан соғысындағы өмірінен аз-кем сыр шерттік
Біздің негізгі айтпағымыз, осы ма¬қаланы жазудағы мақсатымыз бұл емес
Басқа
Енді соған оралайық.
Соғыс жылдарында ерлік істерімен ерекше көзге түскен Әбсамат Тәжбенов сол уақытта ең қаһарман жауынгерге берілетін жоғары награда – Кеңес Одағының Батыры атағына ұсынылған болатын
Бұған айғақ болар қолымызда құжат бар
Ол – жоғарыда тілге тиек еткен рота партия ұйымының хатшысы Илья Трофимович Дорофеевтің Әбсамат жараланып, госпитальге түс­кенде жазған хаты
Хаттың сыртында мекенжай көрсетілген: «гор
Ногинск
Московская область в/ч 108
Тажбекову (Тажбенову деп түсініңіз – авт.) Абсамету»
Хатты жолдап отырған адамның да мекенжайы ап-анық
Міне, осы хатта бәрі айтылады
Бұл хаттың да мәтінін өзгеріссіз, сол күйінде ұсынайық:
«Дорогой мой друг Абсамет!
Прими от меня чистосердечный привет
Мы все воюем
Людей много, все бодрые и сильные
Поправляйся скорей и приезжай к нам добивать фашистов, мы уже не далеко от Берлина
Я слышал, что ты награжден двумя орденами «Красное Знамя», а за последний твой подвиг представлен к званию Героя Советского Союза
Кошеля нет, Шургина тоже и Рубиса
Они погибли смертью храбрых за Родину
Пиши мне и не забывай
Я тебе всегда отвечу
Я вместе с Дворецким
И.Дорофеев, 7.04.45 г.».
Бір өкініштісі, соғыс уақытында да, соғыстан кейін де Әбекең осының ізіне түспеген.
– Біз награда туралы мүлде ойлаған емеспіз
Бар тілегіміз соғыстан аман қалып, елге оралу болды, – деп еді ағынан жарылып майдангер.
Бұл сөзге иланасыз
Соғыс қасіретін көзбен көргендер орден-медальдан гөрі аман-сау қалуды, туған жерге табан тіреуді бақыт санады
Әбекең де солардың бірі еді.
Қазір елімізде «Халық батыры» патриоттық акциясы жүріп жатыр
Мақсат – майдангер кезінде «Кеңес Одағының Батыры» атағына ұсынылып, бұл расталса, ондай адамдарға Қазақстанның «Халық Қаһарманы» атағын беру туралы ресми орындарға шығу
Біздіңше, жоғарыда тілге тиек еткен соғыс ардагері Әбсамат Тәжбенов – «Халық Қаһарманы» атағына ұсынуға лайық азамат
Бұған дәлел – жауынгердің соғыс жылдарындағы ерлік істері
Екі бірдей «Қызыл Жұлдыз» орденімен әркім марапаттала бермейді
Шай¬қаста көзге түскеннен кейін, ерліктің нағыз өнегесін көрсеткеннен соң, салмақты наградаларға қол жеткізіп отыр
Майдан газетіндегі оның атына айтылған «смелый, бесстрашный сын казахского народа», «отважный казах», «мужественный командир» деген сөздер де жайдан-жай жазыла салмаған
Ол сөздердің өзі ержүректіліктің, қаһармандықтың белгісін ап-айқын көрсетіп тұр
Енді И.Дорофеевтің соңғы хаты жөнінде
«Дорогой», «мой друг» дегеніне қарағанда И.Дорофеев Ә.Тәжбеновті жақсы біледі
Әлгі жылы сөздері арқылы қарулас жолдасын ерекше құрметтейтіні байқалады
Оның үстіне хат дегенің де кім болса соған жазыла бермейді
Ең жақыныңа ғана уақыт бөліп хат жазасың
Сонымен қатар «Соңғы ерлігің үшін сен Кеңес Одағының Батыры атағына ұсынылғансың» деген И.Дорофеевтің сөзіне әбден сенуге болады
Бұл енді – бұлтартпас дерек
Өйткені Илья Дорофеев аузына не келсе соны айта салатын көп адамдардың бірі емес
Ол – ротаның парторгі
Сауатты адам
Оның үстіне соғыста партия ұйымының хатшылығына кездейсоқ адамдар сайлана бермейді.
Ә.Тәжбенов туралы, оның соғыс жылдарында Кеңес Одағының Батыры атағына ұсынылғаны жөнінде бұдан бұрын да жазылған
Өкініштісі, жазылған нәрсе сол жазылған күйінде қалып қойды
Жергілікті әкімшілік органдар да, әскери комиссариаттар да бұған мән бермеді.
Дәл қазір осы маңызды істі қолға алудың реті келді
Отан үшін отқа түсіп, ересен ерлік көрсеткен, сөйтіп, сан ұлттардың ішінде қазақтың атын шығарған Әбсамат Тәжбеновке «Ха­лық Қаһарманын» беріп жатсақ, бұл әділдіктің орнына келгені әрі ерге тағзым, ерлікке құрмет болар еді.
Нұрперзент ДОМБАЙ
