Жуықта «Үш қиян» баспасынан жазушы Толымбек Әбдірайымның «Құс қанаты» атты жаңа жинағы жарық көрді
Оқырман қауымға балалар жазушысы ретінде танымал автордың бұл жинағына бүгінгі замандастарымыздың тағдыр-талайын, тыныс-тіршілігін арқау еткен бір топ әңгімелері мен «Тұнжыр», «Кек» атты повестері енген.
«Тұнжыр» повесіндегі бала Рауан­ның бейнесі оқырманды ойға қалдырады, қоғам ойсыздығын бетке басатын туынды
Қым-қуыт тіршіліктегі кейбір қайырымсыз адамдарға арналған үкім сияқты
Туған еліме қалай жетемін деп басын өлімге тіккен Тәкеннің ішкі сезім арпалысы, психологиялық тебіренісі «Кек» повесінде әсерлі баяндалады
«Хат», «Апат», «Жеңгетай», «Жалғыздық», «Құс қанаты», «Шерлі жүрек» секілді шығармалардың да шынайылығы, суреткерлік ойдың тереңдігі анық көрінеді
Қарымды қаламгер бүгінгі күннің қаһармандарын сәтті сомдай отырып, кейіпкерлердің ішкі жан сарайын ақтара қопарып, толғаныс-тебіреністерін айқын аша білген.
