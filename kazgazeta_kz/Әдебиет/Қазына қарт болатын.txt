Ақтөбе қаласының тұрғыны, темір жол саласының ардагері Асқар Ноғаев 76 жасында дүниеден озды
Ол 1938 жылы Байғанин ауданының ­Оймауыт ауы­лында туды
Қандыағаш стансасының вагон депосында үзіліссіз еңбек етіп, темір жол саласын өркендетуге өлшеу­сіз үлес қосты
Мінсіз қыз­меті әрдайым жоғары бағаланды
2001 жылы зейнет демалысына шыққаннан кейін де қоғамдық жұмыстардан қол үзген жоқ.
А.Ноғаев зайыбы Зарухамен жарас­ты тірлік кешіп, үш ұл мен үш қызды тәрбиеледі
Балалары шаңырақ көтеріп, аяулы ата-анасына немере-шөбере сүйгізді.
Марқұм қазақтың қара сөзіне шебер еді, домбыра тартысы да сүйсіндіретін
Жүрген жерінде халқы­мыздың тағылымы зор салт-дәстүрін насихаттаудан жалыққан жоқ.
Көкірегі қазынаға толы қарттың жарқын бейнесі жадымызда сақталады.
Біз ардақты ағамыздың перзенті, ұлттық басылым­дардың жанашыры, Батыс Қазақстан облысының әкімі Нұрлан Асқарұлы Ноғаевқа әкесінің қазасына байланысты қайғысына ортақтасып, көңіл айтамыз.
«Қазақ газеттері» ЖШС және Серіктестікке қарасты басылымдардың еңбек ұжымдары
