Балқаш алабұғасы  (Perca schrenki Кесслер, 1874) – алабұғатектестер тобына жататын балық
Ол дүниежүзінде тек Балқаш көлі мен оның алабындағы өзендерінде ғана таралған.
Балқаш алабұғасын алғаш рет ғылыми тұрғыда зерттеген көрнекті ихтиолог-ғалым К.Ф.Кесслер (1815-1881), оның ғылыми атауын Жетісу өлкесінің табиғатын зерттеуде үлкен үлес қосқан табиғат зерттеушісі, ғалым Л.И
Шренктің (1826-1894) құрметіне шренк алабұғасы деп атаған.
Ерте кездерде балқаш алабұғасы Алакөл, Сасықкөл, Қашқаркөл, Балқаш, т.б
көлдерде және Іле, Қаратал, Ақсу, Лепсі, Аягөз, Тоқырауын және Үржар өзен­дерінде кеңінен таралған
Оның әрі кәсіптік мәні бар балық ретінде көптеп ау­лан­ғандығы белгілі
Ресми деректер бойынша 1930-1940 жылдары жылына 5000 тоннадан астам, ал 1961 жылға дейін жылына орта есеппен 2300 тонна балқаш алабұғасы ауланған
Ол кәсіптік мәні бар балықтардың ішінде 2-орында тұрған
Кейіннен Балқаш көліне жерсіндірілген жыртқыш көксерке мен ақмарқа балықтарының әсерінен балқаш алабұғасының саны азайып, 1966 жылы бар болғаны 10 тоннадай ғана балқаш алабұғасы ауланған
Ал 1971 жылдан кейін балқаш алабұғасы мүлде ауға түспеген.
Ашаршылық жылдары балқаш алабұғасы Балқаш өңіріндегі жергілікті тұрғындардың құт-берекесі деп есеп­телініп, көптеген адамдардың ашар­шылықтан аман қалуына септігін тигіз­ген
«Балық та басты байлық», «өзен жаға­ла­ғанның өзегі талмас» деген ұлттық ұғымдар тікелей балыққа қа­тысты айтыл­ғандығын аңғаруға болады.
Ертеде ел аузында балқаш ала­бұ­ғасының халық қазынасына айнал­ған­дығы туралы аңыз-әңгімелер көптеп айтылатын
Мәселен, бұл балықтың көптеп кездесетіндігі, оған қармақ салған кезде қорықпай қармақты бірден қабатындығы, сүзек тартса топ-тобымен топырлап түсе­тін­дігі және жалтылдақ сүйресе үйірі­мен іле­сетіндігі туралы әңгімелер көп сақталған.
Балқаш көлінде балқаш алабұға­сымен бірге кәдімгі (өзен) алабұға ба­лығы да кездеседі
Олардың сырт­қы түрі бір-біріне ұқсас болға­нымен, олардың ара­сын­да едәуір айырмашылық белгілері де кездеседі.
Балқаш алабұғасының маңдайы дөңес, бас сүйегі жұмыр, астыңғы жақ сүйегі сәл алға қарай созылған
Құрсақ тұсы ақшыл сұр, ал жүзбеқанаттары сұр-қызғылт түсті
Балқаш алабұғасының көкірек және құрсақжүзбеқанаттары бірінің астына бірі жақын әрі бір деңгейде орналасқан
Олардың ірі сояулы тікенектері болмайды
Құйрық және құйрықасты жүзбеқанаттары кішілеу болып келеді.
Арқажүзбеқанаттары екеу, оның алдыңғы тікенектері айқын бай­қалады
Арқажүзбеқанаттары бір-біріне жақын орналасқан
Бірінші арқажүзбеқанатында жекеленген қара дақтары болмайды
Оның желбезегінің сыртын қаптап тұрған сүйекті қақ­па­ғының сыртында да жалпақ қабыр­шақ­­тары айқын байқалады
Сыртқы түріне қарап балқаш алабұғасының аталығы мен ана­лығын бір-бірінен ажырату мүмкін емес.
Ересектерінің орташа ұзындығы 30-50 см-дей, ал салмағы 1,2-2,2 кг (одан да ірілері кездесуі мүмкін, бірақ өте сирек)
Екі бүйіріндегі көлденеңінен орналасқан қарақошқыл жолағы көмескіленіп көрінеді
Жас шабақтарының денесі­нің екі бүйірінде орналасқан осындай қарақошқыл жолақтарын бірден байқауға болады
Балқаш алабұғасының тістері үшкір әрі қылтан тәрізді болып келеді.
Балқаш алабұғасы 12-14 жылдай тіршілік етеді
Оның санының азайып кетуіне біріншіден, жерсіндірілген жыртқыш балық түрлерінің әсері болса, екіншіден,  бұрынғы тіршілік еткен табиғи орта жағдайларының өзгеруі әсер еткен деп атап айтуға болады
Мысалы, Қапшағай су қоймасы салынғаннан кейін Іле өзені мен Балқаш көліндегі су режимінің өзгеруі, өзендердің ластануы, т.б
факторлар әсер еткен деген пікірлер бар.
Қазіргі кезде балқаш алабұғасының шағын топтары Іле өзенінде, Күрті және Сазталғар суқоймаларында, кіші Алматы, Ақсу, Қаратал, Басқан, Аягөз, Тоқырауын өзендерінде сирек кездесетіндігі анық­тал­ған
Сонымен қатар Алматы облысы, Шелек тоған балық шаруашылығы суқоймасынан тұқы балықтарын еліміздің орталық және солтүстік өңірлеріндегі су айдындарына жерсіндіру кезінде балқаш алабұғасының шабақтарының солармен бірге таралғандығы анықталып отыр.
Соңғы кездегі ресми деректер бойынша балқаш алабұғасы Қазақстан мен Орта Азияның су айдындарына таралған
Мысалы, Нұра өзенінің алабындағы Шалқар, Біртабан көлдерінде, Шу өңіріндегі Тасөткел суқоймасында, Солтүстік Қазақ­стан­дағы Өленті өзенінің алабындағы Қоржын­көлде, Тілеуберді, Сарыоба, Құрбет, Майбалық және т.б
көлдерде, соны­­мен қатар Өзбекстандағы Заравшан өзе­нінің алабындағы Каттақорған су­қой­ма­сында кездесетіндігі туралы нақты деректер бар.
Қазақстандағы Балқаш көлінің байырғы төл балығы болып саналатын балқаш алабұғасының саны күрт азайып кеткендіктен және таралу аумағының тарылуына сәйкес Халықаралық Табиғат Қорғау Одағының және Қазақстанның Қызыл кітабына (2010 ж.) енген.

Рысбай Сәтімбеков, 
Қазақ мемлекеттік қыздар педагогикалық университетінің 
профессоры
