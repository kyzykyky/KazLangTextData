Талайға Алтын ұям өріс болған,
Ауласы жас шәкіртке тегіс толған.
Алғашқы қоңыраудың сыңғырымен,
Кеудеде лүпілдейді періште арман.
Күлімдеп күн төккенде шуақ алдан,
Кішкентай жүректерде тұнады арман.
Еркесі бір-бір үйдің құлақ түріп,
Қоңырау сыңғырына тұра қалған…
Өткіздім көп жылдарды… көп күндерді,
Айтшы, сол арманыма жеттім бе, енді?!
Алғашқы қоңыраудың үніменен,
Бала боп баяғыша кеткім келді…
Білімнің басқан алғаш баспалдағын,
Бәріңе айқара есік ашты арманың.
Келешек көшіне еріп, осы жолда
Телегей теңіз болсын тасқан бағың!
Толыбай АБЫЛАЕВ
