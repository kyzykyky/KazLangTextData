Қазақстан Республикасының Президенті Н.Ә.Назарбаевтың «Ұлт Жоспары – 100 нақты қадам: баршаға арналған қазiргi заманғы мемлекет» атты бағдарламасы бұл — жаһандық және ішкі сын-қатерлерге жауап және сонымен қатар жаңа тарихи жағдайларда дамыған 30 елдің қатарына кіру жөніндегі ұлттық жоспарымыз екені белгілі
Осы орайда бағдарламаның ғылымды дамытуға арналған жоспарлы қадамына тоқталсақ. 
Маңызды құжаттың 76-қадамында адам капиталының сапасын көтеру, 12 жылдық білім беруді кезең-кезеңімен енгізу, функциялық сауаттылықты дамыту үшін мектептегі оқыту стандарттарын жаңарту
Жоғары сыныптарда жанбасылық қар­жыландыруды енгізу, табысты мектептерді ынталандыру жүйесін құру тәрізді көкейкесті мәселелер көтерілген болатын.
Заман талабын қамтитын мұндай мәселелер нәтижелі әрі кезең-кезеңімен асатынына сенім мол
Сондықтан мұндай қадамдар құптарлық.
77-қадамда: «Экономиканың алты негізгі саласы үшін 10 алдыңғы қатарлы колледж бен 10 жоғары оқу орнында білікті кадрларды әзірлеу, кейіннен бұл тәжірибені еліміздің басқа оқу орындарын тарту» деп жазылған.
Білікті кадрлар қашанда керек
Бұл тәжірибені басқа да оқу орындарына таратқаннан еш ұтылмаймыз
Тәжірибе – көпке ортақ қасиетін ешқашан жоғалтпасы белгілі
Осы ретте Қостанай мемлекеттік педагогикалық институтының оңтайлы тәжірибені ілгерілету, ғылыми әлеует пен білім сапасын арттыруға бағытталған шараларын тілге тиек етсем деймін.
Институттың профессор-оқытушыла­рының 2013-2015 оқу жылы аралығында 141 дана оқу-әдістемелік әдебиеттер және 44 монографиялары жарық көрді
Жыл сайын өткізілетін «Жоғары оқу орнының үздік оқытушысы» иегерлерінің байқауына қатысқан 2014 жылдың қорытындысы бойынша «Жоғары оқу орнының үздік оқытушысы» атағына 3 оқытушымыз ие болса, 2015 жылдың қорытындысы бойынша 5 оқытушы «Жоғары оқу орнының үздік оқытушысы» атағының грант иегері болды
Жоспар бойынша «Өрлеу» республикалық біліктілігін арттыру орталығынан 2013-2015 оқу жылы аралығында 133 оқытушы кәсіби біліктіліктерін арттырды
Қазақстан тарихы, өнер, педагогика кафедралары өзекті тақырыптарға арналған студент жастармен тәрбие жұмыстары бойынша онлайн конференция өткізді
Қостанай мемлекеттік педагогикалық институтында магистратурада білімін жалғастырушы бакалаврлар үлесі жоспар бойынша – 2,5 пайыз, нақты үлесі 6,36 пайыз болып табылады.
Тарих және өнер факультетінің деканаты Елбасы Н.Ә.Назарбаевтың «Ұлт Жос­пары – қазақстандық арманға бастайтын жол» мақаласын түсіндіру және талқылау мақсатында дөңгелек үстел өтті
Шараның барысында Археология және этнология ғылыми-зерттеу орталығының жетекшісі Дастан Қалиев Президенттің «Ұлт Жоспары – қазақстандық арманға бастайтын жол» мақаласы туралы кеңінен әңгіме қозғады.
Қостанай мемлекеттік педагогикалық институт студенттері 2016 жылдың 7-8 сәуір аралығында Тараз мемлекеттік педагогикалық институт қабырғасында өткен Қазақстан Республикасы жоғары оқу орындары студенттерінің арасында 5В011400 – «Тарих» мамандығы бойынша VIII Республикалық пәндік олимпиадасында «Ең үздік ғылыми жоба» номинация­сымен және ІІ дәрежелі мақтау қағазымен марапатталғанын да айта кеткенім артық болмас деп ойлаймын
Бұл Ұлт Жоспарына сәйкес, білікті кадрларды әзірлеудің берік негізі болмақ.
78-қадамда «Назарбаев Универси­тетінің» тәжірибесін ескере отырып (78-қадам), ЖОО-лардың академиялық және басқарушылық дербестігін кезең-кезеңімен кеңейту
Коммерциялық емес ұйымдардағы жекеменшік ЖОО-ларын халықаралық тәжірибеге сәйкес трансформациялау» мәселесі де орынды көтерілген
Одан әрі 79-қадамда: білім беру жүйесінде – жоғары сыныптар мен ЖОО-ларда ағылшын тілінде оқытуға кезең-кезеңімен көшудің қажеттігі айтылған
Мұндағы басты мақсат – даярланатын кадрлардың бәсекелестік қабілетін арттыру және білім беру секторының экспорттық әлеуетін көтеру.
Жалпы айтқанда, Елбасының «100 нақты қадам» Ұлт Жоспары бүгінгі уақыт тұрғысынан алып қарағанда өте маңызды болып табылады
Мені әсіресе қызықтырғаны бұл білім мен ғылымды дамытуға байланысты тұжырымдамалық идеялар
Біз оларды сәтті жүзеге асыра білсек, әлі де көп жетістіктерге жететінімізге сенім мол
Бір байқағаным, бағдарламада көп сөзділік жоқ, бәрі нақты әрі тапсырмалар да айқын көрсетілген
Бұл бүгінгі заман талабына сай қолданысқа ендіріліп отырған бірегей құжат деп білемін.
Қазақстан әлемдік өркениетті жолында нық әрі сенімді қадамдармен алға басып келе жатқан мемлекет
Дамыған 30 елдің қатарына кіру жөніндегі биік межеміз бар
Мұның бәрі, сөзсіз, әрбір отаншыл азаматтың бойына зор жауапкершіліктерді жүктейді
Менің ойымша, 100 нақты қадам толығымен іске асырылатын болса, еліміздің бәсекелестік әлеуеті артады және қуатты мемлекетке айналады
Оған барлық алғышарттар мен негіздемелер бар
Тек ұтқыр қимыл, нәтижелі жұмыс қарқыны керек.
Өтеген ИСЕНОВ, 
Қостанай мемлекеттік педагогикалық 
институтының доценті, 
тарих ғылымының кандидаты
