Ертең Астанада Қазақ 
хандығының 550 жылдығына арналған мерекелік іс-шаралар басталады
Тәуелсіздікке ие болғанға дейін әңгіме-тарихымыз Қазан төңкерісінен басталатын
Ар жағы бұлдыр – күмәнсіз еді
Кеңестік идеология халқымызды осылай үйретіп келді.
Негізінде шындық басқаша болатын
Жер бетіндегі қай халық та аспаннан салбырап түсе қалған жоқ
Әр халықтың шыққан тегі, өз тарихы бар
Қазақ халқы да солай
Елбасы Нұрсұлтан Назарбаев өткен жылы Ұлытау төрінде берген сұхбатында: «Біздің елдігіміз, қазақ жұртының арғы түбі ғұндардан басталады
Ғұндардан кейін көк түріктерге жалғасады
Одан кейін Алтын Орда орнығады
Сөйтіп, хандық дәуірге ұласып, кейін біртіндеп Тәуелсіздікке келіп тіреледі
Осындай үлкен тарихымыз бар
Жастарымыз мұны білуі керек
Біз кеше ғана пайда бола қалған халық емеспіз» деген болатын
Міне, Елбасы атап өткен Қазақ хандығының халқымыз үшін орны бөлек
Биыл Қазақ хандығының шаңырақ көтергеніне 550 жыл толып отыр.
Қазақ хандығының құрылуы – шын мәнінде ұлы оқиға еді
Бұл елдігіміздің, мемлекеттігіміздің бастауы
Сондықтан да ұлы оқиғаны халық, ел болып жоғары деңгейде атап өту – зор мерей.
