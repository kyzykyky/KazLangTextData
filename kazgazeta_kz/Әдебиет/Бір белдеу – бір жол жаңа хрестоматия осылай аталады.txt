Қазақстан инженерлік-технологиялық университетінде Елбасы Н.Ә.Назарбаевтың «Төртінші өнеркәсіптік революция жағдайындағы дамудың жаңа мүмкіндіктері» атты Жолдауы мен  «Рухани жаңғыру» бағдарламасын іске асыруға арналған «Елбасы Жолдауы – жаңа мүмкіндіктер бастауы» атты жиын өтті. 
Алматыдағы «Атакент» көрме орталығында өткен халықаралық кітап көрмесінде «Шығыс әдебиеті және өнері» баспа компаниясынан жарық көрген «Бір белдеу – бір жол» атты жаңа кітаптың таныстырылымы өтті
Қытай тілінен алғаш рет аударылып, қазақ оқырманына ұсынылып отырған кітаптың құрастырушылары – Цин Юйцай, Чжоу Гупин, Ло Вэйдун
Қазақ тіліне тәржімалаған – Гули Бодау және Дана Алтынбекқызы.
Халықаралық деңгейдегі «Бір белдеу – бір жол» бағдарламасының аясында қолға алынған ауқымды жобаның басты ұраны – бейбіт даму, ынтымақтаса отырып, табысқа жету екені белгілі
Ол ежелгі Жібек жолы бойындағы елдер мен аймақтардың өзара серіктестік байланысын белсенді түрде дамытуды көздейді
Жоба аясында көптеген іс-шаралар жүзеге асырылуда
Осы тұрғыда елімізде тұңғыш ашылған «Шығыс әдебиеті және өнері» баспа компаниясы әдебиет, өнер, мәдениет, тарих, философия, экономика және басқа салалар бойынша көрнекті еңбектерді қазақ оқырманына таныстыру жұмыстарын бастап кетті
Бұған дейін Лиң Хайшұңның «Жібек жолы: археологиялық зерттеулер», Жуң Сиңцзиянның «Дұңхуантану туралы он сегіз дәріс» сияқты таным тұрғысынан құнды еңбектер жарық көрді.
«Бір белдеу – бір жол» хрес­томатиясы елінің де, ғаламның да әлеуметтік-саяси тыныс-тіршілігіне бейжай қарай алмайтын әрбір жанға географиялық та, саяси да, тарихи-экономикалық жағынан жан-жақты мағлұмат көзі бола алады
Танымдық еңбек Жібек жолы бойындағы елдердің мақсат-мұраттарын ескере отырып, әрбір халықтың өз мүддесін қорғауына және ұлттық тарихы мен құндылықтарын жалпыадамзаттық құндылықтармен бірлестіре отырып жаңғыртып, өркендетуге жол ашуды мұрат тұтқан.
Айта кетерлігі, бұл халық­ара­лық деңгейдегі бағдарлама бол­ғандықтан, жобаны қытай елі қаржыландырып отыр
«Шығыс әдебиеті және өнері» баспа компаниясының өкілі Нұрғиса Саховтың айтуынша, алдағы уақытта қазақ әдебиетінің көрнекті шығармалары, тарихшы ғалымдарымыздың таңдаулы еңбектері, қазақтың салт-дәстүрі мен әдеп-ғұрпына байланысты көрнекті этнографтардың еңбектері басқа тілдерге аударылып, кітап етіп шығарылмақ.
Дана Халық
