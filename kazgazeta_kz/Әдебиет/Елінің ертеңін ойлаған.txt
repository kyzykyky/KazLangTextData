Жуырда Қыздар университетінің ұстазы, Ы.Алтынсарин атындағы төсбелгінің иегері, филология ғылымының докторы Руда Зайкенованың «ХХ ғасыр басындағы әдебиет және Алаш ұстанымы» атты кітабы жарық көрді
Ғалымның бұл еңбегі ХХ ғасырдың басындағы тәуелсіздік жолында мерт болған Алаш қайраткерлерінің ұлттық ұстанымына негізделген
Онда ХХ ғасырдың басындағы әлеуметтік жағдай мен рухани өмірдегі  өзгерістер және сол кезеңнің қайталанбайтын тұлғалары арқылы ұлттық дамудың көркемдік кеңістігі ғылыми-әдістемелік тұрғыдан сарапқа салынған. 
Автор бүгінгі таңда әдебиетіміздің «ақтаңдақ беттері» түгенделіп, Алаш пен Алашордаға байланысты көзқарастың жаңа тынысы ашылып келе жатқанына тоқталды
Елінің ертеңін ойлаған Алаш алыптарының ұстанымын заманның көкейкесті мәселелерімен сабақтастыра отырып, қазақ топырағындағы бүгінгі жаңғырығын әлемдік әдебиет ау­қы­мында түлете білу – өте күр­делі мәселе болып табылатынын жеткізді.
– Бұл оқулықтың ерекшелігі үш бағытты қамтитындығы
Бірінші­ден, күрескер-ұлтшылдық, діни-­­­мил­ләт­­шілдік бағыт, ағартушы-­­­де­­­­мо­к­­­­­­­­­­­­рат­тық бағыт өкілдері бойынша алып тұлғалардың өмірбаяндары мен шығар­ма­шылық еңбектері жүйеленіп берілді
Екіншіден, ХХ ғасыр басындағы әдеби үрдіс пен оның тұлғалары зерделенді
50-ге жуық қаламгердің өмірі мен шығармашылығы бүгінгі оқытудың инновациялық талабына сай бірінші рет тұтас ұсынылды
Сонымен қатар кітапта Алаш ұранды әдебиеттің көшбас­шыларымен бірге тізе қосып, келешек ұрпақ қамы үшін көптеген мақала жазып, тауқыметті өмір азабын бірге көтеріскен ­С.Асфен­­дияров, Х.Ғаббасов, М.Шоқай, ­М.Тыныш­байұлы, С.Аманжолов, Б.Құлманов, Б.Мәметов сынды көрнекті тұлғалар туралы да мәліметтер енді
Оқулықта, сондай-ақ ХХ ғасырдың басындағы бас­пасөз мәселесі мен сал-серілер поэзия­сы да толық қамтылып, біршама шығармалар контекстік оқу әдісі бойынша берілді, – дейді Р.Зайкенова.
Ұзақ жылдар еңбегін арнаған ғалым­ның айтуынша, бұл оқулық Алаш Орда­ның 100 жылдық мерей­тойына арнайы тартуы
Кітап «Қазақ әдебиеті тарихы» курсы ­бо­йынша жоғары оқу орындарында оқылатын дәріс, семинар, практикалық сабақтарда пайдалануға және ­арнаулы курс жүргізуге көмекші құрал ретінде қазақ әдебиеті мен тарихы пәнде­рінің мұғалімдеріне, студенттерге, жоғары сынып оқушыларына, сондай-ақ жалпы әдебиет сүйер көпшілік қауымға арналған.
Келешек ұрпақтың азаттығы жолында қасық қанын аямай, арманда кеткен арыстарымыздың ерлік істері­мен, олардың ұлттық мәдениетіміз бен әдебиетімізге қосқан өлшеусіз үлесте­рі­мен жете танысуда бұл оқулықтың маңызы зор
Өткен күніңді, тарихыңды біл­мей, келешектің кемел боларына сену қиын.
Маржан Серікқызы
