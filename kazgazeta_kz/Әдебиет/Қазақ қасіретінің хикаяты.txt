Алматыдағы Жам­был атын­дағы қалалық жас­өспірімдер кітап­­ханасында жазушы, әдебиеттанушы, филология ғылымының докторы, «Құрмет» орденінің иегері Нұрдәулет Ақыштың «Қазақ университеті» баспасынан шыққан «Рақымсыз көктем» атты жаңа кітабының тұсаукесері болды.
Шараны жазушы Ғазизбек Тәшімбай жүргізіп отырды
Жазушының «Рақымсыз көктем» хикаятында Қазақстанның Шығыс өңіріндегі шекаралық аудандардының бірінде ХХ ғасырдың отызыншы жылдарында болған қазақ ауылдарының қасіретті оқиғасы баяндалады
Шығарманың негізгі идеясы сол зұлмат жылдар шындығын бүгінгі заманға жеткізу
Шарада экономика ғылымының докторы Әділбек Смағұлов, әл-Фараби атындағы Қазақ ұлттық университетінің профессоры, филология ғылымының докторы Гүлдархан Смағұлова, Ә.Қастеев атындағы ҚР мемлекеттік мұражайының бөлім меңгерушісі, суретші Еркін Нұразхан, М.Әуезов атындағы Әдебиет және өнер институтының ғылыми қызметкері Гүлжанат Әбіханова қаламгердің жаңа туындысы хақында өз ойларын ортаға салып, жазушыға шығармашылық табыс тіледі.
