Ұлттық кітапханада қазақ жазушыларының түрік тіліне аударылған шығармаларының таныстырылымы өтті
Алматыдағы Түркияның Бас консулдығымен бірлесіп өткізілген шараға Түркия елінен Анкара қаласындағы Кечиөрен ауданының әкімі Мұстафа Ак бастаған делегация өкілдері арнайы келді.
Түрік тіліне аударылған туындылар арасында Сұлтанмахмұт Торайғыровтың «Қамар сұлуы», Спандияр Көбеевтің «Қалың малы», Міржақып Дулатұлының «Бақытсыз Жамалы», Тайыр ­Жо­март­байұлының «Қыз көрелігі», Бердібек Соқпақбаевтың «Менің атым – Қожасы» бар.
Іс-шараны Ұлттық кітапхананың директоры Жанат Сейдуманов сөз сөйлеп ашып, екі елдің арасындағы атқарылып жатқан жұмыстарға тоқталды
Кечиөрен ауданының әкімі Мұстафа Ак өз сөзінде қазақ жазушыларының шығармаларының түрік тілінде жарық көргеніне ризашылығын білдіріп, бұл істің болашақта жалғасын табатынын жеткізді
Ал Түркия мемлекеті­нің Қазақстандағы Бас консулы Рыза Қаған Йылмаз «Қазақ пен түрік – бауырлас халық
Екі елдің ақын-жазушыларының шығарма­шы­лығын бір-біріне таныту арқылы тарихи және рухани бірлігімізді күшейтеміз
Осы мақсатта, бірне­ше түрік жазушысының туынды­лары қазақшаға аударылды
­Қа­зақ­станның латыннегізді әліпбиге көшуге шешім қабылдауы да – тілі, ділі, діні бір түркілердің бірлі­гін нығайтуға сеп» екеніне тоқталып, екі елдің арасындағы достық қарым-қатынастың ұлғая беруіне ті­лектестігін білдірді.
Шараны белгілі жазушы На­ға­шыбек Қапалбекұлы жүргізіп, Алматы облысы Жамбыл ауда­нының әкімі Бағдат Әлиев, халықаралық «Жамбыл» қорының директоры Манарбек Ізбасаров ізгі тілектерін білдірді
Қазақстанның Түркиядағы елшілігіне, ТҮРКСОЙ ұйымына алғыс айтты.
Ұлттық кітапхана қорынан «Қазақстан-Түркия: рухани жаң­ғыру­дың жаңа бағытында» атты кітап көрмесі мен слайд-шоу ұйым­дастырылды
Көрмеге Қазақстан мен Түркияның достығы, тарихи-мәдени байланыстары және түрік, қазақ ақын-жазушыларының қазақ, орыс және т.б
тілдердегі кітаптары қойылды.
Ертеңінде Алматы ­облысы ­Жамбыл ауданы Ұзынағаш ­ауылынан Кечиөрен көшесі ашылды
Ашылу салтанатында сөз сөйлеген Анкара қаласы Кечиөрен ауданының әкімі Мұстафа Ак Анкарада Сүйінбай Аронұлы атындағы бақтан Сүйінбай Аронұлының ескерткіші ашылғанын атап өтіп, «Қазақстаннан Кечиөрен ауданы атындағы көшенің ашылуы – қазақ пен түрік бауыр­лар­дың бірлігі мен достығының белгісі
Сондай-ақ біз екі елдің ақын-жазушыларының шығарма­ларын аударуды қолға алдық
Бұл түбі бір түркі жұртының рухани-мәдени байланыстарын нығайтады» деп, қазақ еліне ­шынайы ризашылығын жеткізді.
Бағдагүл Балаубаева
