
Ауа райының қолайсыздығы, егіннің шықпай, шөптің күйіп кетуі – аса қауіпті жағдай еді, табиғаттың қытымыр мінезіне төтеп беріп, тір­шілікте қиыншылыққа ұшырауға, елін ашаршылыққа, малын жұтқа бермес үшін ел бастаған ағалар су шаруашылығын қолға ала білді
Ең алдымен, тоған қазып, су жинады, ірі арналы өзендердің суын арық, канал қазып тартып, егістік суғаруға пайдаланды.
Мұндай аса күрделі де ауқымды жұмыстарды, яғни қазіргі тіл­мен айтқанда, инженерлік-зерттеу, ирри­гациялық іздестіру жұ­мыстарын жүргізе білді
Гидролог мамандар, су шаруашылығы мамандары жоқ кездің өзінде елімізде канал қазу жұмыстарын, соншама инженерлік дәлдікпен, жер бедерін, қыртысын, көлбей жату, еңісін есептеп жүргізе білгендігі таңдандырмай қоймайды
Канал құрылысына, сөз жоқ, тә­жірибелі, өз заманының білгір кі­сілері атсалысқаны мәлім
Жазба, сондай-ақ ауызша жеткен деректі әңгімелерде Жетісу жерінде, Іле, Шу алқабында, Майлыкент өңірінде, Сайрам, Ленгір аймағында, одан әрі ұласып жатқан алқаптарда өз заманында қазылған ірі-ірі қаналдар болған және де ондай каналдардың да бірнеше түрлері бар еді.
Өз дәуірінде өз елінің көш­басшысы болған белгілі кісілер, міне, бейбіт кезде осы су шығару жұмыстарын басқарып, жүзеге асыра білген
Бізге мәлім сондай белгілі кісілер: Байзақ датқа, Жиынбай және қоралас Қойбек би Мыңбасыұлы
Бұл кісілер қуаңшылық жағдайдың алдын алып, халықты қорғай білген азаматтар, ел басқарған қайраткерлер деп білуіміз керек
Каналдар ойпаң жерлермен жүргізілсе, енді бір аймақта жердің орналасу жағдайына орай кейде таулы, беткейлі, жота-жотамен, бұрылысты жерлермен қазылып, арна тартылып отырған
Бір-екі шақырым қашықтықтан жүздеген шақырымға созылған каналдар болды
Осындай канал-арықтарды қаздыру үшін ықпалды кісілер, беделді билер, ауыл басшылары ұйытқы болып, ел-жұртты игілікті іске жұмылдыра білді.
Әсіресе, 100 шақырымға созылатын Байзақ датқа қаздырған каналдың маңызы да, ирригациялық мәні де жоғары болды
Сонымен қатар Жиынбайдың арығы деп аталатын арықтың да алатын орны мен қызметін орынды көрсеткен жөн.
Біз сөз етіп отырған арықтардың ішінде Түлкібас ауданындағы Даубаба деп аталатын жердегі Қойбек би арығы деп аталатын каналға тоқтала кеткен орынды болмақ
Өйткені қазақтың қабырғалы би­лерінің шоғырынан орын алған, бірақ есімі еленбей келе жатқан бұл би бабамыздың билік етудегі дәстүрінен басқа, елді канал қазып, отырықшылық тіршілікке көшіріп, егіншілік, бағбаншылық кәсіппен жаппай айналыстыруға жұмылды­ра білушілік қабілетіне тоқталып өтпесек болмас.
Даубаба – Алатаудың бір тар­мағының етегінен бастау алатын ең көне, байырғы, арналары кершке (каньонға) айналған таулы өзен
Кезінде арнасынан асып, тасып жататын болған, бертінде суы таяздана бастаған
Қойбек би, міне, осы таудан бастау алатын Даубаба өзенін жоғары жағынан біртіндеп көлбей көтерілетіндей етіп арық қаздырып, еркін ағып жатқан өзеннің мол суын Ақсай деп аталатын жоталы жерге қарай канал қазып бұрып, біртіндеп жотаға көтеріле алатындай есеппен Ақсай жотасына шығарды, одан әрі қарай канал арнасы алқапты тегіс суландыра алатындай жер деңгейінде қазылып отырған
Канал таулы жерден басталғандықтан, әрі үнемі жота-жотаны басып өтіп отыратын болғандықтан су ағысының үйкелісі де мықтап ескерілген
Ол ең алдымен каналдың табанын жайпақ етіп қазбай, найзаның ұшы тәріздес үшкір қалыпта, яғни конус формасы түрінде қазылған, арықтың су ағар табаны үшкірлеу болып келеді
Бұл су ағысының жүрдектігін арттыра түседі
Таулы жерде конус түрінде қазылған бұл канал ирригациялық жүйеде өте сирек кездеседі әрі заманында ойлап табылған жаңа әдіс, жаңалық ретінде қарастырылуға тиіс.
Демек, Қойбек би арық қазу жұмысын шығармашылық  тұрғыдан ойланып, толғанып, шеше білген
Ол бұл шешімге талай-талай арық­тардың қазылу әдістеріне, жүргізілу ерекшеліктеріне талдау жасап, білгір мұраптардың кеңесі мен ұсыныстарын жинақтап барып келген еді
Қойбек бидің бұл ізденісі – канал құрылысындағы зор жаңалық болды
Даубаба өзенінің басынан, яғни канал қазылған жерден бері еңіске қарай судың бойымен 10 шақырым жерде бұрын «Кончасть» деп аталған Қойбек бидің сүйегі жатқан жерде шағын ауыл бар
Осы ауылдың оңтүстік қарсы бетінде өзеннен етегінен есептегенде ең кемі биіктігі үш-төрт шақырымға дейін созылатын жотаның төбесінен әлгі канал өтеді, оның қандай биіктікке көлбей көтерілгенін осыдан-ақ байқауға болады
Канал жүргізілген жер жоталы, беткейлі-бетегелі болып келетіндіктен, Қойбек би суды тиімді пайдалану үшін 50-60 гектарға созылатын беткейді тақта-тақта етіп бөлдіріп, егіс ектіреді.
Қойбек би 1835 жылдар шамасында дүниеге келген, ал канал шамасы 1870-1880 жылдар аралығында қазылған, оның жалпы ұзындығы 30 шақырымға созылады
Канал суы «Секіртпе» деп аталатын жердегі биік құламадан Ұзын Масат суына сарқырай ағып қосылған
Жалпы алғанда, Қойбек би каналы – аса күрделі ирригациялық құрылыс
Даубабаның мол суы канал бойындағы егістік жерлерді толық суғаруға жеткен, оның бойына ел үй салып, қоныстанып, бау-бақша, жеміс-жидек, тал-терек, жүзім, басқа да ағаш түрлерін отырғызып, мал жайылымдық жер болып келген аймақ түрленіп, жаңа тіршілік орнығады.
– Бұл арықпен су ең кемі жүз жыл ағады,– дейді екен сол заман адамдары.
Ал енді осы канал кейін Қойбек би арығы деп аталып кеткен, бүгінде оның арнасы сол баяғы қалпында сақталып қалған десе де болады
Ақсай, сондай-ақ Қойбек би шарбағынан 200-ден астам шаңырақ көшіп кеткеннен кейін, біртіндеп канал суын шығару мәселесі де қолға алынбай қалады.
Біз Қойбек бидің заманында аса ірі канал құрылысын жүргізудегі ең­бегіне арнайы тоқталып отырған се­бебіміз, биыл ол кісінің туғанына 175 жыл толады
Тарихи тұлғалар атаусыз қалмауы керек, Түлкібас өңірінен, сондай-ақ атақты Тайтелі би, атақты әртіс Құрманбек Жандарбековтің әкесі Жандарбек болыс, Майлыкенттен Байғазы би, сондай-ақ правитель Сиқым Тазабек сияқты елге белгілі болған кісілердің де есімін осы жерде атап өтіп, оқырманға ой салсақ дейміз, ұрпақтары болса қолдарында бар деректерін ұсынып жатса игі болмақ.
Қойбек би ел басқарған, жұр­тының заман көшінен қалып қоймауын қатты ойлап, толғанған, беделді би болғаны тарихтан мәлім, кейін қажылық парызын өтеп қажы атанған, жергілікті халық оны Қойбек әжі (қажы) деп атап кеткен.
Қойбек бидің туғанына 175 жыл толуына орай ол кісінің есімін өзінің сүйегі жатқан бұрын «Кончасть» деп аталған ауылға берсе дұрыс болар еді
Өйткені «Кончасть», «Сеславино», «Карл Маркс» сияқты бір-бірінен әрісі оншақты шақырым қашықтықта жатқан ауылды Даубаба – 1,2 және т.б
атау топографиялық тұрғыдан да сауатты жасалған шешім болмаса керек
«Сеславион» ауылын Даубаба деп атаған орынды, бұл – тарихи атау
Ал «Кончасть» деп аталған, бүгінде атаусыз ауыл Қойбек би ауылы деп аталса, тарихи әділетті болар еді
Бұл шешім арқылы тарихи тұлғалардың бірі – Қойбек би есімін қайта тірілткен болар едік.
Молдияр Серікбаев,
өлкетанушы, геолог

Ауа райының қолайсыздығы, егіннің шықпай, шөптің күйіп кетуі – аса қауіпті жағдай еді, табиғаттың қытымыр мінезіне төтеп беріп, тір­шілікте қиыншылыққа ұшырауға, елін ашаршылыққа, малын жұтқа бермес үшін ел бастаған ағалар су шаруашылығын қолға ала білді
Ең алдымен, тоған қазып, су жинады, ірі арналы өзендердің суын арық, канал қазып тартып, егістік суғаруға пайдаланды.
Мұндай аса күрделі де ауқымды жұмыстарды, яғни қазіргі тіл­мен айтқанда, инженерлік-зерттеу, ирри­гациялық іздестіру жұ­мыстарын жүргізе білді
Гидролог мамандар, су шаруашылығы мамандары жоқ кездің өзінде елімізде канал қазу жұмыстарын, соншама инженерлік дәлдікпен, жер бедерін, қыртысын, көлбей жату, еңісін есептеп жүргізе білгендігі таңдандырмай қоймайды
Канал құрылысына, сөз жоқ, тә­жірибелі, өз заманының білгір кі­сілері атсалысқаны мәлім
Жазба, сондай-ақ ауызша жеткен деректі әңгімелерде Жетісу жерінде, Іле, Шу алқабында, Майлыкент өңірінде, Сайрам, Ленгір аймағында, одан әрі ұласып жатқан алқаптарда өз заманында қазылған ірі-ірі қаналдар болған және де ондай каналдардың да бірнеше түрлері бар еді.
Өз дәуірінде өз елінің көш­басшысы болған белгілі кісілер, міне, бейбіт кезде осы су шығару жұмыстарын басқарып, жүзеге асыра білген
Бізге мәлім сондай белгілі кісілер: Байзақ датқа, Жиынбай және қоралас Қойбек би Мыңбасыұлы
Бұл кісілер қуаңшылық жағдайдың алдын алып, халықты қорғай білген азаматтар, ел басқарған қайраткерлер деп білуіміз керек
Каналдар ойпаң жерлермен жүргізілсе, енді бір аймақта жердің орналасу жағдайына орай кейде таулы, беткейлі, жота-жотамен, бұрылысты жерлермен қазылып, арна тартылып отырған
Бір-екі шақырым қашықтықтан жүздеген шақырымға созылған каналдар болды
Осындай канал-арықтарды қаздыру үшін ықпалды кісілер, беделді билер, ауыл басшылары ұйытқы болып, ел-жұртты игілікті іске жұмылдыра білді.
Әсіресе, 100 шақырымға созылатын Байзақ датқа қаздырған каналдың маңызы да, ирригациялық мәні де жоғары болды
Сонымен қатар Жиынбайдың арығы деп аталатын арықтың да алатын орны мен қызметін орынды көрсеткен жөн.
Біз сөз етіп отырған арықтардың ішінде Түлкібас ауданындағы Даубаба деп аталатын жердегі Қойбек би арығы деп аталатын каналға тоқтала кеткен орынды болмақ
Өйткені қазақтың қабырғалы би­лерінің шоғырынан орын алған, бірақ есімі еленбей келе жатқан бұл би бабамыздың билік етудегі дәстүрінен басқа, елді канал қазып, отырықшылық тіршілікке көшіріп, егіншілік, бағбаншылық кәсіппен жаппай айналыстыруға жұмылды­ра білушілік қабілетіне тоқталып өтпесек болмас.
Даубаба – Алатаудың бір тар­мағының етегінен бастау алатын ең көне, байырғы, арналары кершке (каньонға) айналған таулы өзен
Кезінде арнасынан асып, тасып жататын болған, бертінде суы таяздана бастаған
Қойбек би, міне, осы таудан бастау алатын Даубаба өзенін жоғары жағынан біртіндеп көлбей көтерілетіндей етіп арық қаздырып, еркін ағып жатқан өзеннің мол суын Ақсай деп аталатын жоталы жерге қарай канал қазып бұрып, біртіндеп жотаға көтеріле алатындай есеппен Ақсай жотасына шығарды, одан әрі қарай канал арнасы алқапты тегіс суландыра алатындай жер деңгейінде қазылып отырған
Канал таулы жерден басталғандықтан, әрі үнемі жота-жотаны басып өтіп отыратын болғандықтан су ағысының үйкелісі де мықтап ескерілген
Ол ең алдымен каналдың табанын жайпақ етіп қазбай, найзаның ұшы тәріздес үшкір қалыпта, яғни конус формасы түрінде қазылған, арықтың су ағар табаны үшкірлеу болып келеді
Бұл су ағысының жүрдектігін арттыра түседі
Таулы жерде конус түрінде қазылған бұл канал ирригациялық жүйеде өте сирек кездеседі әрі заманында ойлап табылған жаңа әдіс, жаңалық ретінде қарастырылуға тиіс.
Демек, Қойбек би арық қазу жұмысын шығармашылық  тұрғыдан ойланып, толғанып, шеше білген
Ол бұл шешімге талай-талай арық­тардың қазылу әдістеріне, жүргізілу ерекшеліктеріне талдау жасап, білгір мұраптардың кеңесі мен ұсыныстарын жинақтап барып келген еді
Қойбек бидің бұл ізденісі – канал құрылысындағы зор жаңалық болды
Даубаба өзенінің басынан, яғни канал қазылған жерден бері еңіске қарай судың бойымен 10 шақырым жерде бұрын «Кончасть» деп аталған Қойбек бидің сүйегі жатқан жерде шағын ауыл бар
Осы ауылдың оңтүстік қарсы бетінде өзеннен етегінен есептегенде ең кемі биіктігі үш-төрт шақырымға дейін созылатын жотаның төбесінен әлгі канал өтеді, оның қандай биіктікке көлбей көтерілгенін осыдан-ақ байқауға болады
Канал жүргізілген жер жоталы, беткейлі-бетегелі болып келетіндіктен, Қойбек би суды тиімді пайдалану үшін 50-60 гектарға созылатын беткейді тақта-тақта етіп бөлдіріп, егіс ектіреді.
Қойбек би 1835 жылдар шамасында дүниеге келген, ал канал шамасы 1870-1880 жылдар аралығында қазылған, оның жалпы ұзындығы 30 шақырымға созылады
Канал суы «Секіртпе» деп аталатын жердегі биік құламадан Ұзын Масат суына сарқырай ағып қосылған
Жалпы алғанда, Қойбек би каналы – аса күрделі ирригациялық құрылыс
Даубабаның мол суы канал бойындағы егістік жерлерді толық суғаруға жеткен, оның бойына ел үй салып, қоныстанып, бау-бақша, жеміс-жидек, тал-терек, жүзім, басқа да ағаш түрлерін отырғызып, мал жайылымдық жер болып келген аймақ түрленіп, жаңа тіршілік орнығады.
– Бұл арықпен су ең кемі жүз жыл ағады,– дейді екен сол заман адамдары.
Ал енді осы канал кейін Қойбек би арығы деп аталып кеткен, бүгінде оның арнасы сол баяғы қалпында сақталып қалған десе де болады
Ақсай, сондай-ақ Қойбек би шарбағынан 200-ден астам шаңырақ көшіп кеткеннен кейін, біртіндеп канал суын шығару мәселесі де қолға алынбай қалады.
Біз Қойбек бидің заманында аса ірі канал құрылысын жүргізудегі ең­бегіне арнайы тоқталып отырған се­бебіміз, биыл ол кісінің туғанына 175 жыл толады
Тарихи тұлғалар атаусыз қалмауы керек, Түлкібас өңірінен, сондай-ақ атақты Тайтелі би, атақты әртіс Құрманбек Жандарбековтің әкесі Жандарбек болыс, Майлыкенттен Байғазы би, сондай-ақ правитель Сиқым Тазабек сияқты елге белгілі болған кісілердің де есімін осы жерде атап өтіп, оқырманға ой салсақ дейміз, ұрпақтары болса қолдарында бар деректерін ұсынып жатса игі болмақ.
Қойбек би ел басқарған, жұр­тының заман көшінен қалып қоймауын қатты ойлап, толғанған, беделді би болғаны тарихтан мәлім, кейін қажылық парызын өтеп қажы атанған, жергілікті халық оны Қойбек әжі (қажы) деп атап кеткен.
Қойбек бидің туғанына 175 жыл толуына орай ол кісінің есімін өзінің сүйегі жатқан бұрын «Кончасть» деп аталған ауылға берсе дұрыс болар еді
Өйткені «Кончасть», «Сеславино», «Карл Маркс» сияқты бір-бірінен әрісі оншақты шақырым қашықтықта жатқан ауылды Даубаба – 1,2 және т.б
атау топографиялық тұрғыдан да сауатты жасалған шешім болмаса керек
«Сеславион» ауылын Даубаба деп атаған орынды, бұл – тарихи атау
Ал «Кончасть» деп аталған, бүгінде атаусыз ауыл Қойбек би ауылы деп аталса, тарихи әділетті болар еді
Бұл шешім арқылы тарихи тұлғалардың бірі – Қойбек би есімін қайта тірілткен болар едік.
Молдияр Серікбаев,
өлкетанушы, геолог
