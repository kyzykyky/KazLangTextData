Осындай атпен Алматыдағы «Тоғанай Т» баспасынан жуырда оқырмандар қолына тиген кітапқа (Құрастырғандар: зайыбы Зинаханым Күнешқызы мен Қайсар Әлім) топтастырыл­ған белгілі ғалым, жалынды көсемсөзші, талантты жазушы Сапабек Әсіпұлының өмірі мен шығармашылығы туралы замандастарының жазбалары жүрек дірілін қозғайтын шыншылдығымен қастерлі
«Жер!» деп соққан жүрек – Қазақ елінің мұңы мен мұратын, үрейі мен үмітін, қасіреті мен қуанышын, аңсары мен арманын жырлаумен 92 жыл лүпілдеген екен! Ұзақ ғұмыр! Өнегелі өмір! Қазы­налы тағдыр! Қазағы барда Сапабек Әсіпұлының есімі ұмытылмақ емес!
Бұл естеліктер кітабымен табысу – қазақтың көрнекті қаламгері, ұлт жанашыры Сапабек Әсіпұлының өшпес рухымен қауышу!
