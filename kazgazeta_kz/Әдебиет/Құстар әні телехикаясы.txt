15 желтоқсаннан бастап «Хабар» телеарнасынан «Құстар әні» деп аталатын телехикая көрерменге жол тартпақ
Телехикая қайталанбас талант иесі, көрнекті композитор Нұрғиса Тілендиевтің шығармашылық өмірі жайлы сыр шертеді
Осы орайда кинотуынды туралы рөлдерді сомдаған актерлердің пікірлерін білген едік.
Ергенбай ӘБУОВ:
– Мен бұл рөлді сомдауға арнайы шақырылған едім
Шынымды айтсам, бірінші рет режиссермен кезде­суге сенмісіздікпен бардым
Өйткені, менің түрім Нұрғиса ағамызға онша ұқсанқырамайды, екін­шіден ол ұлы тұлғаны сомдау ойымда ешқашан болған жоқ
Таңдаудан өтпейтін шығармын деген ойда болдым
Сөйтіп үш күннен кейін режиссер қайта шақырып: «Аға, бізге бәрінен де түрі емес, ол кісінің мінезі маңызды
Ал сіз бұл рөлді алып шығатыңызға біз сенімдіміз» деді
Кейіпкерімнің мінезін табуға тырыстым
Бірақ дирижерлік жағынан қиналатынмын шығар деп ойладым
Сондықтан «Әлқиса» ансамбілінің жетекшісі, кезінде «Отырар сазында» қызмет жасаған Самат Мәлімбай деген азамат менімен жұмыс істеді
Ол Нұрғиса ағамыздың шәкірті
Сол кісінің айтуыменен, ырғаққа келтіруіменен үйрендім.
Гүлназ ЖОЛАНОВА:
– «Құстар әні» телехикаясында Жібек рөлін сомдадым
Бұл Шевченко қаласынан Алматыға арман қуып келген қыздың рөлі
Өзі домбырашы
Телехикая барысында «Отырар сазы» оркестрінде ойнайды және де Нұрғиса Тілендиевтің көмекшісі болады
Өзім домбырашы болмағандықтан, телехикаяға түсу үшін домбыра тартып үйренуге тура келді
Бір айдың ішінде күйші Нұржан Тәжікеновтың көмегімен екі күй тартуды үйрендім.
Бақытжан ӘЛПЕЙІСОВ:
– «Құстар әні» телехикаясында мен Сағи Арын­бай­ұлы сынды жағымсыз кейіпкер бейнесін сомдап шықтым
Ол кейіпкерім филармония ди­ректорының орынбасары және Нұрғиса ағамыз­дың аяғынан шалып, талай-талай кедергілерді ұйымдастырады
Жағымсыз кейіпкерлерді сомдау оңай деп айтсам да болады
Өйткені өз табиғатымнан бөлек, ізденетін нәрсе көп
Басында Нұрғиса ағаның рөліне кастинг жасап көрдік, ол кісінің рөліне Ергенбай Әбуов деген керемет актер таңдап алынды
Ал маған осы Сағи Арынбайұлы сынды бейне еншіме тиді.
Кейіпкердің рөлін қалай ойнау керек, не істеу керек, кейіпкердің табиғаты қандай, соның бәрін ашуда Рашид көп үлес қосты
Сондықтан Рашидпен тағдырдың кездестіргеніне ризамын
Жалпы «Құстар әні» телехикаясында біз бар ниетімізбен ақ тер, көк тер боп жұмыс істедік.
Ұ.Лесбекова
Алматы
