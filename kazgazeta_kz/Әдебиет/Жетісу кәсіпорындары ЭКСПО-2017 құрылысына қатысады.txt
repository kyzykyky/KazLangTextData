Жетісулық тауар өндірушілер жалпы құны 5 млрд теңгені құрайтын келісімшарттарға қол қойды

«Ас­тана ЭКСПО – 2017» Ұлттық компаниясы» АҚ Басқар­масының төрағасы Ахметжан Есімовтің Алматы облы­сына жұмыс сапарында осындай ұйғарым жасалды.
Ұлттық компания басшысы Алматы облысының әкімі Амандық Баталовпен кездесті
Облыстың әкімдігі және «Астана ЭКСПО – 2017» ҰК» АҚ арасында отандық тауар өндірушілерді Астана ЭКСПО – 2017 Халықаралық мамандандырылған көрмесінің нысандарын салуға қатыстыруға бағытталған меморандумға қол қойылды.
«Жақында ғана Елбасы атап өткендей, қазіргі дағдарыс 2007 жылдардағыдан әлдеқайда күрделірек
Сондықтан жаңа жұмыс орындарын ғана емес, қазіргі жұмыс орындарын сақтап қалу ерекше маңызды
Сондықтан да біз осы ке­лі­сім­шарттарға қол қойып отырмыз» деді Ахметжан Есімов.
Арнайы ұйымдастырылған көрмеде тапсырыс берушілер өнімнің сапасын өзі көріп, бағалау мүмкіндігіне ие болды.
«Өздеріңізге белгілі, Алматы облысының әлеуеті ауқымды
«ЭКСПО – 2017» сияқты үлкен жобаға біздің тауар өндірушілеріміздің қатысатындығына біз қуа­ныш­тымыз» деді облыс әкімі Амандық Баталов.
ЭКСПО бас мердігерлері ықтимал жаб­дық­таушы­лар­мен болашақтағы бизнес әріптестігін Ынтымақтастық ту­ралы меморандумдар мен нақты шарттармен баянды етті.
Кездесу барысында Ұлттық компанияның бас мерді­гер­лері отандық тауар өндірушілермен 11 келісімшартқа қол қойды.
Атап айтсақ, бас мердігер АО «Сембол Иншаат» бірден 4 келісімшартқа қол қойып, «Plast Invest Production» ЖШС, «Компания Sonik» ЖШС, «ПолимерМеталл-Т» ЖШС және «АЛЮГАЛ» ЖШС компанияларымен жұмыс істеуге келісті.
Осындай келісімдер «Mabco constructions s.a.» мердігері үш шарт – «КнауфГипсКапшагай» ЖШС, «Хенкель Баутехник Казахстан» ЖШС және «­Галакси» ЖШС компания­ларымен жасасты
Сонымен қатар «АБК Кұрылыс – 1» компаниясы «КнауфГипсКапшагай» ЖШС-мен және «Жетісу Гранит» ЖШС-мен келісімшартқа қол қойды.
«Turkuaz YDA Stroy» компаниясы «Табиғи ресурс­тарды пайдалану және табиғатты пайдалануды реттеу» мемлекеттік мекемесімен, «САЭС Средазэнергострой» компаниясы «АСПМК-519» акционерлік қоғамымен; «СК «Базис» компаниясы «Мекада» ЖШС, «Текели-гранит» ЖШС, «КнауфГипсКапшагай» ЖШС бірге жұмыс істеу ниетін меморандумда бекітті.
Сонымен қатар «Астана ЭКСПО – 2017» ұлттық компаниясы» АҚ Мемлекеттік ұлттық табиғи парктерімен де, атап айтқанда «Көлсай өзені», «Алтын Эмель», «Іле Алатау» мекемелерімен, сондай ақ «Жібек жолы» және «Asia Discovery» туроператорларымен меморандумға қол қойылды
М
ЕСЕНОВА
Алматы облысы
