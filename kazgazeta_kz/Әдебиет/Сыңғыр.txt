Қалың оқырман алдында тағы да таңдау мүмкіндігі туды
Қазақтың белгілі ақыны Аян Нысаналин жиырмадан астам жыр жинағын шығарып, әдебиет пен өнердің қадау-қадау тақырыптарына белсенді араласып, қалам тартып жүрген дарабоз дарын
Ол қалай жазса да ешкімді бей-жай қалдыра алмайды.
«Сыңғыр» атты бұл кітабы­ның бірінші бөлімінде оның шығармашылығы туралы ұлт­тық поэзияның патриархы Ә.Тәжібаев, мэтрлер К.Бекхожин, Қ.Шаңғытбаев, Ғ.Қайырбеков, Қ.Мырза Әлі, Ә.Кекілбайұлы, Ф.Оңғарсынова және басқа үлкенді-кішілі әріптестерінің жүрекжарды лебіздері берілсе, екінші бөлімі тұтастай өнердің осы түрінің қал-жайы, көкейкесті күрделі мәселелері хақында түбегейлі сөз қозғалады
Р.Ғамзат, Е.Евтушенко, Б.Ахмадулина, Б.Кенжеевпен жүзбе-жүз кездесіп, пікір өрбітеді
Екі ғасыр тоғысындағы поэзия жанрындағы мәселелер тілге тиек етіліп, рухани көкжиектер көкселеді.
Кітап «Қаламгер» баспасынан жарық көрді.
