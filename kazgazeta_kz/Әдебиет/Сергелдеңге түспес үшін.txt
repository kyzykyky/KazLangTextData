Жуықта құзырлы мекеме маманы  маған бір сауал қойды
Ол кісінің сұрағына орай, «ресми хат жазғанда, кез келген кісінің аты-жөні құжатында көрсетілгендей жазылуы тиіс! Заң талабы солай»  деп жауап бердім
Заңгер болмасам да заң жүзінде барлығы құжатта қалай жазылғанға байланысты екенін білемін
Алайда өзіміздің заңымыз өзімізге қарсы шығатын мәселелер де туындап жатады. 
Мәселен, қазіргі уақытта құжат бойынша Мөлдір есімі орысша нұсқада 16 түрлі жазылады екен
Бұл факті мектеп бітірушілер ҰБТ тапсырғанда, олардың аты-жөндері «Егемен Қазақстан» газеті мен «Казахстанская правда» газеттерінде жарияланғанда анықталған
Мөлдір есімді қыздардың әрқайсысына өзінің «көзі үйренген» аты-жөні ыстық болса керек
Соны мақтаныш етері сөзсіз
Ертең орысша жазылған сол есімдердің бірін түзетіп, қазақшалап жазсақ басымыз дауға қалатыны анық
Себебі, біз «қазақшалап» жазып жіберген есім нұсқасын талап еткен мекеме жеке куәлігіндегі аты-жөнімен салыстырып, қабылдамай қоюы әбден мүмкін ғой
Қабылдамайды да
Ал сергелдеңге түскен Мөлдір: «Менің аты-жөнімді туу туралы куәлігімде, жеке куәлігімде жазылған нұсқада жазбай «өзімбілемдікке» салып бұрмалап жазды
Соның кесірінен қаншама уақытымды зая етіп, жүйкемді жұқарттым» деп сотқа шағымдануы да ғажап емес
Бұл, әрине, өз кезегінде мемлекеттік тілдің қолданыс аясын кеңейтуге өз нұқсанын келтіріп отырғаны жасырын емес
Сот әлбетте, Мөлдірдің талабын заңды деп табуы мүмкін.
Осы орайда бір айта кететін мәселе, мемлекеттік тілдің тұғырын биіктету үшін ең әуелі, барлық төлқұжатты қазақ­шаландыруға назар аударғанымыз жөн.
Төлен РАМАЗАНҰЛЫ
Қостанай
