Жуырда «Керемет медиа» баспасынан Қазақстан Жазушылар одағының мүшесі, Баубек Бұлқышев атындағы сыйлықтың лауреаты Нұрлан Қалқаның «Әке, сені сағындым» атты жаңа кітабы жарық көріп, оқырманға жол тартты.
Қаламгердің бұл кітабына рес­публикалық басылымдарда бұрын жарияланған және соңғы жылдары жарық көрген жаңа туындылары енгізіліп отыр
Елордамыздың кескін-келбетін сомдаған жазбалары, ана тіліміздің көкжиегін кеңейту жөніндегі ой-толғамдары, сондай-ақ сапарнамасы топтастырылған.
Автор көркем тілмен кестелеген туындылары арқылы жас ұрпақты адамгершілік, имандылық, отбасылық қағидаттарды қадірлеуге, достық, махаббат сезімдеріне адал болуға үндейді
Елжандылық, отансүйгіштік, патриоттық сезім­дерді, ата-бабамыздан мирас болып ғасырдан-ғасырға жалғасып келе жатқан әдет-ғұрып пен салт-дәстүрді және басқа да ұлттық құндылықтарды қастерлеуге шақырады
Кітап қалың көпшілікке арналған.
