Жаңа жыл Қазақстан даңқын әлемге паш етумен басталды
Бұлай дейтініміз, жақында 150 мың данамен бүкіл Еуропаға таралатын Францияның “L’Essentіel des relatіons іnternatіonales” журналы алғашқы 100 бетін тек Қазақстанға арнады
Аталмыш журналдың негізгі оқырмандары Францияның, Еуропа елдерінің саяси және экономикалық элитасы.Журнал мұқабасының бірінші бетіне Елбасы Нұрсұлтан Назарбаевтың суреті басылған
Бұл биыл ЕҚЫҰ-ға төрағалық ететін Қазақ елінің көреген басшысы, бүкіл әлемге үлгі болар этносаралық және конфес¬сия¬аралық келісімнің қазақстандық үлгісінің авторы Елбасы Нұрсұлтан Әбішұлына көрсетілген үлкен құрмет десек артық айтқандық болмас
Президент суреті тұрған мұқаба бетте “Қазақстан 2010 жылы ЕҚЫҰ басшылығында” деген мақаланың тақырыбы тақырыпшаларымен қоса берілген
16 млн
халқы бар, жер аумағы Еуроодақтың көлемімен бірдей, табиғи ресурстарға бай, кеше ғана тәуелсіздік алған жас мемлекеттің аз уақыт ішінде бұрынғы Кеңес Одағы елдері арасынан және бүкіл мұсылман әлемінен ең алғашқы болып ЕҚЫҰ төрағалығы лауазымына ие болуы әрине, қалай жазсада жілігі татитын үлкен жетістік.
Басылым  Қазақстан өмірінің барлық қырларын қамтуға тырысқан
Нақтырақ айтқанда, Қазақстанның сыртқы саясаты, ЕҚЫҰ-дағы төрағалық ерекшеліктері, энергетикалық әлеуеті және ауылшаруа¬шы¬лық дамуы жан-жақты көрініс тапқан
Еліміздің бейбітшілік пен келісімді ұстап тұрудағы тәжірибесі, мемлекеттік және конституциялық құрылым ар¬қылы даму тарихы толық зерделенген
Журналда Ел¬басы Нұрсұлтан Назарбаев¬пен, Премьер-Министр Кәрім Мәсімовпен, Мемлекеттік хат¬шы – Сыртқы істер министрі Қанат Саудабаевпен, Консти¬туциялық кеңес төрағасы Игорь Роговпен, Экономика және бюд¬жеттік жоспарлау министрі Бақыт Сұл¬тановпен, Көлік және комму¬ни¬кация министрі Әбілғазы Құсай¬ы¬новпен, Еңбек және халықты әлеуметтік қорғау министрі Гүлшара Әбдіқа¬лы¬қовамен, сондай-ақ Ұлттық банк төрағасы Григорий Марченкомен сұхбаттар берілген.
Парламент Сенатының Төраға¬сы Қасым-Жомарт Тоқаев пен Қа¬зақстан халқы Ассамблеясы Төр¬ағасының орынбасары Ералы Тоғ¬жанов этносаралық түсіністік пен өркениет¬ара¬лық үнқатысуға еліміздің қосар үлесі жөнінде сүбелі әңгімелер қозғапты.
Шетелдік саясаткерлер Эмери де Монтескье, Тьерри Мариани, Анн-Мари Идракпен қатар, қазақ¬стандық сарапшылар – АӨСШК атқарушы хатшысы Дулат Бәкішев және әл-Фараби атындағы Қазақ ұлттық университетінің профес¬соры Айгүл Түленбаева да түрлі тақырыптарда өз ойларын ортаға салыпты.
Еуропалықтар Қазақстан төр¬аға¬лығының ЕҚЫҰ үшін аса маңызды екенін жасырмайды
Бұл жөнінде сенатор Э
де Монтескье:  “Он сегіз жыл – кемелденудің жасы
Қазақстан осы қысқа мерзімде әлем елдеріне үлгі боларлық ішкі және сыртқы саясатқа қол жеткізді
Тәуелсіздік алған жыл¬дары бұл елге кеңестік ядролық қару мұраға қалған болатын
Кейіннен Президент Нұрсұлтан Назарбаев Қазақстанның бұл қарудан бас тартқандығын Дүниежүзіне паш етті
Бұл Қазақ Президентінің өз елінің патриоты ғана емес, әлемдік дәрежедегі саясаткер екендігінің дәлелі болды», – дейді.
Осындай оң пікірлер, америкалық және басқа құрлық¬тағы сарапшылардың аузынан да жиі айтылуда.
Журнал ұжымы аталған мақалаларды тек француз тілінде ғана емес, ағылшын тіліне аударып, Ұлыбритания, АҚШ, Германия және Австрия сынды алпауыт елдерге таратып жатқан көрінеді
Қалай десек те, Қазақ елін бүкіл әлем танып-таразылауда
Енді Қазақстан ЕҚЫҰ-ға тек төрағалық етіп қоймай, сол ұйымға өз ұстанымдарын да енгізеді
Бұл дегеніміз Қазақ идеясының дүниежүзінің бейбітшілігі үшін қызмет етуге әбден лайық екендігінің куәсі.
Қайнар Дәукен
