Қазақстан Республикасы Ұлттық кітапханасының үлкен залында көрнекті ақын Қайрат Жұмағалиевтің шығармашылығына арналған еске алу кеші өтті
Шара Қазақстан Республикасы Ұлттық кітапханасының өнер бөлімі жанындағы «Інжу-маржан» клубы аясында және «Қадыр Мырза Әлі» қорының қолдауымен өткізілді.
Кеш шымылдығы Құрманғазы атындағы Қазақ мемлекеттік академиялық халық аспаптары оркестрінің орындауындағы «Ақбай» күйімен ашылды
Кешті жүргізген Қазақстан Республикасы еңбек сіңірген артисі Гүлнәр Дәукенова ақынның өмірі мен шығармашылығы жайлы сыр шертіп, көпшілік назарына бейнекөрсетілім ұсынылды
Шара барысында Қазақстанның еңбек сіңірген қайраткері, «Қадыр Мырза Әлі» қорының директоры Донеділ Қажымов ақын сөзіне жазылған «Ақжайық – ару мекенім» әнін орындаса, Қазақстан Республикасының Халық артисі Нұрғали Нүсіпжанов «Тың төсінде» әнін шырқады
Сахна төріне Қазақстан Республикасының Халық артисі Ескендір Хасанғалиев шығып, ақынның әндерін орындап кештің сәнін кіргізді
Алматыдағы №158 орта мектептің оқушылары қаламгердің өлеңдерін оқыды.
Қазақстан Республикасы Жа­зу­шылар одағы басқармасы төра­ғасының орынбасары Маралтай Райымбекұлы, Қазақстан авторлары Қоғамның Бас директоры Байғали Есеналиев, «Қазақ тілі» қоғамының төрағасы Өмірзақ Айтбайұлы, «Жайық Пресс» ЖШС директорының орынбасары Мейрамбек ­Рахматуллин және ақынның жақындары өз естеліктерімен бөлісті
Шара соңын­да кешке қатысқандар «Қадыр Мырза Әлі» қорының ар­найы дипломдарымен марапатталды.
Алтынай ТҰРСЫНОВА
