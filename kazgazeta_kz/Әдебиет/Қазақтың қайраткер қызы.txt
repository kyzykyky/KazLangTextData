Көрнекті педагог-оқымысты, журналист-көсемсөзші, жазушы әрі аудармашы Нәзипа Құлжанованың мұрасы сан қырлылығымен тәнті етеді
«Ана тілі» баспасынан жарық көрген бұл жинаққа қазақтың қайраткер қызының қаламынан туған түрлі сипаттағы туындылары іріктеліп берілді
Жинақты құрастырған филология ғылымдарының докторы, профессор Серік Негимов.
Ой-парасат иесі,  ұлт ар-ожданының биік дарабозы, замана сыншысы Ахмет Байтұрсынұлының:
Нәзипа Құлжанова  ханымға!
Рақатсыз өтсе де өмір жасым,
Бұл жөнімнен құдайым айырмасын.
Ұзақ жолға ниет қып бір шыққан соң,
Жарым жолдан қайтпаспын, қарындасым.
Су да болар ол жол да, тау да болар,
Жаудың оғы, жайған тор, ау да болар,
Мынау пайда, мынасы зиян демек,
Ол ерліктің ісі емес, сауда болар.
Шалдығатын, шаршайтын жерлер де бар,
Шалдыққанға мұқалмас ерлер де бар.
Қайраттанып, қажымай тырмыссаң да,
Шыққызбайтын жолың да өрлер де бар, –деп кезінде Нәзипаға арнаған  сыр толғауы қандай десеңізші!
Ұлы Ахаңнын оның ізгі істері мен қайраткерлігін бағалай біліп, қазақ қыздарының ішінде ғасыр басында айрықша көрінген ілім-білім шырағы, сұлулықтың шынары іспетті Нәзипа Құлжанова болмысына ілтипатты ыкыласын білдіруі бұл кітаптың сыры мен сынын арттыра түседі.
Сондай-ақ Н.Құлжанованың әдебиеттегі еңбегі Б.Лавренов, М.Горький, В.Г.Короленко, А.Куприн, А.Скиталец шығармаларының қазақша аудармалары тұңғыш рет жинақталып жариялануы ерекше назар аударуға турарлық.
Кітап педагогтар мен журналистерге, әдебиетшілерге, сондай-ақ көпшілік оқырман қауымға арналады.
