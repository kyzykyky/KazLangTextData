Маxамбет атындағы облыстық қазақ драма театрында көрнекті ақын, Мемлекеттік сыйлықтың және xалықаралық «Алаш» әдеби сыйлығының лауреаты Есенғали Раушановтың «Бөгелмей өтіп жаз кетті…» атты кездесу кеші өтті.
Шараға ақынның үзеңгілес достары, шәкірттері, студенттер және жыр сүйер қауым қатысты
Есенғали Раушановтың оқырмандарымен кездесу кешін ақын Светқали Нұржанов жүргізіп отырды
Кездесуде облыс әкімі Нұрлан Ноғаев асқаралы алпыстың белесіне көтерілген ақынды мерейтойымен құттықтады.
– Есағаны 15 жылдан бері білемін
Мен білетін тұлға – өз ойын бүкпей айтатын, керек жерінде семсердей қиып түсетін азамат
Есаға, алпыс жасқа келсеңіз де Сіздің қазақ әдебиетіне, руханиятына береріңіз көп
Өмір бойғы ізденімпаздығыңызбен өлең жазып келдіңіз
Қазір аудармамен де, баспагерлікпен де айналысып жүрсіз
Еліміздің жеткен жетістіктері мен алған асулары, толағай табыстары – Сіз секілді халқы үшін туған асыл ұлдарының арқасы
Рухты жырларыңыз ғұмырлы болуын тілеймін, – деді өңір басшысы.
Сөз сөйлегендер ақын шығармашылығының ерекшелігіне тоқталды.
Халықаралық «Алаш» әдеби сыйлығының лауреаты Ақұштап Бақтыгереева: «Есенғали жыры ұйқастарымен ерекшеленеді
Ол қазақтың қара өлең ұйқасын заманға қарай бұрмайды
Жұмбақ ұйқастар құрмайды
Қара өлең ұйқасымен жыр жазады
Балаң қыздың жаңа өрген бұрымындай болып, өте сұлу қабысып тұрады
«Қара бауыр қасқалдағын», «Жыландар жырын», «Күлтегін мен Қағанын» түсіну үшін оқырманы да әдебиетті терең меңгерген болуы керек» десе, ақын Светқали Нұржанов: «Сыпыра жырау, Қазтуғанның, Шалкиіздің, Доспамбеттің, Махамбет пен Мұраттың киелі сарынын, жыраулардың дәстүрлі үлгісінің бүгінгі жалғаушысы, дәстүрлі сарынды тәуелсіз елдің ұрпағының жүрегіне қайта еккен жырау, ақын Есенғали дер едім
Атырау елі әр уақыт осындай Алаштың ардақтыларын құрметтеп жүреді
Қазақ әдебиетінде орындары бөлек – Әбіш пен Фаризаның, Мұқағалидың жырлаған тақырыбын жалғап алып кеткен, соларды таң қалдырған ақын біреу, ол – Есенғали» деген ойын білдірді
«Есенғали сонау Өзбекстанның Гагарин деген қаласынан сексенінші жылдары Алматыға келген еді
Ол бүгежектеп, қымсынып келмеді
«Мен Есенғалимын» деп келген еді
Шынында да солай болды
Жұмекен, Қадыр, Тұманбай ақындар сол кезде жазатынын жазып болып, «енді тағы кім бар, кім керемет дүние жазар екен?» деп отырғанда, Есенғали шыға келді
Қазіргі бүкіл Қытайды мойындатқан Димаш Құдайбергенов секілді Есенғали сол кезеңде бірден жарқ етіп шықты
Ол құбылыс болып келді» деді өз сөзінде жазушы Мереке Құлкенов.
Шығармашылық кеште көрермен назарына актерлердің ақын өлеңдерінен композициялық қойылымы ұсынылды
Кеш соңында Есенғали Раушанов көрерменге өз алғысын білдірді
Елбасының «Болашаққа бағдар: рухани жаңғыру» мақаласы ел күткен ең үлкен жаңалық болғанына тоқталып өтті
«Бұл тұста ақын-жазушыларымыздың басты міндеті — Мемлекет басшысы атап өткен төл тарихымызды түгендеп, бабалар салтын сақтап қалу
Бәсекеге қабілетті, саналы ұрпақ тәрбиелеу» деді ақын.
Х.Досмұxамедов атындағы Атырау мемлекеттік университетінің студенттерімен де жүздесіп, жастарға әсерлі әңгімелерін айтып берді.
Нұргүл ЫСМАҒҰЛОВА
Атырау облысы
