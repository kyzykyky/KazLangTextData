Бұл туынды алғаш 1912 жылы Қазан қаласындағы Сабақ кітапханасының «Умид» баспаханасында басылған
Алайда кейінгі бір ғасыр аясында қайта жарияланған емес
Жоқтау жетісулық халық ақыны Е.Құлсариевтің мәліметтеріне қарағанда: «1901 жылы Ұлы жүз, Дулат ішінде Шымыр, одан тараған Күнту деген елде Назар деген бай болыпты
Назардың Ықсан деген баласы 23 жасында өлген екен
Соған халыққа аты мәшһүр Шайхисламұлы Жүсіпбек қожаның айтқан көңілі болса керек» (Жүсіпбек қожаның Иқсан ақынға айтқан көңілі (Орталық ғылыми кітапхананың сирек қоры
256-бума)
Бұл деректер шығарманың мазмұнында айқын аңғарылады
Иқсан ақын болғандықтан, оның ел жақсыларымен қоштасуы қалыпты жағдай
Дүниеден өтер алдындағы мұндай қоштасу өлеңдері Кемпірбай, Сарбас, Құлмамбет, Шарғын, т.б
ақындардың шығармашылығында болғаны белгілі.
Ал Ихсанның әйелдері Фатима мен Сафияның, анасы Күнімқыздың жоқтауларын Жүсіпбек ақын шығарып бергені анық
Себебі марқұмға жанашыр әйелдердің ақындық қабілеті болғанның өзінде, олардың ислам тарихын, діни тұлғаларды ерекше терең білуі – көңілге сенімсіздік туғызады
Сондықтан әдебиет тарихын зерттеушілер бұл туындыға да зер салып, пайымды пікірлер білдіруге тиісті.
Басылымға мәтін 1912 жылғы жинақтың негізінде алғашқы кирилл әрпінде ықшамдалып ұсынылып отыр.
Тоқтар Әлібек,
М.О.Әуезов атындағы
Әдебиет және өнер институты Қолжазба бөлімінің меңгерушісі,
филология ғылымдарының кандидаты

Әлқисса, Жетісу (Симирченский) облысында (Веренский) шаһары Алматы, күнбатыс Талғар елінде, саудагер қазақ Назар Қыдырәліұлы деген көпес оның ұлы Ихсан марқұм Үйсін зұрияты, Дулат нәсілінен, Дулат ішінде шымыр, шымыр ішінде Күнту атанады
Осы Ихсан жексенбі кеші, 1899 жылында 27 январьда дер алфнадан дер алфнаға жиырма үш жасында рахлат еткен
Иманнан үмітті болып, өзі жанынан үмітін үзіп, һәр бір жақсыларға айтқан сәлемнамасы:
Сөз жаздым ақ қағаздың қарасына,
Қоспаймын бөтен сөзді арасына.
Бай еді Назар деген дәулеті көп,
Веренский ояздың қаласында.
Назар бай осы күнде дәулеті асқан,
Байлықпен аты шыққан бала жастан.
Шаһарға неше мыңнан қой айдатып,
Дәулеті уақытында судай тасқан.
Веренский оязында Талғар елі,
Рабат сол арада мекен жері.
Бар еді Ихсан деген жалғыз ұлы,
Соның бір қисса болар келді жөні.
Қажыға тәуап қылған атасы Қыдырәлі,
Ұлынан төрт Дулаттың асқан малы.
Ұлы Назар жазылған көпестікке,
Жүз есе атасынан болған халі.
Атасы Қыдырәлі бай боп өткен,
Көп шымырмен Ілені мекен еткен.
Күнтудан төрт жүз үйдей мұнда қалып,
Көп шымыр Талас жаққа ауып кеткен.
Көп елі ауып кеткен нәсіп айдап,
Бұлар мұнда қалыпты тауда жайлап.
Алматыда көп Дулат Шапыраштыдан,
Назарға Құдай берген артықша бақ.
Атасынан кәсібі сауда қылған,
Құданың бергеніне тәубе қылған.
Сексен мың қой әр жылда шаһарға айдатып,
Қанша жұрттың адамына пайда қылған.
Жанында қоңсысы бар жүз елу үй,
Шолан қып жұма сайын береді сый.
Жомарттығы тағы да асқаннан соң,
Қызметкер болып кеткен болыс пен би.
Жүз жігіт мейманына тұрған қарап,
Таусылып табанынан аттай жарап.
Келіп жатыр һәр күнде мыңнан адам,
Қыжылатты екі жақта Абақ, Тарақ.
Біреуге ақша керек, біреуге пұл,
Керегін алып жатыр қыжылат құл.
Назардың бәйбішесі Күнімқыздан,
Бар еді Ихсан деген жалғыз ұл.
Мысалы ауылының жиын мен той,
Һәр күнде жиырма бар сойылған қой.
Күні-түні мейманға қабақ шытпас,
Жомарттығы Қасымдай екен деп қой.
Бес кісі келсе әгар сояды тай,
Жетпейді кей күніне үш қадақ шай.
Байлығында өзінің есебі жоқ,
Жаратқан осындай қып патша Құдай.
Қажыға бармақ болды ниет қылып,
Ихсанын мал-дүниеге ие қылып.
Һәр не қылмас Тәңірі, тағдыры дер,
Бара алмай қалды тоқтап баласы өліп.
Қажыны Қыдырәлі тәуап қылған,
Жанына о да сондай сауап қылған.
Назардың жомарттығы жаннан асып,
Һеш нәрсе аямаған малы, пұлдан.
Басталар мұнан былай сөздің басы,
Бар еді Ихсан атты бір баласы.
Данышпан, молда болып шығып еді,
Жиырма үшке келгенде бітті жасы.
Данышпан болды атадан жалғыз туып,
Ауырды дүниядан көңілі суып.
Пердесі иманының жыртылмаған,
Жеткенін сонда өлімнің білді жуық.
Өлерін Ихсан бала білді өзі,
Сөйлесе, шариғаттың қайың тезі.
Кетерін бұл дүниядан білгеннен соң,
Халқына сәлем қылып айтқан сөзі.
Өтерін дүниядан білді сонда,
Халін сұрап барша жұрт келді сонда.
Өзі ғалым, данышпан, асылзада,
Қолына қалам, дәуіт алды сонда.
Әлхиса, Ихсанның Әулиеата шаһарындағы ағайларына сәлем айтып жіберген сөзі:
«Көп сәлем Мәмбет бидің баласына,
Бақ қонып, жұрт ұстаған данасына.
Бәріңде Қызыр шалған адамдарсыз,
Тұтқа болып Әулиеата қаласына.
Көп сәлем, Райымқұл үлкен аға,
Жүре көр, дұға қылып есіңе ала.
Дүнияда мен жүрместей көрінемін,
Алладан тағдыр жетсе бар ма шара?
Сәлем де Бадан менен Шойбек ерге,
Күнтудың қариясы кемеңгерге.
Аз күнгі тірлікке қуанбаңыз,
Қалмайды һешкім кірмей қара жерге.
Және сәлем айтамын, Қыдыр, сізге,
Ойласаң ақыретті, сауап ізде.
Алдыңда жұрт қызмет қыла алмадым,
Қылмады дидар нәсіп сіз бен бізге.
Бір ағам Тілеуқабыл шымырдағы,
Құданың артық екен берген бағы.
Сіздердің қатарыңа жеткізбестен
Бұ ажал асықтырды бізді тағы.
Және сәлем айтармын Қосшықұлға,
Жесірге бай, жетімге болдың тұлға.
Бәріңе, жұрт жақсысы, айттым сәлем,
Нашарға «өмеймін» деп зорлық қылма?
Сәлем де Үсен менен Тазабекке,
Шынжырлы жеті атасы қара көкке.
Сіздердің дидарыңды көре алмай-ақ,
Барамын сапар қылып ақыретке.
Сіздердің дидарыңды көре алмадым,
Артыңнан қызмет қылып ере алмадым.
Абақ, Тарақ жиып жатқан көп дүниядан,
Һеш нәрсе мен сіздерге бере алмадым.
Молдаға және сәлем Досмұхаммед,
Болдыңыз қатарыңда Ғалиһәмет.
Би болдың, тақуа болдың бұ дүнияда,
Аллаға тағатыңды қылма міндет.
Қабыл қылып тағатыңды Хақ Тағалла,
Маһшарда нәсіп етсін хор, жаннат.
Ағалар көре алмадым жүздеріңді,
Жер алыс, естимін өздеріңді.
Бұ жерде Дулаттың баласы көп,
Һеш бірі қайырған жоқ сөздерімді.
Сонда да сәлем айттым ағалар деп,
Жәкемнің Құдай берген дәулеті көп.
Туысқандық қақынан мен құтылдым,
Тірімде көрінбедің біреуің кеп.
Бұ жерде де Дулат көп бәрі туған,
Арттырмас нәпсіге еріп дүние қуған.
Ғұмыр, ырызық пенен ақыл, қиял –
Маһбузда бәрін Тәңірім жазып қойған.
Мен қорықтым «жиырма үштен өтпеймін» деп,
«Жазылып бұ кеселден кетпеймін» деп.
Бәріңде бұ дүниеден өтерсіздер,
Тағдырды ойламаңдар ептеймін деп.
Аман бол, Байболат пен ер Жайлаубек,
Екеуіңнің көп жаннан ақылың көп.
Күллі шымыр баласын жат ойлама,
Бірін жақын, біреуін алыста деп.
Сәлем де Әулиеата қаласына,
Бақ қонып, жұрт ұстаған данасына.
Бәріңе, жұрт жақсысы, айттым сәлем,
Шымырдың со жақтағы баласына.
Ихсанның оқыңыздар жазған хатын,
Өзім Дулат – Шымырмын – Күнту затым.
Һешқайысыңа бұл дүния жолдас болмас,
Ажалдың жиырма үште міндім атын.
Қисапсыз әкем Назар дәулетімен,
Артымда жастай қалды екі қатын.
Жанымнан ауырғаннан күдер үздім,
Жоқ еді үйде бұрын алыс-жақын.
Пәниден бақи жайға көшер болдым,
Өлсем дұға қылыңдар, азаматым.
Көп сәлем үш қайтара Байболатқа,
Жасыңнан Құдай қалап міндің атқа.
Атаңа қонған аруақ саған қонып,
Келгенде он жетіге болдың датқа.
Бұ дүния түбі аян, баяны жоқ,
Жұртыңды дүния үшін пұлға сатпа.
Бір Тәңірге тағат ет, тәубе қылып,
Беліңді бекем буып шариғатқа.
Дүниядан һеш нәрсе өнбес тәубе қылмай,
Бұ дүния жолдас болмас адамзатқа.
Науқасым қатты болып, кетті жайым,
Жүргізбестей ұқсайды бар Құдайым.
Жұртқа мағлұм қария кісі емеспін,
Көп Дулат, Шапыраштыны не қылайын».
Енді Ихсанның Алматыдағы шымырдың баласына һам Күнтудың адамдарына және Дулат, Шапыраштының жақсы адамдарына айтқан сәлемі:
«Би Киікбай, аман бол сүйікті аға,
Бұл жердегі Күнтуға болдың жаға.
Қайрат бере жүргейсіз ағаңызға,
Һеш кімді қылмаушы еді сізге баға.
Ираң аға аман бол қариямыз,
Ғақылды, өзімде бар дариямыз.
Назар мен Қойкелдіні ескере жүр,
Сіздерді аман қылса жан Иеміз.
Ираң менен Киікбай, ауылың жақын,
Һешкім жемес Жәкемнің тіріде хақын.
Саржанның тірлігінде кемдік көрмес,
Көз салып сіздер дағы сырттан баққын.
Бір ағам аман болғын, Қойкелді бай,
Дәулетің қайратыңмен бір келді сай.
Сіз дағы інің өліп болдың һамлы,
Дүниядан кім кетпейді о, дариға-ай!
Жәкем мен екеуіңе артын беріп,
Һәрқашан есіркегей патша Құдай!
Жұман аға, аман бол Бейсенбімен,
Көзім көрген бұ жерде жақыным сен.
Өздерің тату болғын бір-біріңмен,
Ала болып дұшманға болмағын жем.
Демесін, Шахмұхаммед хан Көшекте,
Аман бол, азаматтар, көрмесек те.
Жәкеме ауырмалық қайта түсті,
Аз күн белі бүгілер ер десек те.
Сарыбай, Ноғай батыр баласы едің,
Күнтудың бір жағының панасы едің.
Жеткізсін мұратыңа патша Құдай,
Билікке демеспін мен талас едің.
Артымда екі қатын, екі ұл қалды,
Соларға қарай-қарай көзім талды.
Көздеріңнің қырын сал, ағайындар,
Бір шал мен тастап кеттім сансыз малды.
Алматыда Шымырға ұйтқы едім,
Дұшпанға, таласқанға тұйғын едім.
Күнтудың жақсысына сәлем айтып,
Бестерек, Бойқан, Сәмитке жаңа келдім.
Аман бол, Самбыттағы Өтеген ер,
Мідау ұста, аман бол сізде бір сер.
Шымырдың бір-бірінің бөтені жоқ,
Жәкеме амандаса кеп жүріңдер.
Бестеректе сәлем де Серікбайға,
Темірбек болыс, ер Сасай, Сұлтанбайға.
Бәріңе, жұрт жақсысы, айттым сәлем,
Кетіп бара жатқан соң бақи жайға.
Жүсіпбай би аман бол Бойқандағы,
Жігітке ақымақтық бір сойқан дағы.
Пұлға қызығып налытпа нашарларды,
Басыңа қонды сіздің атаң бағы.
Жүсіпбай, жаман іске болма жолдас,
Шатпаққа ерсең, басыңа аруақ қонбас.
Қисық жүрсең, аруақтар қашып кетер,
Ақымаққа насихатты айтып болмас.
Аман бол, Қусирақта би Диқанбай,
Дүнияны берді Тәңірі түп-түгел сай.
Мал еріп ақыретке бармайды екен,
Жіберсе ажал оғын патша Құдай.
Дүния үшін айырылма Құдайыңнан,
Ақырет ғапыл қалма уайымынан.
Дүнияның түбі тақау, ойласаңыз,
Кетерсіз әлі-ақ бір күн бұл жайыңнан.
Қосай би бір ер едің Жәпектегі,
Қара көк болып жүрсіз жұрттың бегі.
Шапырашты, Дулаттың бөтені жоқ,
Бір кісінің баласы арғы тегі.
Би болдың, болыс болдың Қосай жастан,
Қалған жоқ мүдделі ісің мал мен бастан.
Қайда бұзық іс болса, сіз бар дейді,
Ұят қой, қартайғанда бұл адасқан.
Ел-жұрттан ұялсаңшы қартайғанда,
Ермеңіз қария болдың жын-шайтанға.
Құдайға тәубе қылып, қариялық қыл,
Құран шын, өлім жақын барша жанға.
Данышпан Шайқы молла Тілемісте,
Кірген жоқ жасынан-ақ жаман іске.
Молдеке, ғалілеттен бұзылмаңыз,
Дүнияны мысал қылдым көрген түске.
Сәлем де Құдайберген, Сәке ерге,
Тағы сәлем Қисықбет кемеңгерге.
Бірлік қыл аз ғана күн тіршілікте,
Қалмайды һешкім кірмей қара жерге.
Сәлем де Ідіріске Дүйсенбаймен,
Сәт, Мәңкеге сәлем де Саймасаймен.
Қысылғанда һәр іске керек болар,
Жүріңдер тату болып Алпысбаймен.
Бәріңнен Алпысбайдың қайраты артық,
Көп көрген ханды қарытып, биді арылтып.
Бұ дүния һеш пендеге жолдас емес,
Біріңе бірің жүргін қолыңды артып».

Әлқисса, Жетісу (Симирченский) облысында (Веренский) шаһары Алматы, күнбатыс Талғар елінде, саудагер қазақ Назар Қыдырәліұлы деген көпес оның ұлы Ихсан марқұм Үйсін зұрияты, Дулат нәсілінен, Дулат ішінде шымыр, шымыр ішінде Күнту атанады
Осы Ихсан жексенбі кеші, 1899 жылында 27 январьда дер алфнадан дер алфнаға жиырма үш жасында рахлат еткен
Иманнан үмітті болып, өзі жанынан үмітін үзіп, һәр бір жақсыларға айтқан сәлемнамасы:
Сөз жаздым ақ қағаздың қарасына,
Қоспаймын бөтен сөзді арасына.
Бай еді Назар деген дәулеті көп,
Веренский ояздың қаласында.
Назар бай осы күнде дәулеті асқан,
Байлықпен аты шыққан бала жастан.
Шаһарға неше мыңнан қой айдатып,
Дәулеті уақытында судай тасқан.
Веренский оязында Талғар елі,
Рабат сол арада мекен жері.
Бар еді Ихсан деген жалғыз ұлы,
Соның бір қисса болар келді жөні.
Қажыға тәуап қылған атасы Қыдырәлі,
Ұлынан төрт Дулаттың асқан малы.
Ұлы Назар жазылған көпестікке,
Жүз есе атасынан болған халі.
Атасы Қыдырәлі бай боп өткен,
Көп шымырмен Ілені мекен еткен.
Күнтудан төрт жүз үйдей мұнда қалып,
Көп шымыр Талас жаққа ауып кеткен.
Көп елі ауып кеткен нәсіп айдап,
Бұлар мұнда қалыпты тауда жайлап.
Алматыда көп Дулат Шапыраштыдан,
Назарға Құдай берген артықша бақ.
Атасынан кәсібі сауда қылған,
Құданың бергеніне тәубе қылған.
Сексен мың қой әр жылда шаһарға айдатып,
Қанша жұрттың адамына пайда қылған.
Жанында қоңсысы бар жүз елу үй,
Шолан қып жұма сайын береді сый.
Жомарттығы тағы да асқаннан соң,
Қызметкер болып кеткен болыс пен би.
Жүз жігіт мейманына тұрған қарап,
Таусылып табанынан аттай жарап.
Келіп жатыр һәр күнде мыңнан адам,
Қыжылатты екі жақта Абақ, Тарақ.
Біреуге ақша керек, біреуге пұл,
Керегін алып жатыр қыжылат құл.
Назардың бәйбішесі Күнімқыздан,
Бар еді Ихсан деген жалғыз ұл.
Мысалы ауылының жиын мен той,
Һәр күнде жиырма бар сойылған қой.
Күні-түні мейманға қабақ шытпас,
Жомарттығы Қасымдай екен деп қой.
Бес кісі келсе әгар сояды тай,
Жетпейді кей күніне үш қадақ шай.
Байлығында өзінің есебі жоқ,
Жаратқан осындай қып патша Құдай.
Қажыға бармақ болды ниет қылып,
Ихсанын мал-дүниеге ие қылып.
Һәр не қылмас Тәңірі, тағдыры дер,
Бара алмай қалды тоқтап баласы өліп.
Қажыны Қыдырәлі тәуап қылған,
Жанына о да сондай сауап қылған.
Назардың жомарттығы жаннан асып,
Һеш нәрсе аямаған малы, пұлдан.
Басталар мұнан былай сөздің басы,
Бар еді Ихсан атты бір баласы.
Данышпан, молда болып шығып еді,
Жиырма үшке келгенде бітті жасы.
Данышпан болды атадан жалғыз туып,
Ауырды дүниядан көңілі суып.
Пердесі иманының жыртылмаған,
Жеткенін сонда өлімнің білді жуық.
Өлерін Ихсан бала білді өзі,
Сөйлесе, шариғаттың қайың тезі.
Кетерін бұл дүниядан білгеннен соң,
Халқына сәлем қылып айтқан сөзі.
Өтерін дүниядан білді сонда,
Халін сұрап барша жұрт келді сонда.
Өзі ғалым, данышпан, асылзада,
Қолына қалам, дәуіт алды сонда.
Әлхиса, Ихсанның Әулиеата шаһарындағы ағайларына сәлем айтып жіберген сөзі:
«Көп сәлем Мәмбет бидің баласына,
Бақ қонып, жұрт ұстаған данасына.
Бәріңде Қызыр шалған адамдарсыз,
Тұтқа болып Әулиеата қаласына.
Көп сәлем, Райымқұл үлкен аға,
Жүре көр, дұға қылып есіңе ала.
Дүнияда мен жүрместей көрінемін,
Алладан тағдыр жетсе бар ма шара?
Сәлем де Бадан менен Шойбек ерге,
Күнтудың қариясы кемеңгерге.
Аз күнгі тірлікке қуанбаңыз,
Қалмайды һешкім кірмей қара жерге.
Және сәлем айтамын, Қыдыр, сізге,
Ойласаң ақыретті, сауап ізде.
Алдыңда жұрт қызмет қыла алмадым,
Қылмады дидар нәсіп сіз бен бізге.
Бір ағам Тілеуқабыл шымырдағы,
Құданың артық екен берген бағы.
Сіздердің қатарыңа жеткізбестен
Бұ ажал асықтырды бізді тағы.
Және сәлем айтармын Қосшықұлға,
Жесірге бай, жетімге болдың тұлға.
Бәріңе, жұрт жақсысы, айттым сәлем,
Нашарға «өмеймін» деп зорлық қылма?
Сәлем де Үсен менен Тазабекке,
Шынжырлы жеті атасы қара көкке.
Сіздердің дидарыңды көре алмай-ақ,
Барамын сапар қылып ақыретке.
Сіздердің дидарыңды көре алмадым,
Артыңнан қызмет қылып ере алмадым.
Абақ, Тарақ жиып жатқан көп дүниядан,
Һеш нәрсе мен сіздерге бере алмадым.
Молдаға және сәлем Досмұхаммед,
Болдыңыз қатарыңда Ғалиһәмет.
Би болдың, тақуа болдың бұ дүнияда,
Аллаға тағатыңды қылма міндет.
Қабыл қылып тағатыңды Хақ Тағалла,
Маһшарда нәсіп етсін хор, жаннат.
Ағалар көре алмадым жүздеріңді,
Жер алыс, естимін өздеріңді.
Бұ жерде Дулаттың баласы көп,
Һеш бірі қайырған жоқ сөздерімді.
Сонда да сәлем айттым ағалар деп,
Жәкемнің Құдай берген дәулеті көп.
Туысқандық қақынан мен құтылдым,
Тірімде көрінбедің біреуің кеп.
Бұ жерде де Дулат көп бәрі туған,
Арттырмас нәпсіге еріп дүние қуған.
Ғұмыр, ырызық пенен ақыл, қиял –
Маһбузда бәрін Тәңірім жазып қойған.
Мен қорықтым «жиырма үштен өтпеймін» деп,
«Жазылып бұ кеселден кетпеймін» деп.
Бәріңде бұ дүниеден өтерсіздер,
Тағдырды ойламаңдар ептеймін деп.
Аман бол, Байболат пен ер Жайлаубек,
Екеуіңнің көп жаннан ақылың көп.
Күллі шымыр баласын жат ойлама,
Бірін жақын, біреуін алыста деп.
Сәлем де Әулиеата қаласына,
Бақ қонып, жұрт ұстаған данасына.
Бәріңе, жұрт жақсысы, айттым сәлем,
Шымырдың со жақтағы баласына.
Ихсанның оқыңыздар жазған хатын,
Өзім Дулат – Шымырмын – Күнту затым.
Һешқайысыңа бұл дүния жолдас болмас,
Ажалдың жиырма үште міндім атын.
Қисапсыз әкем Назар дәулетімен,
Артымда жастай қалды екі қатын.
Жанымнан ауырғаннан күдер үздім,
Жоқ еді үйде бұрын алыс-жақын.
Пәниден бақи жайға көшер болдым,
Өлсем дұға қылыңдар, азаматым.
Көп сәлем үш қайтара Байболатқа,
Жасыңнан Құдай қалап міндің атқа.
Атаңа қонған аруақ саған қонып,
Келгенде он жетіге болдың датқа.
Бұ дүния түбі аян, баяны жоқ,
Жұртыңды дүния үшін пұлға сатпа.
Бір Тәңірге тағат ет, тәубе қылып,
Беліңді бекем буып шариғатқа.
Дүниядан һеш нәрсе өнбес тәубе қылмай,
Бұ дүния жолдас болмас адамзатқа.
Науқасым қатты болып, кетті жайым,
Жүргізбестей ұқсайды бар Құдайым.
Жұртқа мағлұм қария кісі емеспін,
Көп Дулат, Шапыраштыны не қылайын».
Енді Ихсанның Алматыдағы шымырдың баласына һам Күнтудың адамдарына және Дулат, Шапыраштының жақсы адамдарына айтқан сәлемі:
«Би Киікбай, аман бол сүйікті аға,
Бұл жердегі Күнтуға болдың жаға.
Қайрат бере жүргейсіз ағаңызға,
Һеш кімді қылмаушы еді сізге баға.
Ираң аға аман бол қариямыз,
Ғақылды, өзімде бар дариямыз.
Назар мен Қойкелдіні ескере жүр,
Сіздерді аман қылса жан Иеміз.
Ираң менен Киікбай, ауылың жақын,
Һешкім жемес Жәкемнің тіріде хақын.
Саржанның тірлігінде кемдік көрмес,
Көз салып сіздер дағы сырттан баққын.
Бір ағам аман болғын, Қойкелді бай,
Дәулетің қайратыңмен бір келді сай.
Сіз дағы інің өліп болдың һамлы,
Дүниядан кім кетпейді о, дариға-ай!
Жәкем мен екеуіңе артын беріп,
Һәрқашан есіркегей патша Құдай!
Жұман аға, аман бол Бейсенбімен,
Көзім көрген бұ жерде жақыным сен.
Өздерің тату болғын бір-біріңмен,
Ала болып дұшманға болмағын жем.
Демесін, Шахмұхаммед хан Көшекте,
Аман бол, азаматтар, көрмесек те.
Жәкеме ауырмалық қайта түсті,
Аз күн белі бүгілер ер десек те.
Сарыбай, Ноғай батыр баласы едің,
Күнтудың бір жағының панасы едің.
Жеткізсін мұратыңа патша Құдай,
Билікке демеспін мен талас едің.
Артымда екі қатын, екі ұл қалды,
Соларға қарай-қарай көзім талды.
Көздеріңнің қырын сал, ағайындар,
Бір шал мен тастап кеттім сансыз малды.
Алматыда Шымырға ұйтқы едім,
Дұшпанға, таласқанға тұйғын едім.
Күнтудың жақсысына сәлем айтып,
Бестерек, Бойқан, Сәмитке жаңа келдім.
Аман бол, Самбыттағы Өтеген ер,
Мідау ұста, аман бол сізде бір сер.
Шымырдың бір-бірінің бөтені жоқ,
Жәкеме амандаса кеп жүріңдер.
Бестеректе сәлем де Серікбайға,
Темірбек болыс, ер Сасай, Сұлтанбайға.
Бәріңе, жұрт жақсысы, айттым сәлем,
Кетіп бара жатқан соң бақи жайға.
Жүсіпбай би аман бол Бойқандағы,
Жігітке ақымақтық бір сойқан дағы.
Пұлға қызығып налытпа нашарларды,
Басыңа қонды сіздің атаң бағы.
Жүсіпбай, жаман іске болма жолдас,
Шатпаққа ерсең, басыңа аруақ қонбас.
Қисық жүрсең, аруақтар қашып кетер,
Ақымаққа насихатты айтып болмас.
Аман бол, Қусирақта би Диқанбай,
Дүнияны берді Тәңірі түп-түгел сай.
Мал еріп ақыретке бармайды екен,
Жіберсе ажал оғын патша Құдай.
Дүния үшін айырылма Құдайыңнан,
Ақырет ғапыл қалма уайымынан.
Дүнияның түбі тақау, ойласаңыз,
Кетерсіз әлі-ақ бір күн бұл жайыңнан.
Қосай би бір ер едің Жәпектегі,
Қара көк болып жүрсіз жұрттың бегі.
Шапырашты, Дулаттың бөтені жоқ,
Бір кісінің баласы арғы тегі.
Би болдың, болыс болдың Қосай жастан,
Қалған жоқ мүдделі ісің мал мен бастан.
Қайда бұзық іс болса, сіз бар дейді,
Ұят қой, қартайғанда бұл адасқан.
Ел-жұрттан ұялсаңшы қартайғанда,
Ермеңіз қария болдың жын-шайтанға.
Құдайға тәубе қылып, қариялық қыл,
Құран шын, өлім жақын барша жанға.
Данышпан Шайқы молла Тілемісте,
Кірген жоқ жасынан-ақ жаман іске.
Молдеке, ғалілеттен бұзылмаңыз,
Дүнияны мысал қылдым көрген түске.
Сәлем де Құдайберген, Сәке ерге,
Тағы сәлем Қисықбет кемеңгерге.
Бірлік қыл аз ғана күн тіршілікте,
Қалмайды һешкім кірмей қара жерге.
Сәлем де Ідіріске Дүйсенбаймен,
Сәт, Мәңкеге сәлем де Саймасаймен.
Қысылғанда һәр іске керек болар,
Жүріңдер тату болып Алпысбаймен.
Бәріңнен Алпысбайдың қайраты артық,
Көп көрген ханды қарытып, биді арылтып.
Бұ дүния һеш пендеге жолдас емес,
Біріңе бірің жүргін қолыңды артып».
