Бүгінгі таңда елімізде «ЭКСПО-2017» халықаралық көрмесіне дайындық жұмыстары жүргізіліп жатқаны мәлім
Әлемдік деңгейдегі айтулы шара болған соң оны ойдағыдай өткізу, ұйымдастыру қажет
Бұл арқылы мемлекетіміздің абыройы биіктеп, дәрежесі арта түсетіні айтпаса да түсінікті.
Қазіргі таңда тағы да бір маңызды шаруаның бірі ол «ЭКСПО-2017» көрмесінің өту барысын бұқаралық ақпарат құралдары арқылы ақпараттандыру
Мұндай жұмысқа да кәсіби тұрғыдан қарауымыздың қажеттілігі еш талас тудырмасы анық.
Осы орайда жуырда Қазақстан Республикасы Ақпарат және коммуникация министрі Дәурен Абаев пен «Астана ЭКСПО-2017» ҰК Басқарма төрағасы Ахметжан Есімов бұқаралық ақпарат құралдары басшыларымен кездесу өткізді
Жиында ЭКСПО-ға даярлық шаралары тілге тиек етіліп, бұқаралық ақпарат құралдары алдында тұрған міндеттер сөз болды
Ахметжан Есімов Елбасының 2015 жылдың 13 шілдесінде берген тапсырмасын бұлжытпай орындау қажеттілігі туралы айтты.
Көрменің тарихи маңыздылығын түсіндіруге басты назар аудару және Қазақстанның халықаралық беделін нығайту үшін бұндай шараны өткізудің маңызды екені әңгімеленді.
Сонымен қатар кездесу барысында БАҚ өкілдерінің «ЭКСПО-2017» көрмесіне дайындықты сауатты әрі кәсіби түрде жариялауы талқыланды.
«Қазақстанның беделі бұл шараның қалай өтетініне байланысты екенін түсінеміз» деп атап өтті Дәурен Абаев.
Кездесуге қатысушылардың пікірінше, қарапайым халыққа арналған көрмені дамыту және республикалық БАҚ-та тұтынушылық қызығушылықты жақсарту бойынша кешенді бағдарламаны жүзеге асыру қажет.
Жамал СӘРСЕНОВА
