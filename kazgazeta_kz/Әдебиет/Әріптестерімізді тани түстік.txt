 «Хабар» арнасының жаңа маусымда көрерменге жол тартқан бағдарламаларының бірі  – «Бенефис шоу»  жұртшылық тарапынан қолдау тауып, жылы лебіздерге  ие болуда
Осыған орай бағдарламаның  жүргізушілері Қыдырәлімен және Қарақатпен тілдесуді жөн көрдік.
–Бағдарламаны жүргізу туралы  ұсыныс қалай түсті?
Қыдырәлі: –Бізге телеарнаның басшылығы хабарласып, жаңа маусымда «Бенефис шоу» атты сазды, шоу бағдарлама түсіруді жоспарлап отырғандарын жеткізді
Халыққа танылған белгілі өнер иелерінің өмірі мен шығармашылығына арналған жоба екені белгілі болды
Сондықтан бағдарламаның жүргізушілері  ре­тінде бізді шақырса, қалай қарай­ты­нымызды сұрады.
Қарақат:–Шынымызды айтсақ, бір жағынан қуанып, бір жағынан ойланып та қалдық
Себебі екеуміз де халыққа әнші ретінде танылдық
Оның үстіне бағдарлама жүргізушілері болу үлкен жауапкершілік пен дайындықты қажет етеді
Олар кез келген сәтте қиыннан қиыстыра сөйлей білуі керек
Ал Қыдыр табиғатынан көп сөй­леуді жаратпайтын, байсалды жан ғой…
Қыдырәлі: –Екеуміз көп ойлана келе, тәуекелге бел буып, өзімізді бұл жағынан да бір сынап көрейік деп келісім бердік.
–Білуімізше, жұртшылық сіздерді тұңғыш рет бағдарлама жүргізушісі ретінде көріп отыр ғой, солай ма?
Қыдырәлі: – Біз өмірімізде бірге ешқандай кешті де, бағдарламаны да жүргізіп көрмеппіз.
Қарақат: –Дегенмен, қазақы дәстүр мен ұлттық өнердің ортасында жүрген соң, оның үстіне өзіміз күнде аралас-құралас болып жүрген өнер иелері болғандықтан болар, алғашында қиындау  көрінгенімен, түсірілім барысында тәжірибеміз шыңдала түсті.
–Бүгіндері бағдарлама көрермен қауым арасында танымал
Себебі белгілі өнер иелерінің сахна сыртындағы өмірінен сыр шертеді
Сол сияқты, сіздерді де таңғалдырған тосын жайттар болды ма?
Қарақат:  –Күнде кездесіп, араласып жүрсек те, біз білмейтін талай сыр бар екенін ұғындық.
Қыдырәлі: –Шын мәнінде, осы бағдарлама арқылы  әріптестеріміз жайлы бұрынғыдан да жақсы білдік.
–Бұл бағдарлама сіздерді жаңа бір қырларыңыздан танытты деп ойлайсыз ба?
Қыдырәлі: –Телевидение деген өте күрделі сала
Дегенмен, осы «Бенефис шоуда» жүргізуші болған сәттен-ақ, бұл мамандықтың қиын тұстарын сезіндік.  Бағдарлама бізді халық алдында сенімді де нық сөйлеуге, төзімділік пен шыдамдылыққа үйретті деуге болады.
Қарақат: –Иә, «Бенефис шоу» бізді теле­жүргізуші ретінде елге танытты
Сол үшін «Хабар» арнасына айтар алғысымыз  шексіз.
«Бенефис шоу» бағдарламасы әр сенбі сайын сағат 19.50-де көрсетіледі.
Ақбота ҚАЙРАТҚЫЗЫ
