Неміс басқыншыларымен соғысуға аттанғандардың қатарында Алматы облысы, Шалкөде ауылының тумасы Нұрілден Исабаев та болған еді
Ол 1923 жылы 13-қаңтарда дүниеге келген
«Социалистік Қазақстан» мектебінде 9 сыныптық білім алған.
1942 жылы Қызыл Армия қатарына алынып, «Ленинград әскери округы» құрамында 1947 жылдың наурыз айына дейін қызмет еткен
Соғыс жолында Ленинград қаласынан бас­тап, Берлин қаласына дейін барған
Көрсеткен ерліктері үшін «Қызыл Жұлдыз» орденімен, «Ерлігі үшін» медалімен марапатталған
Өзімен бірге төрт бауыры да елді жаудан азат ету жолында шейіт болды
Олар: Нұрқа, Нұрмолда, Нұрбедел, Нұрнәби Исабаевтар
Барлығы да «Боздақтар» кітабына хабарсыз кеткендердің тізіміне енген
Қазіргі ұрпақтары бұл кісілердің ержүрек, батырлық қасиеттерін, үлкен ерлікпен қаза болғандарын мақтан етеді
Әкелері Исабай, шешелері Ұлша балаларының қазасына шыдамай іш-құсадан қайтқан екен, арыстай ұлдарынан айырылу оларға оңай тиген жоқ
Соғыстан тек үйдің кенжесі Нұрілден ғана аман-есен оралды
Жастық шағын қан майданда өткерген ол келгеннен кейін еңбекке араласып, халық игілігі үшін қызмет атқарды
1950-1956 жылдары Ақбейіт, Сарыжаз ауылдарында кассир, дүкенші, 1956 жылдан Киров колхозында диспетчер болып жемісті еңбек етті
1974 жылы ақпан айында ауыр науқастан қайтыс болды
Соңында жары Жамахан Берікбаева мен он баласы қалды
1998 жылы «Ұрпақтар бірлігі мен сабақтастығы жылында» Исабаевтар әулеті аталарына ас беріп, Шалкөдедегі үйінің қабырғасына естелік тақтасын орнатты.

Т.Нүсіпбай

Т.Нүсіпбай
