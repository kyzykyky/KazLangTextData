Орал қаласындағы мүгедек жандар жаңадан ашылған Қадыр Мырза Әлі атындағы мәдениет және өнер орталығымен танысты.
Орталықтың тыныс-тіршілігімен, қолға алынған іс-жоспарлармен мекеме директоры Донеділ Қажымов таныстырып өтті
Еліміз бойынша баламасы жоқ бұл орталықты «КПО» компаниясы облыстың әлеуметтік жобаларына бөлген қаражатына салынғанын тілге тиек етті
Аталған ғимараттың ішінде Қазақстан Жазушылар, Қазақстан Суретшілер, Қазақстан Композиторлары одағының облыстағы филиалдары орналасқан.
Меймандар Қадыр Мырза Әлінің мемориалдық мұражайында болып, көрнекті ақынның бай кітапханасымен, тұтынған заттарымен танысты
Шығармашылық бөлім басшысы Мейрамгүл Еслямғалиеваның айтуы бойынша, әдеби мұражайда Қ.Мырза Әлінің және еліміздің басқа да ақын-жазушыларының шығармалары топтастырылған
Мұнда ақынның жеке кітапханасынан 7 мыңға жуық кітап әкелініпті
Залда кітаптардан басқа қаламгердің жеке жазу бөлмесі мен фотокөрмесі жұмыс істейді
Бұдан кейін шараға қатысушылар конференция залында қаламгердің жеке өміріне арналған бейнефильмді тамашалады, ақын қаламынан туған ойлы өлеңдерді тыңдады
Жергілікті фотосуретшілердің туындыларымен танысып, «Өнер» дүкен-салонында болды
«Арба» облыстық мүгедектер қоғамының мүшесі, «Алтын қол» үйірмесінің жетекшісі Сандуғаш Баймұқанова мүгедек жандардың қолынан шыққан туындыларды да халық назарына ұсыну мәселесі бойынша әңгімелесті.
– Ақын атындағы орталық ерекше екен
Залдары кең, таза, ішіндегі бөл­мелері жаңаша жасақтал­ған, нағыз жаңа заманның ғимараты
Мұнда біз секілді мүмкіндігі шектеулі жан­дарға барынша жағдай жасалыпты
Кіреберіс пен бөлмелерінде арбамен жүру жолдары бар, жүріп-тұруға ыңғайлы
Шара соңында қа­тысушылар облыстық жастармен жұмыс жөніндегі ресурстық орталығына, Қадыр Мырза Әлі атындағы мәдениет және өнер орталығына алғыстарын біл­дірді.
С.МҰРАТ
Орал
