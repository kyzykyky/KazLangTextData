Алматыдағы №4 кітапханада белгілі жазушы, сыншы, филология ғылымының докторы, Қазақстан Жазушылар одағының және Қазақстан Журналистер одағының мүшесі, Халықаралық «Жамбыл» сыйлығының лауреаты, М.Әуезов атындағы Әдебиет және өнер институтының бөлім меңгерушісі Нұрдәулет Ақыштың шығармашылығына арналған «Қарымды қаламгер, әдебиетші ғалым» атты кеш өтті
Кешке қоғам қайраткерлері, ақын-жазушылар, кітапхана оқырмандары жиналып, аталған шара аясында «Саңлақ суреткер», «Қазақ прозасының майталманы» бейнебаяны және «Көркемсөздің көрнекті шебері» атты кітап көрмесі ұйымдастырылды.
Белгілі жазушы, Қазақстан Жазушылар одағының мүшесі Нұрлан Қами Н.Ақыштың шығармашылығы хақында ой толғады
Филология ғылы­мы­ның кандидаты, әл-Фараби атын­дағы Қазақ ұлттық университетінің доценті Жолдасбек Мәмбетов автордың шығармаларында өзінше сипаттау, өзінше суреттеу тән екендігін баса көрсетті
М.Әуезов атындағы Әдебиет және өнер институтының ғылыми қызметкері Айнұр Ахметова жазушы-ғалымның ғылым, сондай-ақ әдебиет саласында да қажырлы еңбек етіп жүргенін тілге тиек етті.
Кеш иесіне оқырмандар тарапынан сан сауалдар қойылды
Мәселен, үш жасынан бастап 11 сыныпқа дейінгі өмір кезеңі қамтылған «Аласа таулар аясында» атты туындысының атауына байланысты берілген сауалға жазушы: «Аласа таулар аясында атауы екі түрлі мағынада қойылған
Біріншіден, мен туып-өскен Тарбағатайда да аласа таулар, төмпешіктер бар
Екіншіден, оның астарында сол ауылдың қарапайым адамдары тұр
Сондықтан бұл сөз менің жаныма жақын» деп жауап берді.
Қорытынды сөзді №4 кітапхана­ның меңгерушісі, көптеген рухани іс-шаралардың жоға­ры деңгейде өтуіне ұйытқы болып жүрген Сағын Иманбаева алды
Ол жазу­шы­ның шығармаларын іздеп келетін оқырмандардың көптігін, автор туындыларында ұмыт болып бара жатқан салт-дәстүрлерімізді, қыз тәрбиесін жиі көтеретінін атап өтті
Бір айта кетерлігі – Нұрдәулет Ақыш «Кітапхананың құрметті оқырманы».
Кітапхана оқырмандары Айдын Ілияс, Бақтияр Арғымбеков, Аяулым Жидебаева, Айгерім Хаметова жазушы шығармаларынан үзінділер оқыды
П.Чайковский атындағы музыкалық колледж студенті Әділ Досмұхамед «Қайықта», Алматы полиграфиялық кол­­лед­жінің студенті Бекарыс Тұранов «Ауылға сағыныш» әнін нақышына келтіре орындаса, өнерпаздар Қабыл Арнат пен Мағжан Тойшыбаевтың күй ша­шуы көпшілікке көтеріңкі көңіл күй сыйлады.
Бағдагүл Балаубаева
