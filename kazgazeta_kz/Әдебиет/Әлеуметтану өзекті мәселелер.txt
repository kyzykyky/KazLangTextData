Жуырда «Қарасай» баспасынан философия ғылымдарының докторы, профессор Раушанбек Әбсаттаров пен тарих ғылымдарының кандидаты, профессор Мұқсын Дәкеновтың «Әлеуметтану: өзекті мәселелер» атты екі томдық оқу құралы жарық көрді
Кітап авторлары әлеуметтану ғылымы бойынша көптеген ғылыми еңбектер, оқу құралдарын, кітаптар мен кітапшаларды жарыққа шығарып, елімізде және шет елдерге танымал болған ғалымдар
Олардың оқырмандарға ұсынып отырған оқу құралы көп жыл бойы жинақталған мол тәжірибенің негізінде, білім берудің мемлекеттік бағдарламасына сәйкес жасалды
Екі кітаптан тұратын осы оқу құралында әлеуметтану ғылымының қалыптасуы мен өркендеуі, маңызы зор жалпы әлеуметтану теориялары және арнайы теориялары, олардың негізгі бағыттары, өзекті мәселелері мен кезеңдері, даму ерекшеліктері қарастырылып, кеңінен баяндалған
Пікір сайыстық мәселелерге көңіл аударылған
Әлеуметтану зерттеушілерінің әдістамасына, әдістемесіне және техникасына ерекше мән беріліп жан-жақты сипатталған
Сонымен қатар оқу құралында студенттердің әр тақырып бойын­ша білімдерін тексеру үшін тестілер берілген, қолданыста жиі кездесетін ұғымдардың сөздігі енгізілген.
Екі томдықтың бірінші томында әлеуметтанудың мынадай өзекті мәселелері қарастырылады: әлеуметтану-ғылым; дүниежүзілік әлеуметтану дамуындағы классикалық кезең (ХІХ ғасыр-ХХ ғасырдың басы); әлеуметтану жөніндегі ойдың Ресейде дамуы (ХІХ ғасырдың екінші жартысы-ХХ ғасыр); Қазақстанда әлеуметтанудың ой-пікірінің дамуы (ХІХ ғасыр-ХХ ғасырдың бірінші жартысы); ХХ ғасырдағы әлеуметтану; қоғам-әлеуметтік жүйе ретінде; әлеуметтік құрылым және әлеуметтік стратификация; әлеуметтік институттар және әлеуметтік үдерістер; девианттық мінез-құлық және әлеуметтік бақылау; ұйым және басқару әлеуметтануы; дін әлеуметтануы; бұқаралық коммуникация әлеуметтануы; экология әлеуметтануы.
Оқу құралының екінші томында әлеумет­та­­­нудың мынандай өзекті мәселелері қарас­тырылады: этнос әлеуметтануы; мәдениет әлеуметтануы; білім әлеуметтануы; жастар әлеуметтануы; экономикалық әлеуметтануы; әлеуметтік өзгерістер; әлеуметтану зерттеулерінің әдіснамасы мен әдістемесі тақырыптары қамтылған
Әлеуметтану пәні бойынша қосымша тесттердің сұрақтары мен жауаптары және сөздіктер студенттердің емтиханға дайындалуына көмек ретінде беріледі.
Оқу құралы жоғары оқу орындарының студенттеріне, магистранттарына, докторанттарына және оқытушыларына, сондай-ақ әлеуметтанудың өзекті мәселелеріне қызығушылық танытқан көпшілік қауымға арналған.
Сәндина БЕЙСЕН
