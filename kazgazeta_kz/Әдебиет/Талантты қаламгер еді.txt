75 жасқа қараған шағында белгілі жазушы, Қазақстанның еңбек сіңірген қайраткері, «Парасат» орденінің иегері, халықаралық «Алаш» әдеби сыйлығының лауреаты Адам Мекебаев өмірден өтті.
Адам Мекебаев Қазақ мемле­кеттік университетін, Мәскеудегі Дүниежүзілік әдебиет институтының жоғары әдеби курсын бітірген.
«Қайнар», «Жазушы» баспаларында, «Лениншіл жас» (қазіргі «Жас Алаш»), «Жұлдыз», «Қазақ әдебиеті», «Ақиқат» секілді республикалық басылымдарда жауапты қызметтер атқарды.
Қаламгер «Періште келіншек», «Жер кіндігіндегі апат», «Дауылды жер», «Қазына сыры» романдарының, «Жадыра», «Жезтырнақ», «Аңызақ», «Құпия қойма», «Бойжеткен» секілді көптеген прозалық кітаптардың авторы
Кітаптары орыс тілінде де жарық көрді
Әдебиеттегі, журналистикадағы еңбектері үшін Жамбыл, Ғ.Мүсірепов атындағы әдеби сыйлықтардың, С.Сәдуақасов атындағы Журналистер одағы сыйлығының лауреаты.
Көпшілік прозашы ретінде білетін Адам аға әдебиетке алғаш өлеңмен келді
Бұған «Дала мінез» жыр жинағы куә
Нұрғиса Тілендиевтің «Аралдағы жеңеше-ай» әні халыққа жақсы таныс
Осы ел арасында кең таралған әннің сөзін жазған Адам Мекебаев болатын.
Талантымен, қарапайым да кіші­пейіл қасиетімен құрметке бөленген қа­ламгердің жарқын бейнесі ұмытылмақ емес.
«Қазақ газеттері» ЖШС және Серіктестікке 
қарасты басылымдардың еңбек ұжымдары
