Шоң бидің бір әйелден  жеңілуі
Кіші жүз Атантай хан 60 жасқа келгенше баласы болмай, бала үшін елден қаңғып, біл сұлу қыз алыпты
Атантайда 5 жыл тұрғаннан кейін, Атантай қаза  болып, алған әйелі 25 жасында ерге тимей отырып қалғанын Орта жүздегі Шоң, Шорман билер естіп, Шоң бидің әйелді алуға көңілі кетіп, Шорманға:
– Сол әйелді маған алып беруге жәрдем көрсететін болсаң, сенің қалауыңды беремін! – деп, Шорманды ертіп, Атантайдың үйіне барады
Барып отырса, Атантайдың өлгеніне 2-3 жыл болса да, үй айналасы тозбаған
Ері жолаушы кеткен әйелше ұстап отырғанын ұнатып, Шоң би жақсы кеңестер айтып отырады
Кезек Шорман сөйлеуіне келгенде, Шорман: ері өлген әйелдердің ұяты шығып, буаз болып, болмаса, өсегі білініп, қалғандарды ерсіз отырмақ жағына бейім сөздер сөйлейді.
Сонда әйел айтады:
– Ұлы өзеннің бойына
Үлгілі билер қонады.
Үлгілі билердің кеңесі
Рулы елге болады.
Шөкет қара суларға
Шөңкиген билер қонады.
Шөңкиген билердің кеңесі
Шөметейінде болады.
Шоң, Шорман ұялып аттанып кетіпті.
(Мәшһүр-Жүсіп Көпейұлы

Көп томдық шығармалар жинағы
6-том)
