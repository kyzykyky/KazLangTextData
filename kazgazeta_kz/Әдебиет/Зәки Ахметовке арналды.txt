М.Әуезов атындағы Әдебиет және өнер институтында академик Зәки Ахметовтың туғанына 85 жыл толуына орай «Академик Зәки Ахметов және қазіргі қазақ әдебиеттануының өзекті мәселелері» атты халықаралық, ғылыми-тәжірибелік конференция өтті.
Бұл жиынға Қазақстан Республикасы­ның ҰҒА академиктері С.Қирабаев, С.Қасқабасов, Ә.Нысанбаев, ғылым докторлары Ш.Елеукенов, С.Негимов, М.Әбжанов, М.Малбақов, Қ.Ергөбек қатысты
Конференцияны С.Қирабаев ашты
ҚР ҰҒА президенті М.Жұрыновтың құттықтауы оқылды
Институт директоры, ҚР ҰҒА корреспондент-мүшесі У.Қалижанов «Академик Ахметов әлемі» атты ғылыми баяндама жасады
Баяндамада ол З.Ахметовтың «Қазіргі даму және қазақ әдебиетінің дәстүрлері», «Қазақ өлең құрылысы», «Қазақ поэзиясының тілі туралы», «Қазақ өлеңі теориясының негіздері», «Мұхтар Әуезовтің роман-эпопеясы», «Абайдың ақындық әлемі» атты монографияларына талдау жасады.
Конференцияда әл-Фараби атын­дағы Қазақ ұлттық университетінің ректоры Ғ.Мұтанов, Ресей Федерация­сының Алматыдағы Бас консулы В.Завьялов, Украинаның Алматыдағы Бас консулы Л.Протасова, Абай атындағы Қазақ ұлттық педагогикалық университетінің ректоры С.Пірәлиев, Қазақ мемлекеттік қыздар педагогика­лық университетінің ректоры Д.Нөке­тае­ва айтулы ғалым туралы жылы ле­бізін білдірді
Академик Ә.Нысанбаев «Абай қарасөздерінің философиялық аспектілері және З.Ахметов зерттеулері» тақырыбында ой толғады, Абайдың қа­ра­­сөздері мен З.Ахметов зерттеулерін байланыстыра, салыстыра отырып пікір түйіндеді.
«Академик З.Ахметов еңбектеріндегі фольклортану мәселелері» тақырыбында академик С.Қасқабасов ғылыми баяндама жасады
Ғалым Зәки Ахметовтың фольк­лорды арнайы зерттемегенін сөз етіп, соған қарамастан оның іргелі зерттеулері мен теориялық мақалаларында фольклорға қатысты өте құнды тұжырымдар мен талдаулар кездесетінін атап айтты
Сондай-ақ филология ғылымда­рының докторы, профессор Дандай Ысқақұлы Зәки Ахметовтың 90 жылдығын бүкіл түркі жұрты болып тойлау жөнінде ұсынысын білдірді.
Гүлжанат АБИХАНОВА, 
М.Әуезов атындағы Әдебиет және өнер институты фольклортану бөлімінің 
кіші ғылыми қызметкері
