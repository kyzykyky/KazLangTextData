Итен ҚАРЫМСАҚҰЛЫ
Қазақтың кітап құмар жаран00дары,
Қолыңда тұр асыл ой орамдары.
Бойыңа сіңіргенде сөз сәулесін,
Өмірдің ашылады тарамдары.
Қарасаңыз, бүгін мүлде басқамыз,
Толдық міне, жиырма бес жасқа біз.
Елім менің сәулеттеніп, құлпырып,
Айқынырақ көрінеді басқан із.
Мәңгілік ел
Көп ұлттымыз, біргеміз,
Бақыттымыз, мызғымайтын іргеміз.
Тәуелсіздік бесігінде тербеліп,
Еніп кеттік ерекше бір түрге біз.
Мәңгілік ел
Мақтан тұтар бас қалам,
Алға қарай қарыштай бер, бас қадам.
Алған беттен танбай осы қарқынмен,
Артқа тастап озатын бол басқадан.
Мәңгілік ел
Менің алтын астанам,
Көркемдігі озып тұрған басқадан.
Тәуелсіздік алып берген бақыт бар,
Енді қорқып, енді кімнен жасқанам!
Мәңгілік ел
Одан әрі дамиды да өседі,
Көз алдыңнан елес болып кешегі.
Келер ұрпақ қоныс тойын өткізер,
Қанат жайып алып құрылыс кешені.
Мәңгілік ел
Бірлік, достық бұлағы,
Еліміздің жанып тұрған шырағы.
Тәуелсіздік баянды боп, бақ қонып,
Бар әлемнің естіп жатыр «құлағы».
Мәңгілік ел
Түрлі ұлттар мекені,
Байлық көзі бәріне де жетеді.
Білім, өнер ізін қуған қазақтың,
Жер шарына даңқы асып кетеді.
Жылда осылай бола берсін мерекем,
Көргенімнен көрмегенім көп екен.
Нұрын құшып атқан әрбір таңдардың,
Ойлап тұрсам беретіні мол екен.
Ар-намыстың туын көтер жоғары,
Бұдан басқа бізде арман жоқ әлі.
Биік тұрып уақыттың ырғағын,
Шырқай берсең құлағыма жағады.
Ұлы дала! Еңселі елміз, өрдеміз,
Бүкіл әлем көз тігетін төрдеміз.
Желмен бірге желбіресін көк туың,
Бұл өмірде еш жамандық көрмеңіз.
Ұлы дала! Айналамыз көрікті,
Тәңір оны бізге солай беріпті.
Пейілі кең, қолы ашық қазақты,
Жарылқауды дұрыс өзі көріпті.
Ұлы дала! Намысымыз, арымыз,
Біздің бірге өзіңменен жанымыз.
Сүйікті елді жан-тәнімен қорғауға,
Бір кісідей жұмыламыз бәріміз.
Ұлы дала! Айбынымыз, піріміз,
Өзің барда әрдайым біз іріміз.
Ерлігімен елін жаттан қорғайтын,
Жаны сірі, қайсар ұрпақ біріміз.
Ұлы дала! Қуатымыз, күшіміз,
Қаһарлы да, айбыны бар кісіміз.
Алдымызға мұрат етіп биікті,
Ешқашан да басылмаған мысымыз.
Ұлы дала! Малындырып нұрлы күн,
Сай-салаға шуақ шашып тұр бүгін.
Жиырма бес жыл Тәуелсіздік белесі,
Жаным жайсаң, жайдарымын, нұрлымын.
Басымыздан күн өткен жоқ азапсыз,
Енді, міне, жүзі жарқын, азатпыз.
Қиындықты нар мінезбен көтерген,
Қанында бар жылқы мінез қазақпыз.
Сәйгүліктей сипатпайтын сауырын,
Балуандай тигізбейтін жауырын,
Жай отындай жарқылдаймыз енді біз,
Атқарамыз жұмыстың да ауырын.
Өтіп өмір ылдиы мен өрінен,
Табылып та дәл діттеген жерінен.
Алтын ғасыр нышаны да жарқырап,
Болашақтың көрініп тұр төрінен.
Төрімізге Тәуелсіздік келді де,
Аңсап жүрген бар бақытты берді де.
Мәңгі бақи олжа етіп жарылқап,
Мұра етті қасиетті жерді де.
Өр-тірліктің, ыза-кектің желісі,
Желтоқсанның айбары мен жеңісі.
Бодандықтың күлін көкке ұшырған,
Жастарымның үлгі болып тұр ісі.
Қиыншылық іс түскенде басыңа,
Құласаң да қапаланба, жасыма.
Жігерленіп, намыс әрі ар сақта,
Талап солай кәріңе де, жасыңа.
Қатардағы жүрген мен де пендемін,
Тағдырдың да тауқыметін көргенмін.
Арман, тілек орындалды
Қуанып
Жаңа дәуір бақытына кез келдім.
Өз Отаным, жерім, көлім – байлығым,
Жауынгерлер ел қорғайтын айбыным.
Күндіз, түні қырағылық танытып,
Есте сақтап өткен әрбір ай, күнін.
Мен сен үшін барлығына төземін,
Жақсы күндер алда әлі сезімін.
Абыройың аспандасын әрдайым,
Өніп, өсіп, өркендей бер өз елім!
