«Маңғыстау аудандық жастар орталығының» ұйымдастыруымен және С.Қондыбай атындағы облыстық мемориалдық мұражайы әкімшілігінің қолдауымен «Әбіш және Маңғыстау» тақырыбында дөңгелек үстел өткізілді.
Оған заманымыздың заңғар жазу­­шы­сы, мемлекет және қоғам қайрат­кері Әбіш Кекілбаевтың замандасы, сы­ныптас досы, ҚР Білім беру ісінің үздігі, белгілі ардагер ұстаз ­Алдаберген Құрмашев, аудандық орталық кітапхана басшысы, Гүлжәмила Қа­сымова, С.Қондыбай атындағы об­лыстық мемориалдық мұражай директоры Рима Бердиева, Шетпе лицейінің директоры Қанзия Бөбетай және бір топ студенттер, оқушылар қатысты
Басқосуды осы жолдардың авторы ашып, жүргізіп отырды
«Әбіш бала кезінен-ақ әдебиетке құмар болып өсті.Мен онымен Ұшта­ғанда мектепте бірге оқыдым
Екеуміз 7 сыныпта оқып жүрген кезімізде сырлас дос болатынбыз
Ол кітапқа оның ішінде шетел әдебиетіне қатты қызықты
Орыс тілінде өте сауатты жазатын
Жазуы да, ойлау жүйесі де айрықша еді
Есте сақтау жадысы таңдандыратын
Бір көрген затын немесе естіген нәрсесін ұмытпайтын
Ол осындай қабілеттерімен ерекшеленді» деді алғашқы сөзді алған А.Құрмашев.
Ә.Кекілбаевтың кітаптарындағы Маңғыстаудың бейнеленуі жайында Г.Қасымова баяндама жасады
«Қаламгердің шығармашы­лығы тұнып тұрған тарих пен тағылым
Әбіш Кекілбаев маңғаз Маңғыстаудың тарихы мен аңыз-әңгімелерін бойына сіңіріп өскен ғұлама жазушы» деді ол
Жиында сондай-ақ Р.Бердиева «Әбіш және Серікбол Қондыбай», тіл маманы Қ.Бөбетай «Әбіш Кекілбаев шығармашылығындағы стилистика» атты тақырыбында ойларын ортаға салды.
Дөңгелек үстелге қатысушы­лардың бірқатары келген қонақтарға сауалдарын қойып, орнықты жауаптарын алса, жас ақындар БалзияТінәлі мен Мейрамбек ­Ордабеков арнау өлеңдерін оқыды.
Шара соңында Ә.Кекілбаев туралы деректі фильм көпшілік назарына ұсынылды.
Аллаберген ҚОНАРБАЕВ
Маңғыстау облысы
Маңғыстау ауданы
