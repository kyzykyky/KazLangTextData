Қазақстан мұсылмандары діни бас­қар­масының төрағасы Ержан қажы Малғажыұлы 28-маусым – баспасөз күні мерекесі қарсаңында Алматы қаласында Бас редакторлармен кездесті.
Кездесуге «Қазақ газеттері» ЖШС-нің Бас директоры – Редакторлар кеңесінің төрағасы Жұмабек Кенжалин, «Жас өркен» ЖШС директоры Жүсіпбек Қорғасбек, «Түркістан» газетінің Бас редакторы Шәмшидин ­Паттеев, «Ана тілі» газетінің Бас редакторы Самат Ибраим, «Қазақстан Заман» газетінің Бас редакторы Ертай Айғалиұлы, «Заң» газетінің Бас редакторы Бекжан Әшірбаев, «Егемен Қазақстан» газетінің Алматы қаласы бойын­ша бюро жетекшісі Қорғанбек Аманжол, «Айқын» газеті Бас редакторының орынбасары Ермахан Шайхыұлы, «Қала мен дала» газетінің директоры Нұрлан Жұмахан, «Асыл арна» телеарнасының директоры Мұхамеджан Тазабеков, «Қазақстан» ұлттық арнасының Алматы қаласы бойынша бюро жетекшісі Дәурен Дариябек және т.б
баспасөз өкілдері қатысты.
Бас мүфти Бас редакторлармен кездесуде қоғамдағы баспасөздің рөлі мен маңызына тоқталды
«Ағартушылық-насихаттық жұмыстарды жүргізуде баспасөздің орны ерекше
Кезінде Ахмет Байтұрсынұлы «Қазақ» газетін ұйымдастырып, халықтың сауатын ашуда үлкен жұмыстар атқарғаны белгілі
Діни басқарма діни саладағы жұмыстарды жүргізуде Сіздердің де тараптарыңыздан болып жатқан үлкен ақпараттық қолдауға алғыс айтады» деді Ержан қажы Малғажыұлы
Сонымен қатар Бас мүфти баспасөз өкілдерін ақпарат құралдарын діни алауыздық тудыру мақсатында пайдаланбауға шақырды.
Жиында сөз алған баспасөз өкілдері жүздесу аясында қозғалған мәселелерге байланысты өздерінің ой-пікірлерін білдірді
Қоғамдағы діннің маңыздығы мен рөлінің зор екеніне тоқталып өткен журналистер қауымы асыл дініміз елдегі тұрақтылықты дамытуға, ынтымақ пен береке-бірлікті нығайтуға қызмет етіп, сүбелі үлес қосып келе жатқанын тілге тиек етті
Бас муфти мен бұқаралық ақпарат құралдары өкілдерінің жүздесуі игі дәстүрге айналып келеді
Қасиетті Рамазан айының қарсаңында өтіп отырған бұл жиынның дін өкілдері мен журналистердің өзара пікір алмасуы тұрғысынан алғанда берер пайдасы мол.
А.Сыдықов
Алматы
