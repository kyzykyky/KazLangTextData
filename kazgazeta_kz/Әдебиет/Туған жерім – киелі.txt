Жақан Молдабеков,
профессор
Әр биіктен, қарағым, өзіңді аңды,
Белесте қызықтасаң шоқты жанды.
Көрегендік өткір жүз, ұға білсең,
Анықтағын, тыңдай біл ұнатқанды.
***
Басқынсымай озғандармен ұшқында,
Тектілерден жетеқабыл алғын бата.
Күрсініске бой ұрып азғындамай,
Басыңнан сөз асырмай нысан тұста.
***
Іркілмеген ірілерің топжарар,
Жадын жайып жол бастаса сыр ашар.
Төтелікте қағыс қалмас мінезді,
Нұсқа оңдап бәсекеде қолданар.
***
Азулың тұтам жерден тұрақ табар,
Татулықты тебендеп биікті алар.
Көкейін намыс кернер жайсаңдар
Қазынаны өріс тұтып бітім құрар.
***
Еңсер мықтым ісіңді, өз басыңды,
Қуатыңмен өзектеп әр жасыңды.
Ашық жолда өр үстінде топтасар,
Жігерліде жүрексіну басылды.
***
Белдескенде сомдалар бейне зоры,
Түзелгенде түптелер байлық оңы.
Өзіңе қайта оралып қасиет бақсаң,
Іріктелер шым-шымдап сақтық қоры.
***
Ойлы сөзін түлетер өмір сүйген,
Өз қағынан жеріген нені түйген?
Келеңсіздік ызғары көңіл басса,
Тізгінді ұстай алмас жетімсіген.
***
Ойшылың тұлғалықты төрге тартар,
Ақтығын бастаманың нарға артар.
Сүрінген тағатсыз сүйретілсе шетте,
Құсалықтан іштей тынып құлдырар.
***
Шындықта есер мықтылардың санасы,
Теңелсе егер ынта-ықылас арасы.
Болашақтың берерін есіркерде,
Іздейміз қайда жүр деп ел жанашыры.
***
Жанашырдың тілеуі мен мінеуі,
Кеуде қосын оң көзімен демеуі.
Күйлі күйін аңсаса сағынғаның,
Қалағанын күтетінмен қоса елеуі.
***
Туған жердің топырағын тарпыған,
Кең өлкеде біте қайнасып қалқыған.
Төрге шапқан жанкешті арқан озса,
Серги түсіп күш алады қарқыннан.
***
Тереңге үңіл табиғатпен тілдеспек,
Өңі бедеу қуаңдықпен ендеспек.
Бейжайлықтан ұлан-ғайыр уланса,
Себілер індет, сейілмес күндестік.
***
Түпкі тегін бауыр тұтқан саңлақтар,
Аталықпен аналықты ардақтар.
Үйірін жатсынбай аунап қунаған,
Құндызқайыр алпауытың бір жортар.
***
Тұрғындарда тірек әрі болашақ,
Татуласқан өзді-өзімен жараспақ.
Есебімен табысын тасымалдар,
Бетке ұстап жігерімен таласпақ.
***
Туған жерім – киелі,
Нұрлы дүние жиегі,
Жүректі ойды тірілтер,
Өзімдіктің тірегі.
Теңгерімдік күреңі.
Туған елім киелі,
Қарымды көңіл емі.
Тәңіріңдей табынсаң,
Ашылар тыныс демі,
Қайраттың құт кені.
***
Қай жолға түстің, қарағым, еркін жүріп,
Тыңдаусыз қалды сындарлық
құлақ түріп.
Ұмыттың-ау, бұрын-соңды естігенді,
Түсінбепсің, ыржақтай текке күліп.
***
Асаулыққа тұсалған қайда ұмтылдың,
Былшиып қай кемшіннен құтылдың?
Жанар ашпай тұйықтан ырғымақсың,
Сүрінген сайын пенделікте тұтылдың.
***
Қунап құбылған еске алмай тағдырды,
Өсиет ұқпай бабалар сөзін қалдырды.
Үлгіге ширақ ұмтылмаған үгілер,
Таязға батып өз киесін алдырды.
***
Өз жолын дөп баспаған қалтырайды,
Жанды жерден өзгені тартқылайды.
Тер төкпеген құлақ түріп тыңдамай,
Арам пиғылын ушықтыра атқылайды.
***
Жалаң сөз толғандырмас мәнге орай,
Жылпосқа адастыру тіптен оңай.
Өз жолында толғанбай жан сауғалар,
Қунақың басқа тебер дертін қоймай.
***
Иесіздікте тұсақталса қарекет,
Боркемікте алаяқтыққа болмас шек.
Қырын қарап тояттаған есінесе,
Қиянатын қиырда еңсерер сирек.
***
Таяздықта көрінер ала-құла нәрсе,
Жыртқыштың тасадағы жемтігі неше.
Елірген сасық жаннан шағылса тау,
Босаңдық көлдетер қауіпті сонша есе.
***
Тоқта мезет, кеңістікке үңілейін,
Барымды берекемен түгендейін.
Өзін ұғып, өзін ұстап үн қатар,
Ұмытпас бабалардың ашық үндеуін.
***
Пірін іздеп кемелді ұққан серілер,
Жанкешті емес құмарлықта керілер.
Құлағы мүкістің ниетін не жаулар?
Сескендірер сыбырдан нені аулар?
Таңсығын тамсанғанға шығындар,
Күрмелгенде тұсау құнын даулар.
***
Салқынқанды өрескел бүйір тепті,
Қам жейтінге қосылмай соғып өтті.
Сөзуарды жиектеуге жаратқан,
Кемшілікті бүкпестен тіке айтқан.
Демеуші үңірейтпес алғы шепті,
Қыр асарда дос-жаранға шабыт жекті.
***
Есерсоғың еліктесе есеңгірер,
Күйзелсе тоңмойындай жосып кетер.
Жүректің түкпірінде жіктелінген,
Сүліктей қан сорудан іркілмеген.
Маужырап көз ілдірме, беу балаңым,
Самарқау, бейжайларға мен алаңмын.
