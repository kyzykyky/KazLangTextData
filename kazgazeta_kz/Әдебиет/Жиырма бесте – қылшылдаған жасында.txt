Қыз бой жетіп, теңіздейін тасып ұл,
Жастық – шыңның бұлт ілген басы бұл.
Ширек ғасыр – қылшылдаған жиырма бес,
Тәуелсіздік алған елдің жасы бұл.
Дей алар кім, сүйретіліп тұрды әрең,
Пасық кеуде озды дер де бұл пәлең.
Ширек ғасыр жолындағы жеңіске,
Тамсанады, басын иіп күллі әлем.
Тура жолда көрмеді бір іркіліп,
Қай істе де тыңнан түрен тұр тіліп.
Мәңгілікке көші ұзап барады,
Бабалардың өр рухымен сілкініп.
Дүниені нұрландырған шамдардың,
Жарығы боп, сәулеледі заңғарды.
Бағына оның жаратылған Нұрсұлтан,
Дана, дара басшы екенін аңғарды.
Назарбаев – сөз басы да, төр басы,
Сүйенері – төгілгеннің көз жасы!
Астанасы дәуірлейді сәт сайын,
Жер – жаһанның болып Алтын ордасы.
Діні берік, тілі тасты жарады,
Елтаңбадан жүрек үні тарады.
Көк аспандай әйгілеген кеңдікті,
Көк Туына дос сүйініп қарады.
Кемел елдің көкжиегі дұрыс, ұқ!
Соны айтады, достар кеңес құрысып.
Қандай ма бір ұлы істерде елеңдер,
Қазақстанға түгел мойын бұрысып.
Демек, біздің Отан асыл мұратты,
Алғаш жаққан Тәуелсіздік – шырақты.
Қызу қанды жиырма бесте желкілдеп,
Өрлеу жолы, саясаты тұрақты.
Дос қуанса, көлдер пейілі даладай,
Бірлік – үміт, елжіретер баладай.
Жиырма бесте – қылшылдаған жасында,
Бүгінгі орны көпті көрген данадай.
Таңатар ДӘРЕЛҰЛЫ
Атырау облысы
Құрманғазы ауданы
