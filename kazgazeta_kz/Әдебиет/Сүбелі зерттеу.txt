Қазіргі кезеңдегі әуезовтануда қозғалып отырған түбегейлі мәселелер тұрғысында Мұхтар Әуезовтің мемориалдық музей үйінің бас ғылыми қызметкері, филология ғылымының докторы, профессор Гүлзия Пірәлінің екі кітаптан тұратын «Қазіргі мұхтартану» («Елтаным» баспасы, 2014 жыл) атты зерттеу-еңбегінің теориялық та, практикалық та мәні бар
Еңбектің құрылымдық жүйесі, мұхтартану мәселелерін қозғаудағы мұхтартанудың жаңа бағыттағы формалық, қисындық ізденістерін көрсетеді

Г.Пірәлінің «Мұхтар мұрасы ақпарат­тандыруды қажет етеді» атты мақаласында зерттеушінің мұхтартанудың әрдайым сұраныста қалып отыратын мәнді, қазақ әдебиетінің даму үдерістерімен мейлінше етене жайларын қаншалықты сергектікпен сезініп, түйсінетіні, осы бағытта еңбектенуге қызы­ғушылық ынтасы менмұн­далап тұрған
Мол мұраның әлі де игерілмей жатқан шаруаларына іркілмей кірісіп те кетіпті.
Жазушының 50 томдық толық шығармалар жинағына да енбей қалған, бүгінге дейін қозғаусыз жатқан құнды дүниелер аз емес
«100-ден аса түрлі қойын дәптерлері мен толғаныстары, ой түрткілері, т.б
бар
М.Әуезов­тің жасы үлкен-кіші болсын сапарлас болған серіктерінен, ел адамдарынан естіген мақал-мәтелдерді, ескі сөздерді, ел жаңалықтары мен әзіл-қалжыңдарды, шежіре-естеліктерді, аңыз-әңгімелерді, жер, су, тау, мекен, шөп, т.б
атауларды, тіпті құлағына тосын жаңа бір сөз болса да жалықпай жазып алатын машығын ескерсек, оның мұражайында әлі де мұрты бұзылмай жатқан мұзартаулардың, қатпарын ашпай сырын бүккен қорлардың бары заңды құбылыс
Оған көзінің көрген, сезген, көңіліне қонған көріністер мен оқыған ғылыми, әдеби, көркем, танымдық, этнографиялық, энциклопедиялық, т.б
толып жатқан зерттеу еңбектердегі керекті тұстарын тізіп отыруы, қажет жағдайда конспекті жасап отыруы, олар туралы бір бүйіріне өз ойларын түсіруі, күнделік іспетті қойын дәптерінің көп болуын қоссаңыз біз әлі де құпиясы толық ашылмаған бай-рухани қазынаның үстінде отырғандай күй кешеміз» дейді ғалым.
Зерттеуші осы деректердің көп­шілігін «Қазіргі мұхтартану» қос­том­дығында қажетті тұста кіріктіріп отырды
Жазушының шығар­ма­шылық зертханасына қатысты беймәлім құбылыстарға ден қоюға бастайтын ықпалды мәні бар оңтайлы тәсілдің бірі
Әріптесіміз жазушы мұрағатын игерудің әлемдік тәжірибеде бағзыдан бар бір қажетті үрдісті мұхтартануға қосты деп батыл айтуға болады.
Әуезовтанушы Талатбек Әкіммен бірлесіп 50 жылдан бері қозғаусыз тұрған кітаптарды ақтарып, ашты
Жазушы кітапханасын түгендеп, түзу жұмысы қызу жүрді
Нәтиже­сін­де қазақ руханиятында тұңғыш рет жазу­шының қаламгерлік зертханасын барлайтын «Мұхтар Әуезовтің кітапханасы» атты ғылыми-библиографиялық басылым жарық көрді.
Г.Пірәлі қазіргі кезеңдегі мұх­тартану мәселелеріне жазушының Мұражай үйі мұрағат қорындағы сақталған қолжазба мұра бойынша жұмыста қозғаусыз жатқан тұстарынан нақ­тылы үлес қосып отыр
«Автограф», «Мұхтар Әуезов – Ленинградта» атты қос жинақ та біз тоқталып отырған кітаптарға іле-шала жарық көрді
Ол туралы – бөлек әңгіме бар.
«Қазіргі мұхтартану» жинақтары­ның құрылымдық жүйесі, әуезов­та­нудағы жаңашыл ұстанымдар форма­лық, қисындық негізде көрініс тапқан.
Бұл екі кітапта Мұхтар Әуезовтің қилы заман, қиын тағдырға қажырлы еңбегімен төтеп берген азаматтық өмір өнегесі, жазу өнеріндегі ­алуан сырлары, ғылымдағы мектебі, қоғам қайраткерлігі, ХХ ғасырдың 50-жылдарынан бергі жазушының шығармашылық ғұмырбаянын зерттеу бағытында жасалған еңбектердің негізгі нәтиже-ұстанымдары, ­қи­сынды тоқтамдар жинақы, ұтымды тәсіл, оңтайлы құрылымда барланып, бағаланған.
Бірінші кітапта, әсіресе басымдау пайдаланылған аса мол құжаттық деректер, мәтін жазбалар Мұхтар Әуезовтің қайталанбас кісілік қалпын, мызғымас ұлтжанды бағытын, әр кезең, әр сәттегі жан толқындарын сезінуге өз септігін тигізеді.
Гүлзия Жайлауқызы қашанда зәрулігі даусыз Әуезов өміріне әуезов­тану мәселелеріне арналған жаңа бір үлгіде мазмұндалған осы бір екі кітаптан тұратын еңбекті жүрек қызуымен, көзге ұрып тұрған шығар­машылық құштарлықпен жазған.
Еңбек иесі әлемдік әдебиеттану­дың жеке шығармашылық тұлға-мұра­сын танып, игерудегі озық зерттеу әдістерін назарда ұстайды
Еңбек қазіргі әуезовтанудың көкей­кесті мәселелерін құлаққағыс етіп отырып, күн тәртібіне шығару бағытымен де, Мұхтар Әуезовтің шығармашылық ғұмырбаянын зерттеуде әлі де қаға беріс қалып келе жатқан маңызды фактілерге зер салған аңғарымпаздығымен де ұтымды.
Ғалым жазушының әр жылдардағы әр жағдайда жазылған хаттарына байланысты да ыждаһатпен жұмыс істеген
Ұзақ жылдарғы қаяу көңіл серпіліп, шалқар игіліктерге кенелген жақсы бір шақтардағы Мұхтар Әуезов­тің Үндістан, Жапония, АҚШ жол сапар­ларына қатысты күнделік, жазбалардың ғибратына кенелудің игілігімен оқушысын ортақтастырады.
Бірінші кітаптың 1-бөлімінде жазушының түрлі басылымдарда жарық көрген әдеби-сын толғамдары, қарбалас өмір ағысындағы маңызды сәттер, қатысқан жиын, сөз ұстаған ортасы, жұмыс есебін беріп отыру дағдысы туралы толымды танымдық, тағылымдық тоқтамдар жасалған.
Жазушының сөз байыту, тіл дамыту өнегесіне көптен ой қоз­ғалып жүргенімен, біршама іс атқарылғанымен әлі де түбегейлі арнау­лы бағыт түзе алмай отырған «Әуезов тілі» жүйелі тілтанымдық, Рабиға Сыздық айтатын лингвистикалық-стилистикалық тұрғыдан жөн ғылыми арнаға түсу керектігін күн тәртібіне қояды
Әуезов тілін зерттеуде Зейін Шашкин талдауындай сергек, сезімтал, ұтымды байқампаздық қажет дейді
«Әрбір халықтың тілі – қисапсыз қазына
Оның бәрін меңгеру, түгесу мүмкін емес
Сөзді, бейне шахмат фигуралар сияқты мыңдаған қалыпта, сан түрлі қолдануға болады
Әуезов бұл салада өзінің асқан білгірлігін, тілші-ғалымдығын таныта білді
Сөйлемдердің бірыңғай көмекші етістіктермен аяқталуы оны жұтаң тартқызып, қарабайырлап жібереді
Әуезов сөйлемдері ондайдан мейлінше таза
Ол етістіктерді өткен шақ формасында бере білді, сөйтіп, көмекші етістіктер өз-өзінен түсіп қалып отырды
Әуезов қазақ тілінде сиреп бара жатқан заттанған етістіктерге қайта жан бітірді
Әуезов қазақ тіліне етістік сөйлемдер әкелді
Рас, мұндай жаңалық нышандары тілімізде бұрын да болған
Бірақ ғалым, жазушы соны түбегейлеп, ғылыми, әдеби жүйеге айналдырды
Түркі тілдеріндегі сөйлемнің зат есімнен басталып, етістікке аяқталу нормасын Әуезов бұзып-жарып жаңаша қолданды
Ол зат есімдерді көбіне, сөйлем ортасына апарды
Мұхтар Әуезов шығармасы жайлы көп жазылып, көп айтылар
Менің өз басым «Абай» романының сансыз оқырманының бірі ретінде Мұхтар Әуезовтің қазақ тіліне енгізген жаңалықтары жайлы айтуды мақсат тұттым».
Бірінші кітаптың 3-ші тарауы «Үндістан, Жапония, Америка қазақ жазушысы көзімен» деп аталған
Кітап авторы жолсапар күнде­лік­тегі өте мол мағлұматты жалықпай ыждаһатпен талдап, танымдық, тағылымдық өреде ой қорытып отырған
Жазушының асыққанның өзінде шимайсыз таза жазатын жұмыс істеу мәдениетін байқайды.
Мұрағатта сақталған жолжазба мен басылым көрген очерктерді салыстыра отырып қалып қойған ұтқырлана түскен, ойып-ойып алынған тұстарына зер салады
Қажеттіні қалт жібермей, құнын түсірмей, қауқарын кетірмей екшеп жеткізу оңай ма? Ой алыбы, жазу өнерінде қазақта алдына жан түспеген жүйрік Мұхтар Әуезов көзі көрген жайдың әсерін өшірмейді.
Қилы өмірлік жағдаяттардың шуағы мен көлең­кесі, мол құжаттық дерек, мәтіндік нұсқалар, замана перзенті Мұхтар Омар­ханұлы­ның ұлтжанды табиғатына, тұтас бітіміне тарта түседі.
1-кітаптың «Әуезовтің шығар­машылық өмірбаяны (1950-1961 ж.)» атты 1-тарауында жазушының жеке өмірбаянында қарбалас өмір ағысындағы қатысқан жиын, сөз ұстаған ортасы, іссапар тағылымы сынды нақтылы жағдаяттардың шығар­машылық беталысына қатысы, сол кезеңдердегі көңіл-күйі мазмұндалған
Жеке тұлға мұрасын танып игерудің озық әдістерінің үлгісі бар.
ІІ-тарау «Өскен өркен» романы мен жазушы жолжазбаларындағы ұлттық мүдде» аталады
Әуезов­тану­дағы нұсқалардың мәтінна­малық мәніне ден қою өнегесі зерттеуші еңбегінде де ұтымды жалғастық тапқан.
«Тәуелсіздік тұсындағы мұхтар­тану» атты ІV тарауда 1991-2015 жылдар аралығында жа­рия­ланған еңбектер зерттеушінің нысанаға алған ғылыми мақсаты жөнінде толық ақ­парат беріліп отырып мазмұндалған
Автор әрбір зерттеу еңбектің дара мәнін, қандай да бір жаңашыл өзіндік түйін тоқтамын қалдыр­май, қажыр-қайратын аямай айтып жет­кізуді көксейді
Белгілі фактілердің өзін қайта сезінтіп, жан қозғап, ой туғызып, кен ашқандай олжаға кенелтіп білікті кәсіби өреде зердеге тартады.
Гүлзия Жайлауқызы әуезовтану­дағы кім-кімнің еңбегін де ой таразысына тартуында асыра қолпаштап немесе автордың арына соқтығып, ашу төгіп төмендетпей салмақты, байыпты, жүрек қызуын қосып айтқан ойларымен баурап отырады
Әр зерттеуші еңбегін тақырыптың кеңістігін кеңіте түсер ой-болжаммен әдіптеп, әуезовтану атты шалқар танымға ұласқан ағынды ағыстардың тұтастығын ескере отырып жасалған авторлық тұжырымдамалар, күн тәртібіне қойылған әуезовтану мәселелері екі кітаптан тұратын «Қазіргі мұхтартануды» теориялық та, қолданбалы да мәні бар, тұлға мұрасын игерудегі құнды еңбектер қатарына қосып тұр.
Әуезовтанудың нәтиже бағыт­та­рын жазушының мұрағат қорын­да­ры дерек-дәйек, ауыр сырлармен сабақтастықта ала отырып байып­таудың өзектілігі айқындала түсіп отырған ендігі уақытта осы екі кітап – көп мәселеге септігі тиетін еңбек.
Мұхтар Әуезов шығармашылы­ғындағы бір жазған дүниеге қайта оралып қайтара жазу сияқты елеулі фактілер тек шеберлік шыңдау бағытында болмағандығын білеміз
Оқтын-оқтын оққа байлап үркіту, тізесін бүктірмесе де басын төмен салуға, кейде илігуге де мәжбүрлеу осы бір асыл адамның жанын жүдеткен, жаралаған.
Байқасақ, Мұхтар Әуезовтің авторлық көзқарасты білдірмей бейтарап жазу сынды даралық сипатында да бірқанша сыр жатыр
Айтулы әуезовтанушы Айқын Нұрқатов сонау бір жылдарда авторлық көзқарасын білдірмеуін Әуезов шығармасындағы мін деп пікір айтқан екен.
Гүлзия Пірәлі жинағы әуезовтану тарихының бүгінгі ғылым деңгейінде дамытыла сараланып отыру қажеттілігін де құлаққағыс етеді
Г.Пірәлі әр зерттеуші еңбегінің құндылық, өзіндік бағытына қатысты ой қорытып отырған
Әрине, түпкілікті, түбегейлі тоқтам жасау ниеті құптарлық дегенмен де ұзақ ақтарып-төңкеруді, уақыт өлшемімен, пісіп-жетілген көркемдік таным ыждаһатымен зерделеп отыруды бұл еңбек міндеттемейді
Негізінен әуезовтанудың ұзақ жылдағы фактісі жүйелі түзілімде танымдық-ақпараттық ауқымда сарапталып отырады.
Бұл олжалы еңбек әуезовтанудың бай тарихын ұтымды ғылыми негізде баяндайды, барын игеріп, жоғын түгендеуге бағыттайды.
Қанипаш МӘДІБАЙ,
І.Жансүгіров атындағы Жетісу 
мемлекеттік университетінің 
профессоры, филология ғылымының докторы
