Елбасы өз Жолдауларында еліміздегі жаңадан ашылып жатқан өндіріс орындарына жаңа инновациялық технологияларды тарту, сонымен қатар еліміздегі ғалымдардың мәртебесін арттыру жайында әрдайым айтып отыратындығы бәрімізге аян
Бұл ойлардың іске асып жатқандығының да куәсіміз
Оның бір көрінісі еліміздегі ғалымдарға үлкен мүмкіндік беріп отырған гранттық қаржыландыруды атап өтсем болады
Яғни өзіңнің жүргізіп жатқан зерттеуіңнің еліміздің экономикасына тигізетін пайдасы болып, инновациялық жаңалықтарға толы болса, оның экономикамызға тигізетін әсері болса, қаржылық жағынан қиналмайсыз, мемлекет тарапынан қолдау табасыз.
Бұдан басқа да, елімізде ғылым саласына қатысты атқарылып жатқан игі бастамалар жетерлік
Соның бір айғағы ретінде жыл сайын Білім және ғылым министрлігінің қолдауымен өткізілетін Жоғары оқу орындарының үздік мұғалімі атты гранттық қаржыландыруды атап өтсем болады
Бұл дегеніміз әрбір оқытушының үздік оқытушы болуға ұмтылуымен қатар оның ойлаған идеяларын жүзеге асыруына септігін тигізетін өте бір жақсы бастама
Әр жыл ­сайын университеттің оқытушы, ғалымдары өз құжаттарын тапсырып, нәтижесінде осы гранттың иегері болып жатады
Осы гранттық қаржыландыруға мен де қатысып, «ЖОО Үздік оқытушы-2012» гранттық қаржыландыруды ұтып алдым
Жоғары оқу орынының үздігі атану деген өз әріптестеріңнің ортада сені бағалауымен қатар күн сайынғы және көп жылғы жасаған еңбегіңнің жемісі деп білемін
Грантты алу деген тек қана сенің еңбегіңді бағалау емес, басқа елдің ғылым әлемімен танысуға, шет елдік әріптестермен мағлұмат алмасуға үлкен мүмкіншілік беретін жағдай
Жақын арада жылдар бойы зерттеп жүрген бағытым бойынша кітап жазамын деген ойым бар
Сонымен қатар Қазақстанның экологиялық жағдайы мен табиғи ресурстарды сақтау бағытындағы мәселелер жөнінде студенттермен белсенді түрде жұмыс жүргізудемін.
ЖОО-ның оқытушы әріптестеріме қажымай, талмай еңбек ете беріңіздер, еңбектеріңнің жемісін көресіздер және де мемлекет тарапынан үлкен қолдауға ие боласыздар деген тілегімді білдіргім келеді.
Зура ЕСІМСЕЙІТОВА, 
әл-Фараби атындағы ҚазҰУ-дің 
биология және биотехнология факультеті деканының ғылыми-инновациялық жұмыс және халықаралық ынтымақтастық жөніндегі 
орынбасары
