Ақпарат саласының майталманы, қаламы жүйрік журналист Оралхан Дәуіт – шағын әңгіме жанрының нағыз шебері
Оның бірнеше жылдар бойы республикалық басылымдарда, түрлі әлеуметтік желілерде жарияланған сан алуан тақырыптағы хикаяттары мен естеліктері үнемі оқырман қауымның ыстық ілтипатына бөленіп келеді. 
Таяуда «Қазығұрт» баспасынан жарық көрген «Ақ самаурын» жинағы – Оралханның алғашқы кітабы
Өмірде өзі куә болған немесе куәгерлердің өз аузынан естіген қызықты мезеттерді қарапайым ғана тілмен баяндап, әр оқиғадан мағыналы ой түюге тырысатын жазушының қысқа әңгімелері тәлім мен тағылымға толы.
Кітаптың алғы сөзін белгілі қаламгер Аманхан Әлімұлы жазған
Онда былай делінеді:
«Шығармашылықтағы аға буын өкілі болғасын ба, өзімнен кейінгі қаламгер інілерімнің туындыларын жіті қадағалап, оқып отыру әдетке айналған қадір-қасиет
Міне, сондай жас қаламгерлердің бірі – Оралхан Дәуіт
Ол қалыптасқан азамат қана емес, сонымен бірге қаламы төселген журналист, көркемдігі мен суреткерлігі қатар өрілген туындылардың иесі де
Оның қаламгерлік белсенділігі әрі жауапкершілігі ерекше
Оған оны үйреткен журналистік мамандығы
Ал енді шынайы да шымыр, сыршыл да жинақы өмірдің өзінен өрілгендей туындыларды жазуға қалыптастырған туа бітті, бойсіңді жазушылығы
Әсіресе ол Бейімбет Майлин бастаған, одан Мархабат Байғұтқа ұласқан ауыл тақырыбына келгенде қалам-қарымы ерекше мінез көрсетеді
Мінез дегеніміз – стиль
Яғни Оралханның шығармашылығындағы басты қасиеттердің бірі – өзінің стилін қалыптастыруы
Ол стиль неде? Және қалай өреді? Назарларыңызға ұсынып отырған осынау жинақтың өн бойындағы жинақы да шымыр, сыршыл, шынайы, шағын әңгімелер соның көрінісі
Шағын әңгімелер деп отырғаным, орыс прозасындағы классиктер И.Тургеневтің «Стихотворение в прозе» және Ю.Бондаревтің «Мгновение» шығармаларындағыдай қысқа да нұсқа үлгіде жазылған оқиға желісі қызықты құралып, логикасы бұзылмай оқырманға жеткен Оралханның шағын да тартымды әңгімелері
Тіпті мұнда өзінің ауылындағы еңбек адамдары, өзімен телі-тең өскен қатарлары, көшедегі кейбір қызықты оқиғалардың тартымдылығы сондай, оны еріксіз сүйсініп оқисың
Өйткені оның өзегі – өмірдің өзі».
Автордың өзі бұл кітап туралы былай дейді: «Кейде біреулер мені «Тым қарапайым жазасың» деп жазғырып жатады
Бәлкім, шынында солай шығар
Әйтеуір, ақ қағазға жазған жолдарымды қайта-қайта оқырманның көзімен оқып, «осы бір жерлерін түсінбей қалады-ау» деп, қайта-қайта түзеп, оқырманға ешқандай қиындық түсіргім келмейтіні бар
Жазған дүниеме көзі түскен жан бірден түсініп, астарлап айтайын деп тұрғанымды ә дегеннен байқаса екен деп ойлаймын»
Расында да, бұл оқырманға түсінікті қарапайым әңгімелер
Сонысымен де қызық, сонысымен де тартымды.
Кітап көпшілік оқырман қауымға арналған.
Бағдагүл Балаубаева
