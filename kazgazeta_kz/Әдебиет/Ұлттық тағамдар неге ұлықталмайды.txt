Бүгінде Алматы шаһарының кез келген жерінен кәрістің сушиын, италияндықтардың пиццасын, түріктің донерін, өзбектің палауын, ұйғырдың лағманын қолжетімді бағада таба аласыз
Тіпті бұл асханалар желісінің қызметкерлері сол елдің ұлттық киімдеріне дейін киіп, қызмет көрсетеді
Ұлттық құндылықтарды дәріптеудің басты бағыттары да осы болса керек
Алайда аңсарыңыз ауып, қазақтың асынан дәм татқыңыз келсе, әбден сабылып, іздегеніңізді әзер табасыз. 
Халқы көп шоғырланған, жас­тардың орталығы мен мәдениет­тің ошағы дейтін ару қала Алматыдан тек ұлттық тағамдарды ұсынатын дәмханаларды ізделік делік
Санау­лы ғана
Мәселен, «Жеті қазына», «Baursak sity», «Sydyk» сияқты дәм­ханаларға бас сұғып, дәм тату үшін қалтаңызда тәп-тәуір қаржы болуы керек
Басқа асханалардағыдай мұннан 600-700 теңгеге тоя тамақтана алмайсыз
Бірінде бір адам үшін 6-7 мың теңге, екіншісінде 8-9 мың теңгеге айналады ас мәзірі
Ал осыдан кейін ұлттық асханаларымыз жоқ, болса да келушілер аз деп қалай назданамыз? Қарапайым халық бұл бағада күнделікті тамақтана алмайтыны рас.
Көкейімізде мазалаған сауалдарды «Sydyk» ұлттық мейрамханасын ашып, кәсіп етіп жүрген Сыдық Дәулетовке қойдық
Дәмханадағы астың бәрі де өз шаруашылығының өнімдері
Мәселен, кәсіпкердің шаруашылығында жылқы, сиыр, қой дейсіз бе – төрт түліктің бәрі де бағылады
«Sydyk» мейрамханасын ашудағы мақ­сатымыз, қала тұрғындары мен қала қонақтарына қазақтың ас мәзірін ұсыну
Бізде бәрі ұлттық тағамдар
Халықтың, шетелдік қонақтардың негізгі сұранысы, қазақтың еті мен шұбат-қымызы, құрт-ірімшігіне деген сұраныс өте үлкен» дейді Сыдық Дәулетов.
Ал алты жылдан бері Алматыға келген шетелдіктерге гид болып, қала­мыздың көрікті жерлері мен мә­дениетін таныстырып жүрген ­Назерке Смағұл қонақтардың ұлттық тағамдарымызға деген көзқарасы ­туралы әңгімелеп берді
«Қалада ұлттық асханалардың аз екенін жақсы білесіз
Кейде қонақтар сұрап қалса, қайда апарсам екен деп ойланып қаламын
Ал қазақ тағамдарынан дәм татып көрген қонақтардың пікірлері әртүрлі
Мен гид болған қонақтың бірі, индонезиялық Инге әже тағамдардың бірқатарын татып көрді
Ол кісіге қатты ұнағаны – бауырсақ пен палау
Палауды пісіруге олардың күріші жарамайды екен, сол үшін кетерінде 2 келідей күріш сатып алды
Басқа да индонезиялықтар өмірінде бірінші рет жылқының етін Алматыда жегендерін айтты және жылқы еті оларға ұнады
Бауырсақты бәрі дерлік ұнатты, елдеріне барған соң жасап көреміз деп қалай дайындалатынын сұрап алды
Кореялық қонақтар үшін біздің тағамдар өте майлы екен
Бірақ кейбіреуі құрттан басқа қазақтың сүт тағамдарын жақсы көреді
Айран, сүзбе сияқты өнімдер Кореяда болмағандықтан, бұл өнімдерді сағынатындарын айтады» дейді ­Назерке Смағұл.
Ұлттық бағыттағы «Baursak sity» мейрамханасының иесі Мұхтар Сыздықов басқаларға қарағанда ұлттық тағамдар ресторанының ба­ғасы неліктен қымбат болатынын түсіндірді
«Біздің асымыздың құ­рамы негізінен табиғи мал өнімдері
Италиян­дықтардың пиццасы көлемін жоғалтпайды, қандай көлемде салса, сондай көлемде дайын болады
Ал қазақтың еті ондай көлем бере алмайды
Ол кішірейеді
Сондықтан да ол құнды тамақ
Өзбек ағайындар 1 кг күріш, 1 кг етпен он адамды тамақпен қамтамасыз ете алады
Ал қазақтың асында 1 кг етпен он адамға тамақ бере алмайсыз
Сондықтан да біздің ұлттық мейрамханаларымыз басқаларға қарағанда қымбатқа түседі» дейді ол.
Дәм ұсынуда әр кәсіпкердің, әр аспаздың, әр мейрамхана иесінің өз әдіс-тәсілі бар
Мәселен, «Қуыр­дақтың көкесін түйе сойғанда көресің» демекші, «Sydyk» мейрамханасына келушілердің 50-60 пайызы «түйе қуырдақ» сұрайды екен
Сонымен қатар қарын бүрме, қуырдақ, ет, манты, тұшпара сияқты тағамдарды да ұсынады
Яғни ұлттық асханадан тек ұлттық тағамдар ғана табылады деген жаңсақ пікір болмақ
Мейрамхана иесі Сыдық Дәулетов «Жаңа технологиялар мен түрлі дәмдеуіштерді қосса, ұлттық тағамдардың еуропалық тағамдардан айырмашылығы болмай қалады» деген ойда.
Ал «Baursak sity» мейрамхана­сының иесі Мұхтар Сыздықов ­заманауи мейрамханалар желісінде қазақтың ұлттық тағамдары қалып­таспаған дейді
Қазан-қазан асылып дайындалатын қазақтың мол асын бір адамдық өлшемде дайындау әлі де қиын
Кәсіпкер сонда да ескіні жаңғыртып, жаңа дүние ұсынудан жалыққан емес
«Тамақтарымыз бәз-баяғы қалпында емес
Біздің мақсатымыз үйдегі дәмді сақтап қалу
Бірақ әдемілеп, әрлеп, мейрамханаша беру
Яғни тамағымызды жандандырып беру
Мысалы, құрттан, сүзбеден арнайы салатымыз бар
Қазір тек сүзбені салып бере салған ешкімге қызық болмайды
Сондай-ақ ірімшік салаты бар
Оны да әрлеп жасаймыз
Оған шетелдіктер тұрмақ өзіміздің қазақтар да таңғалып жатады» дейді Мұхтар Сыздықов.
Сонымен қатар, Мұхтар ағамыз бүгінгі таңда дайындала бермейтін қымыз қабырға, тандыр қабырға сияқты тағамдарды қайта жаңғыртуда екен
«Сиырдың қабырғасын қы­мызға бұқтырамыз
Отқа қақталып пісірілетін тандыр қабырғамыз жылқының қабырғасынан дайындалады
Қазақтың асы қазан-қазан асылып, көпшілікке арналған
Біздің мақсатымыз – осының бәрін жүйелеп, бір адамға арналған, мейрамханалық үлгісін ұсыну» дейді кәсіпкер.
Бүгінде мемлекет жастарды кә­сіп­тік білімге баулып, арнайы гранттар бөлуде
Аспаз, мейрамхана, шаштараз ісі, технолог, тігінші сияқты кәсіпке оқытып жатыр
Бірақ жыл сайын қаншама аспаз түлеп ұш­қанымен, қазақ асханасындағы ұлттық тағамдар әлі күнге ұлықталмай келеді
Себебі оқу бітірген мамандар кәсіпті нөлден бастап, ыстық-суығына төзуге қорқады дейді бұл жайдан хабардар жандар
Олар амалсыздан жалдамалы аспаз болуға мәжбүр
Сондықтан қазақ мейрамханалары мен ұлттық тағамдарының айы оңынан тумай тұр.
Ақбота МҰСАБЕКҚЫЗЫ
