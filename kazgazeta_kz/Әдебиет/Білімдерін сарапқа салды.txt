Ақтау қаласының №9 орта мектебінде «Балалар бастауы – 2016» балалар әлеуметтік жобаларының «Болашақ энергиясы» атты республикалық байқауына іріктеу кезеңі өтті.
Шараға білім басқармасы тәрбие жұмыстары бөлімінің басшысы А.Раим­бер­диева, облыстық оқу-әдістемелік және қосымша білім беру орталығының тәрбие ісі жөніндегі және қосымша білім беру жөніндегі директордың орынбасары Ж.Жеткізген, «Нұр Отан» партиясының бөлім меңгерушісі Г.Нұрахметханова қатысты.
Байқауда үміткерлер табиғатты қорғау, экология, жергілікті жерде электр энергия­сын тиімді жолмен өндіру, «Мәңгілік Ел» тақырыбындағы жобаларды қорғады.
Байқау қорытындысы бойынша Мұнайлы ауданы №3 орта мектебі­нің 9-сынып оқушысы Ақылжан Дүйсен­ғали­ұлы І орын, Маңғыстау ауданы Е.Ай­шуақұлы атындағы орта мектебінің 8-сынып оқушысы Жанерке Ылымқызы мен Түпқараған ауданы М.Әбдіхалықов атындағы мектеп-гимназиясының 9-10 сынып оқушылары Айғаным Дәлубай, Бекарыс Шакировтар жүлделі ІІ орынға ие болды
Ал Жаңаөзен қаласы №21 орта мектебінің 10-сынып оқушылары Мейірбек Көпжүрсінов пен Қуаныш Түгелбаевқа ІІІ орын бұйырды.
Алия Тумышева,
 Облыстық оқу-әдістемелік және 
қосымша білім беру орталығының қызметкері
