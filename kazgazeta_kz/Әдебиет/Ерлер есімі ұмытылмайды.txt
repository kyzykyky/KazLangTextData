Сапар одан әрі ­Бекарыс­тан би ауы­лында жалғасты
Осындағы №24 орта мектепте бабаға арналған мұра­жайдың ашылуы болды
Мұнан кейін ауыл тұрғындарының қаты­суы­мен жиын өтіп, елдік пен ерлікке қатысты ой-пікірлер ортаға салынды.
Ертеңіне аудан орталығында қос бабаның өмір жолына арналған ғылыми-тәжірибелік конференция өтті
Оны аудан әкімі Нажмадин Шамұратов жүргізіп отырды.
Алғашқы сөз алған «Нұр Отан» партиясы облыстық филиалы төрағасының бірінші орынбасары Наурызбай Бай­қадамов мерейтойға байланысты облыс әкімдігі мен облыстық мәс­лихаттың құттықтауын жеткізді.
Жиында негізгі баяндамаларды Қорқыт ата атындағы Қызылорда мем­лекеттік уни­верситетінің ғы­лымдары жасады
Баяндамаларда батырлар институтының қалып­тасуы, халық ақындары жыр­ла­рын­дағы би мен батыр бейнелері, Қа­залы же­рінің тарихы кеңірек сөз болды.
Әйтеке би кентіндегі театр­лан­­дырылған қойылым, облыс­тық жас ақындар айтысы, термеші-жыраулардың аймақтық фестивалі, Әбдіраман төбедегі ат бәйгесі қалың қауымға қызық-қуаныштарын сыйлады.
Францияның Қазақстандағы елшісі Франсис Етьеннің осы өңірге сапары да бабалар тойы өтіп жатқан қүнмен тұспа-тұс келіпті
Той қызықтарын жанындағы серіктерімен бірге құрметті қонақ та тамашалады
Сөз кезегіндегі елші былай деді:
– Біздің елде де тарихқа айрықша мән беріледі
Сонымен қатар тіліміздің, салт-дәстүріміздің сақталуына да ерекше көңіл бөлеміз
Бұл жағына келгенде ортақ ұқсастықтарымыз бар екен.
Елші ескерткіш ретінде өз елінің кешегісі мен бүгінгісін баяндайтын кітап ұсынса, аудан әкімі қазақы дәстүрмен қонақтың иығына шапан жапты.
– Мерейтой өткізудегі ең басты мақсат – теңдігіміз бен бостандық үшін күрескен, елді ауызбірлікке шақырған, жерімізді жаудан, елімізді даудан қорғаған, халықтың қалқаны болған ұлы бабаларымызды ұлықтау
Олардың өмірі мен өнегесін дәріптей отырып, ұрпаққа ұлағатты тәрбие беру, – дейді Қазалы ауданынң әкімі Н.Шамұратов.
Бұл мерейтойдың енді бір ерекшелігі Алматыдағы баспалардан «Ақтан батыр» және «Бекарыстан би» кітаптары жарық көрді
Екі жинақ та мұрағаттық құжаттарға, ел аузындағы аңыз-әңгімелерге негізделген.
Нұркен ЖАНДӘУЛЕТҰЛЫ
Қызылорда облысы
