Қолға алып ата-салтын,
Риза болды дана халқың!
Ел сенімін ақтаған Ер.
Арта берсін сенің Даңқың!
Қазағымның ұранысың,
Биіктегі қыранысың.
Бейбіт мынау өз халқыңның,
Жүрегінде тұрарың шын.
Қазақ елін нық көтеріп,
Ет жүрегін елжіреттің.
Елу елдің биігінде,
Қазақ Туын желбіреттің!
Елін сүйген, жерін сүйген
Дара туған ұл екенсің
Жаралғандай ел бағына,
Арай төккен нұр екенсің!
Бауырыңа алып, барлық ұлтты,
Қазағыммен тең өсірдің.
Өркендеген елу елмен
Тереземді теңестірдің.
Асты кен де, үсті дән ғой,
Қазағымның кең даласы.
Жасай бер сен, нұр сәулелі,
Бақыт құшқан ел данасы.
Теңер едім дара шыңға,
Және-дағы шын асылға.
Ел құлпырып өсіп жатыр,
Бейбітшілік аясында.
Халқыңменен бір жүрегің,
Көпті көрген мен білемін.
Ғұмырыңыз ұзақ болсын,
Жүзеге ассын бұл тілегім.
Көрсетпе өмір азабыңды,
Естімейін назалы үнді.
Биіктерге бастай берші,
Соңыңа ерген қазағыңды.
Жырға оранған сыр – Астанам,
Нұрға оранды гүл – Астанам.
Елбасымен бірге жасап,
Гүлдене бер, Қазақстан!
Ақылбек Алетов,
еңбек ардагері
Алматы
