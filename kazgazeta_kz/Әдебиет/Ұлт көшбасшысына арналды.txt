«Қазақ уни­верси­теті» баспасынан «Өнегелі өмір» сериясы бойынша Қазақстан Республикасының тұңғыш Президенті – Ұлт көшбасшысы Нұрсұлтан Әбішұлы Назарбаев туралы кітап жарық көрді. 
Кітаптың алғы сөзінде басылым редакция­сын басқарған әл-Фараби атындағы Қазақ ұлттық университетінің ректоры Ғалымқайыр Мұтанов өскелең ұрпақ үшін бұл еңбектің мәні мен маңызын атап көрсеткен
Қазақ ұлттық университеті «Өнегелі өмір» сериясының арнаулы шығарылымы еліміздің бүгіні мен ертеңі үшін ерекше еңбек еткен, ұлтымыздың болашағы, мемлекетіміздің мәртебесін биіктету жолында қоғамдық өмірдің бар саласында қайраткерлігімен танылған, Тәуелсіз Қазақстан мемлекетінің негізін қалаушы, Қазақстан Республикасының Тұңғыш Президенті, Елбасы­ Нұрсұлтан Әбішұлы Назарбаевқа арналған құнды кітаппен толығып отыр.
Редакциялық жұмыс тобын Қазақстан Жур­налистикасы Академиясының президенті Сағымбай Қозыбаев пен белгілі қаламгер, осы Академияның академигі Валерий Жан­дәулетов басқарды
– Ұлт көшбасшысын еліміздің ­жас­та­ры үлгі тұтып өсуі тиіс, әлем халқы мойындаған Қазақ елінің Тұңғыш Президентінің өмір жолы – өскелең ұрпаққа үлкен өнеге
Сондықтан Елбасының азаматтық, қайраткерлік тұлғасын кітапта барынша ашып көрсетуге күш салдық, – деді осы кітап туралы Сағымбай Қозыбаев.
Туынды «Ұшып ем Алатаудың бөкте­рінен», «Бір мақсат, бір мүдде, бір болашақ», «Әлем Елбасы хақында» деп аталатын үш бөлімнен тұрады
Сонымен қатар еңбекке құнды құжаттар көшірмелері, Елбасының өмір жолы бейнеленген түрлі суреттер Мемлекет басшысы жүріп өткен жолдарды әдемі айшықтап тұр.
Жинаққа Президент өмірі мен қызметінің автобиографиялық материалдары, оның балалық және жасөспірім шағының естеліктері енген
«Өзін-өзі сақтай білген халық – талантты халық» деп аталатын бөлімде Президенттің тарихи-танымдық және рухани-мәдени құндылыққа ие шығармалары, Мемлекет басшысының дәрістері мен жастар форумдарында сөйлеген сөздері, тәуелсіздіктің қалыптасуы мен жас ұрпақтың болашағы туралы ойлары топтастырылған.
Бұл кітапта белгілі мемлекет және қоғам қайраткер­лерінің, атақты отандық және шетелдік ғалымдардың Елбасы туралы ой-пікірлері көрініс тапқан
Кітап қалың оқырман қауымға арналып отыр.
Нұрлан ҚҰМАР
