88 жасқа қараған шағында белгілі қоғам қайраткері, ардақты азамат ­Оразай Батырбекұлы Батырбеков дүниеден озды.
Ол ҚазМУ-дің тарих факуль­тетін бітірді
Оқу жылының соңғы курсында Алматы қаласындағы Фрунзе аудандық комсомол комитетінің екінші, бітіргеннен кейін бірінші хатшысы болды
Кейін аспирантурада оқып, экономика ғылымдарының кандидаты атанды
Мұнан соң партиялық қызмет жолы басталды
Аудандық, қалалық партия комитеттерінде қызметте болды
1961 жылдан Қазақстан Компартиясы Орталық Комитеті аппаратында жауапты ұйымдастырушы, инспектор, бөлім меңгерушісінің орынбасары болып қызмет етті
1971-1977 жылдары ұйымдастыру -партиялық бөлімін басқарды, 1977-1990 жылдары Алматы жоғары партия мектебінің ректоры болды.
Екі рет Қазақ КСР Жоғары Кеңесіне депутат, көптеген партия форумдарына делегат болып сайланды.
Көпшілік ­Оразай Батыр­бекұлын Қаныш Сәтбаевтың сүйікті қыздарының бірі Шәмшия­банудың жары ретінде де жақсы білетін
Оразай ағамыз ғалым апамыз қайтыс болғаннан кейін ол кісінің ғылыми еңбектерінің жарық көруіне көп еңбек сіңірді.
Өнегелі өмір сүрген аяулы азаматтың жарқын бейнесі ешқашанда ұмытылмайды.
«Қазақ газеттері» ЖШС және Серіктестікке қарасты басылымдардың еңбек ұжымдары
