Алматы қаласындағы №4 кітапханада Қазақстан Республикасы Тәуелсіздігінің 25 жылдық мерейлі мерекесіне орай «Өнер» баспасынан жарық көрген «Мойнақ ГЭС-і – Қазақстанның інжу-маржаны» атты кітаптың тұсаукесе­рі және кітаптың авторы, «Мойнақ ГЭС-і құрылысы үшін» медалі және басқа да марапаттардың иегері, қаржы, заң саласының білікті маманы Насиха Ғұмарқызы Кенжинаның өмір жолы арқау болған «Өнегелі өмір иесі» атты бенефис кеші өтті.
Тәуелсіз еліміздің мерейтойы қарса­ңында шығарылып отырған бұл кітап оқырмандарды еліміздің мақтанышына айналып отырған жаңа ғасырдың ғаламат құрылысы – Мойнақ су электр станциясымен, ГЭС-те қызмет атқарып жатқан еңбекқор жандардың қажырлы еңбегі­мен, кәсіпорынның тарихи шежірелі сәттермен таныстырады
Мойнақ су электр станциясы – дүниежүзінде Швейцария, Қытайдан кейін жер астын ұңғылау әдісімен салынған үшінші электр су станциясы.
Жаңа кітаптың тұсаукесеріне электр станциясының басшылары мен қыз­меткерлері, Насиха Ғұмарқызының әріп­тестері, туыстары қатысты.
Сөз тізгінін алған кеш қонақтары кітап туралы, кітаптың авторы жайлы ойларын ортаға салып, жүрекжарды лебіздерімен бөлісті.
Cерік Әбжаппаров
АЛМАТЫ
