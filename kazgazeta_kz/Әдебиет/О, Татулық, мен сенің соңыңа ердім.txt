БІРЛІК – күші, сенімі туған елдің,
О,ТАТУЛЬІҚ, мен сенің соңыңа ердім.
Тұтастықтың тұнығы лайланбаса,
Ақталғаны төгілген маңдай тердің.
Қазақстан – ордасы қазағымның,
Діңгегі осы дүние – базарымның.
Ынтымағы жарасқан елде тудым,
Не екенін білмедім азабыңның.
Бөтендігі жоқ бізге орысыңның,
Украин, белорус, кәрісіңнің…
Отандасым болғасын барлығы да,
Ішке тартып, өзімсіп қол ұсындым.
О, отандас, сен де төк шуағыңды,
Арна ыстық сезімді, жыр-әніңді.
Мұңымды да сырымды бірге бөліс,
Көтер бірге байрағым – ұранымды.
Саған да құт биікке самғағаным,
Көш соңында сенің ол қалмағаның.
Қолдағаның қазақты – біле білсең,
Отанымның бірлігін қолдағаның.
Тұру үшін күлімдеп мәңгі күнім,
Шарлауы үшін әлемді даңқым, үнім.
Абыройым, айбыным, ең асылым –
ҚАЗАҚСТАН БІРЛІГІ қажет бүгін.

Нұрперзент ДОМБАЙ
