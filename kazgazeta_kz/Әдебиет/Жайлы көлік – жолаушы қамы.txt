Алматыдағы №2 коммуналдық автопаркі газбен жүретін 100 жаңа автобуспен толықты
Жаңа қоғамдық көліктердің тұсауын кесу барысында қала әкімі Ахметжан Есімов жұртшылық алдында сөз сөйледі
Ол жолаушы көлігін жаңарту мегаполистегі  экологияны жақсарту жөніндегі басты жобалардың бірі екендігін, бұл бағытта жүргізіліп жатқан оң істердің бұдан былай да жалғасын табатындығын атап өтті.
«Қазіргі уақытта біздің коммуналдық меншігімізде 400 автобус бар
Бүгін біз газбен жүретін жаңа 100 автобус алып отырмыз, жыл аяғына дейін тағы да 100 автобус келетін болады
Бұлардан өзге біз 195 троллейбус, 17 трамвай және тауға қатынайтын көліктер алғанбыз
Барлығы – 850 бірлік, бұл қаладағы қоғамдық көліктің тең жартысы
Біз жеке тасымалдаушыларды да өздерінің  парктерін жаңартып, экологиялық таза автобустарды алуға шақырамыз
Мұндай шаралар қала экологиясын жақсартумен қатар, жолаушыларға сапалы қызмет көрсетудің сапасын арттырады» деді А.Есімов.
Муниципалды парктердің тәжірибесі газбен жүретін автобустардың тиімділігі жоғары екендігін көрсетуде
Мысалы, «Казтрансгаз Өнімдерімен»  келісім бойынша газдың бағасы бензин құнынан 40 пайызға төмен.
Қала басшысы қала экологиясын жақсарту туралы айта келіп, жеке тасымалдаушыларды газбен жұмыс істеуге  ынталандыру шараларына да тоқталды.
«Келер жылы біз муниципалды облигацияларды шығаруды жоспарлап отырмыз
Одан түскен қаржыдан біз жеке автопарктерге «арзан ақша» ұсынып, газбен жүретін автобустарды сатып алудың қажеттігін айтамыз
Жекешелер қазірдің өзінде бұл бағдарламаға қатысуға  ниет білдіріп отыр
Ол үшін бізге  газбен жұмыс істейтін  станциялардың көп болғаны жөн» деді  А.Есімов.
Жалпы, биылғы жылдың 9 айында  қоғамдық көлік 153,5 миллион жолаушыны тасымалдаған.
Қала басшысы жекеменшік автобус парктерін де экологиялық тұрғыдан таза әрі экономикалық тұрғыдан арзан түсетін газбен жүретін көліктерге көшуге көндіріп жатқандығын айтты.
«Келесі жылдан бастап олар да көшеді
Үкімет тарапынан талай қолайлы жағдай жасалды
Ол – арзан бағамен қаржы бөлу
Біздің мақсат –  Алматы көліктерін газға, электрэнергиясына ауыстыру» деді қала басшысы.
Мамандардың пікіріне сүйенсек, қаланың ауа бассейніне зиянды заттардың  80 пайызы қоғамдық көліктерден түседі екен
«Алматыэлектротранс» ЖШС-ның бас директоры Б.Абайділдинов осы мақсатта қала әкімшілігі Еуропалық қайта құру және даму банкінен 39 млн
доллар көлемінде қарыз алғанын атап өтті.
Автобустар Еуропа даму банкі қар­жы­­сына сатып алынды
«Алматы­ЭлектрТранс» ЖШС-ның бас директоры ­Болат Абайділдинов заем сомасы 39 млн
дол­лар­ды құрағанын, яғни бір автобус 195 мың долларға түскенін айтты
«Алматы­ЭлектрТранс» қарызды 2016 жылдан 2022 жылға дейін өтейді
Бұл көлік құралдары биылғы жылдың шілдесінде ашылған №2 коммуналдық автобус паркін толықтырып отыр
Қазір автопаркте 50 автобус бар, олар 112 және 118 бағытта жүріп жатыр.
Қала басшысы А.Есімов барлық жеке тасымалдаушыларды газбен жүретін автобустарды сатып ала отырып, парктерін жаңартуға шақырды.
Нұрлан ҚҰМАР 
Алматы
