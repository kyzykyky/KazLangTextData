Киелі Тараз өңірінің жер-су атауларының тылсым сырын көптен бері зерттеп келе жатқан тілші-ғалым, М.Х.Дулати атындағы Тараз мемлекеттік университетінің доценті Зиба Құламанованың «Тастағы Тараз тарихы» атты көркем безендірілген кітап-альбомы мемлекеттік тапсырыспен «Рухани жаңғыру» бағдарламасы аясында жарық көрді.
Аталған кітап оқырман үшін Ұлы Жібек жолы торабындағы Жамбыл облысының қасиетті орындарының атауларының сыры тілдік, этномәдени тұрғыдан зерттелгенімен құнды
Сондай-ақ кітап-альбомның көпшілік үшін танымдық, тағылымдық сипатымен қатар ғылыми да мәні бар
Шынтуайтында, бұл еңбекті ғалымның көп жылғы ғылыми ізденісінің нәтижесі деуге болады.
Оқырман кітап-альбомнан өзіне қажетті көптеген мағлұматтарды ала алады
Мәселен, Тараз қаласы, ғалымның айтуынша, 2000 жылдық дәуірінде атауын тоғыз рет өзгерткен
Әрине, қала атауының өзгеруінде түрлі тарихи жағдайлардың, кезеңдердің әсер-ықпалы мол болды
Қаланың біздің заманға дейінгі ежелгі аты То-ло-со болуы, одан кейін Талас, Тараз деп аталуы негізінен ойға қонады
Ал одан соңғы моғол дәуірінде Янги-Тараз, қытай жазбаларында Долос деп аталуы да белгілі
Ал бір кездері қаланың Наманган көше деп аталуы қызықты жайт
Шыны керек, бұл біздің назарымызға ілікпепті
Қаланың кейін Әулие-Ата, Мирзоян, 1938 жылдан Жамбыл, 1997 жылдан Тараз аталуы туған қаламыздың түрлі тарихи кезеңді басынан кешіргенін айғақтайды
Бір ғажабы, Тараз қаласы орнын ауыстырмаған, талай қираса да, күл астынан қайта көтеріліп, тіршілігін жалғастыра берген
Оған, біздің ойымызша, қаланың орналасу географиясы, өзеннің жағасында болуы, керемет жанға жайлы табиғат аясы себеп болған
Осындай мәңгілік қаланы мақтаныш тұту, оның тарихын білу қазіргі жастарға керек деп білеміз.
Еңбектің тағы бір басты ерекшелігі – көне жер-су атауларын жинақтап қана қоймайды, оның шығу, айтылу тарихын, яғни этимологиясын тілдік тұрғыдан салыстыра зерттеп анықтауға ұмтылыс жасайды
Ойымыз бір бағыттан тарату үшін тағы да сол жоғарыда сөз етілген «Талас» атауына мән берелік
Шындығына келгенде, «Талас» – «Тараз» атауы төркіндес сөз, дыбыстық өзгерістерге ұшыраудың көрінісі
Енді осы «Талас» сөзі қандай мағынаны білдіреді? Зерттеуші З.Құламанова ғалымдардың зерттеу қорытындыларын жан-жақты саралай келіп, мынандай ойға тоқталады:
«Біздің пайымдауымызша, Талас, Талғар топонимдерінің құрамындағы «тал» сөзі өзара мәндес, әрі бір түбірден болуы керек
Э.Мурзаевтың көрсетуінше, тәжік тілінде «таль» – «тау, жота, жон, шоқы, биік, төбе»
Атаудың екінші сыңарындағы «ас» сөзі орал-алтай тілдерінде өте ерте замандарда қолданылса, қазірде кейбір тілдер қорында берік сақталған
Мысалы, ханты тілінде «ас» – «су, үлкен өзен», хакас тілінде «Талакан» («кан» – өзен тава Азас) «ас» – «өзен, су», казас («ас» – «өзен»)
Егерде аталған сөздердің лексикалық мән-мағыналарына жүгінсек, «Талас» – «таудан құлай аққан өзен», «тау өзені» деген мағынаға ие сияқты» дейді ғалым
Ғалым бұл аралықта тарихи-салыстырмалы грамматика принципіне сүйенген
«Тал» ежелгі қолданыста тау, «ас» су, өзен деген мағынаны білдіретін болса, біздіңше, ғалымның бұл тұжырымы да ойға қонымды
Шындығында, Талас өзені таудан күркірей басталып, қазақ даласын тіршілік нәріне бөлеп, еркелей ағады.
Сондай-ақ жоғарыда айтқанымыз­дай, автор ежелгі Таразға қатысты тарихи деректерді, ірі тарихи оқиғаларды, болмаса саяхатшылардың жазбаларын орнымен келтіреді
Саяхатшының осы жазбасы арқылы осыдан 800 жыл бұрынғы қасиетті Тараз қаласының келбетін көз алдыңа елестетуге болады
Иә, ол кезде де Тараз қаласы тұрғындары бау-бақшамен айналысқан тәрізді
Үйлердің үйме-жүйме орналасуы және оның төңірегінде халқы көп елді мекендердің қоныс тебуі қаланың үлкендігін, халық санының өз заманына сай көптігін білдіреді
Мешіттің, хан базардың болуы қаланың мәдени-рухани келбетін, үлкен сауда орталығының болғанын байқатады
Талас өзені сол уақытта да ағынын бәсеңсітпей ағып жатыпты.
Бір ғана мысал төңірегінде біздің бұған кеңінен тоқталып отырғанымыз оқырман кітап арқылы Жамбыл облы­сының қасиетті, киелі орындары жөнінде жан-жақты мол мағлұмат алады
Сондықтан өңір тарихын тануда, жер-су аттарының мән-мазмұнын білуде кітап пайдалы, қажетті болып шыққан.
Сәмен ҚҰЛБАРАҚ,
филология ғылымының докторы, 
профессор
