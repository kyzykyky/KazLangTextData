Қазақтың ұлттық ақыны Қасым Аманжолов турасында сөз бастауда орынды қиналасың
Қазақ мұндайда «нар тәуекел» деген ғой
Мен де «нар тәуекел» деп, Қасым Аманжоловтың төрт томдық шығармаларын оқу арқылы ақын болмысын кеңірек танып, ұғына түстім
Алматыдан 1977-1980 жылдары басылып шыққан төрт томдық еңбекті құрастырған  қазақтың белгілі ақыны Ғафу Қайырбеков
Жинаққа ақынның өлеңдері, поэмалары, аудармалары, прозалық және драмалық шығармалары енген

Қасым Аманжолов өлең жазуды ерте бастаған
1930-1940 жылдарында жазған жырларында ол өзінің көзқарастары жөнінде айрықша бағыт ұстанады
Маған ерекше әсер еткен өлең ақынның 1940 ж
шыққан «Дүниеге жар» дейтін шығармасы болды
Қазақ халқын әлемге таныстыру мақсатында жазылған жыр жолдарын оқығанда ақынның бойындағы отаншылдық сезімді, адамгершілік мұрат пен азаматтық биік ұстанымды байқамау  мүмкін емес.
Шындығында, бұл жырды қаӨзақтың әрбір баласы, бүгінгі жас ұрпақ түсініп оқып, оны жан-жақты зерделесе ғой деген ой мазалайды мені
Қасым ақын қашанда өз елінің атын сақтап қалуға тырысты
Заманында американ, ағылшын, неміс империалистерінің халыққа қарсы басқыншылық саясатын әш­керелейтін шығармалар жазды.
«Қазақ деген атымды
өшіре алмас ешбір жау!»
– дей келіп, жалпыға бірдей бей­біт тіршілікті тіледі
Басқыншы­лар ісінің тәжірибелік жағынан, экономикалық тұрғыдан алғанда қазақ үшін қатерлі нәрсе екенін пайымдайды.
Кеңестік биліктің өрлеу дәуіріндегі большевиктер идеологиясы тұрақтаған елде өршіген саяси-қуғын жағдайында өзім­шілдік сезімге беріліп өлең-жырлар жазу – аса қатерлі де, қауіпті еді
Кешегі Кеңестік то­­талитарлық жүйенің «салтанат» құрған кезеңінде жас Қасым «Дүниеге жар» (1940), «Лондон» (1939) сияқты батыл әрі отты өлеңдерін жариялауы оның азаматтық бет-бейнесін айшықтай түседі
 Қасым Аманжолов өз халқын, туған жерін, кең-байтақ қазақ елін «Алаш идеясы» негізінде қабылдап, сүйе білген ойы озық, ақылы алғыр азамат
 Адамгершілікке сеніп, елінің жарқын болашағына үміт­тенді
Ойлана қарасақ, қай халық, қан­дай елдің тарихы болмасын ақи­қат­ты нақты түрде көрсетіп, ел мүд­десі айқын жазылмағанын аң­ғару қиын емес
Мысалы, кешегі Кеңес Одағы кезіндегі тарихымыз­дың жазбаша нұсқасы бояма түр­де жазылып, ақтаңдақ беттер бұрмаланғаны бүгінде ешкімге де құпия емес.
Ақын көтерген мәселелердің ішінде  ой салатын дүниелері бар
Қасым ақын қай кезде де үнсіз қала алмады
Ол өз жұртына адами сезімнен басталатын жанымен берілген ұлтжанды тұлға болды
Сонымен бірге әділет жолына шақыратын туындыларын келешек ұрпаққа деген үлкен сеніммен, үміт етіп жазды.
«Дүниеге жар» өлеңінің жарық көргеніне, міне, 70 жылдан астам уақыт өтіпті
Аталмыш жыр жолдарын ақ қағаз бетіне түсірген Қасым ол кезде небәрі 30 жаста ғана
Енді биыл туғанына 100 жыл, яғни бір ғасыр толған ақынға «тәкаппар мына дүниеге, қазақты бір таныттың…» демес­ке, амал қандай! Елім, жерім деген азаматтардың жүрегінде ғасырдан ғасырларға сақталары анық! Жер бетінде қазақ халқы барда Қасым есімі, оның өміршең жырлары жасай береді
Тәуелсіз Қазақстанға биыл 20 жыл толады
Бұл Тәуелсіздік ақын Қасымның да арманы болды.
Қазақ халқының атын кеңі­нен танытып жыр жазған Қасым, ата-бабалар үмітін, намысын, даңқын асқақтатып, қастерлеудің жарқын үлгісін танытты
Ендеше сол дауылпаз ақын тұлғасы мен рухына тағзым етіп, оның танымдық, тәрбиелік тағылымы мол шығармаларын жас жеткіншек зердесіне жеткізу – мына біздерге парыз! Осы ойыма қосарым, ұла­ғатты ақынымызды тек елімізде ғана емес, әлемдік деңгейде насихаттауды қолға алуымыз керек
Ол үшін оның шығармаларын әлемдік тілдердің біріне, мысалы, ағылшын тіліне аударып, әлем елдеріне таныстыру жұмыстарын жүргізу қажет
Кезінде Кеңес өкіметінің орыс ақыны Николай Тихонов, жазушы Леонид Соболев Қасымның шоқтығы биік «Дүниеге жар», «Өзім туралы», «Елге хат» өлеңдерін, «Абдолла» поэмасын өте жоғары бағалаған
Бұл туралы Ғ.Мүсірепов арнайы мақала да жазғаны есіміз­де
Міне, сондықтан Қасымның шығармаларын басқа елдердің оқырман қауымы кеңінен білсін десек, аударма мәселесін қолға алғанымыз жөн.
Жақында, еліміздің мектеп оқулықтарымен түгелдей танысып шықтым
Сонда байқағаным, бүгінгі оқулықтарда Қасым Аманжоловтың өлеңдері қысқартылып, үзінділері берілген
Неге мектепте ақынның әдебиет мен тарих мәселелерін қамтыған шығармаларын кең көлемде оқытпасқа! Білім берудің жаңа бағдарламаларына осы өзгерістерді енгізуге тиіспіз
Яғни Қасым өлеңдерін мектеп оқулықтарына молынан қосып,  мектеп оқушыларының кеңірек танысуына мүмкіндік жасауымыз керек
Тағы бір айтарым, Қасымның бүгінге дейін ақындық, азаматтық бейнесі толықтай ашылмай келді
Ақынның бай мұраларына тереңірек үңіліп зерттеу жұмыстарын жүргізуді жалғастыру қажет.
Мен дағы жауаптымын өзім тұрған
Дүниенің бүкіл алып аумағына.
Аз сөйлеп, көп істейтін
адамдармыз.
Бойыма былшыл сөзді дақ
санаймын.
Бөлмеймін айтар сөзді ар-ұжданға:
Айтамын айтарымды Алматымнан
Жетсін деп әділ сөзім
жер-жаһанға,
– десе, енді бірде:
Шықшы өмір төріне,
Қызығыңды көрсетші
Ата-анаңа, еліңе!
Көкірегіне нұр құйып, – деп жыр­лаған ақын қаламгерлік парызын үлкен азаматтық жолымен атқарып өтті
Өз ойындағыларын ақ қағаз арқылы жалпақ жұртқа жариялаудан жасқанбаған, руханият, мәдениет, әдебиет әлемінің заңғар, тарихи тұлғасы екені күмәнсіз
 Ол туған халқын, жерін, тіпті барша әлем тұтастығы мен азаттығын, адамзаттығын бейбіт өмір тіршілігіне үн қоса білген қайраткер ақын болып қала бермек.
Ұлт ақыны Қасым Аманжолов­тың жыр мұрасы алда да кеңінен насихаттала берсін деген игі тілегім бар.
Қайсар Құсайынұлы,
тарих ғылымдарының
кандидаты, профессор
