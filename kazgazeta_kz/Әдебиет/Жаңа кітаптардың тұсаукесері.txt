Өткен жұма қазақ әдебиеті үшін жағымды жаңалық әкелді
Мәдениет және ақпарат министрлігінің ұйытқы болуымен «Әдебиеттің әлеуметтік маңызды түрлерін басып шығару» атты республикалық бюджеттік бағдарламасының шеңберінде «Жаңа заман әдебиеті» сериясымен дүниеге келген кітаптардың тұсауы кесілді
Салтанатты шараға астаналық зиялы қауым, қаламгерлер, ҚР Парламентінің депутаттары, Мәдениет және ақпарат министрлігінің өкілдері қатысты. Министрлік жыл сайын 380 аталым бо­йын­ша кітап шығарып келеді
Мұндай жұмыстарға осы жылдың өзінде миллиардтан астам теңге жұмсалса, соның жалпы таралымы миллионға жуық болып, кітапханаларға тегін таратылды
Бұл бағытта арнайы эксперттік топ құрылған, оның құрамында белгілі қаламгерлер бар
– «Тәуелсіздік жылдары жарық көрген бұл кітаптар – елдің игілігі
Біздің ойымызша, қазақ әдебиеті жақын болашақтағы қайта жаңғыру мен дамудың алдында тұр
Қазақ әдебиетінің болашағы әлі алда» деді тұсаукесер рәсімін ашқан Мәдениет және ақпарат вице-министрі Арман Қырықбаев.
Шарада «Жаңа заман әдебиеті
Проза», «Жаңа заман әдебиеті
Поэзия», «Жаңа заман әдебиеті
Драматургия» деген топтамаларға ерекше назар аударылды
Тәуелсіздік жылдары жарық көрген шығармалар топтамасына әдебиеттің алдыңғы буын майталмандары мен алдағы уақытта қазақ әдебиетіне өзінің қомақты үлесін қосады, талпынысы бар деген ақын-жазушылар енгізілген
Кітаптарға шығармалары енген жазушылар қатарында Фариза Оңғарсынова, Әкім Тарази, Қадірбек Сегізбайұлы, Төлен Әбдік, Ұлықбек Есдәулет, Мархабат Байғұт, Рахымжан Отарбаев, Несіпбек Айтұлы, Жүсіпбек Қорғасбек, Гүлнар Салықбай, Нұрғали Ораз, Бауыржан Жақып бар
Министрліктің Ақпарат және мұрағат комитеті төрағасының орынбасары Қуат Борашевтің айтуынша, «Жаңа заман әдебиеті» сериясын жасауды Мәдениет және ақпарат министрі Дархан Мыңбай ұсыныпты.
Серияға енген кітаптар 45 аталыммен шыққан
Оның 25-і прозалық, 19-ы поэзиялық шығармалар
«Драматургия» бөлігіндегі тура осылай басылған «Өрілген өмір өрнегі» кітабы­на «Тәуелсіздік толғауы» байқауының ең үздік пьесалары топтастырылған
Мемлекеттік тапсырыспен шығарылған бұл кітаптарға 1043286 теңге қаржы бөлінген
Жалпы таралымы 816 430 дананы құрайтын 407 аталымдағы кітап республикалық кітапханаларға тегін таратылды
Тұсаукесерде сөз сөйлеген мемлекет және қоғам қайраткері Мырзатай Жолдасбеков, белгілі жазушы Дүкенбай Досжан және басқалар бұл жаңа бастамаға жылы пікірлерін білдірді.
Мәдениет және ақпарат министрлігі тарапынан жарық көрген барлық кітаптар енді интернет желісіне шығарылмақшы
Алдағы уақытта қаламгерлеріміздің шығармаларымен әрбір қазақтілді азамат ғаламтор арқылы таныса алатын болады
Бұл туралы ұсыныс баспагерлер мен авторлар тарапынан қолдау тауып отыр.
Бейбітгүл Әбдіғаппарқызы
