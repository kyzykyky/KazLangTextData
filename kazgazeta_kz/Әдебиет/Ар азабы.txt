Ауылдың шетіндегі жалғыз үйдің іші тым-тырыс
Бүгін үйде Гүлжан жалғыз қалды
Әкесі мен шешесі осы ауылдағы Күлшенің үйіне қонаққа кеткен болатын.
Анасы кетерінде: «Қызым, есіктің ілгегін іліп ал» деп айтса да, Гүлжан аса мән бере қоймады
Жалғыз қалса да, ештеңеден қорыққан жоқ
Өйткені үйлеріне ауыл адамдары бас сұға бермейтін
Теледидар қарап отырған
Біреудің қараң етіп өтіп кеткені жер үйдің үлкен терезесінен бірден көрінді
Қыз қорқып кетті
Үрейленіп, денесі дірілдеп сала берді
Қыз есікке қарай жүгіріп жетіп барғанша, көрші үйдің баласы Роберт кіріп келді
Қыздың тұла бойын қорқыныш биледі
Бойжеткен қыз не дерін білмей қатты састы
Ол өз үйіне кіріп келгендей диванға шалжиып отыра қалды
Роберт өзінен бір сынып жоғары оқитын
Кейінгі кезде Гүлжанға көз салып жүргенін аңғарса да, қыз оған мән бермеген
Қыз әке-шешесі келмей тұрғанда, тезірек құтылудың амалын іздестірді.
– Роберт, қазір әке-шешем келіп қалады, не шаруаң бар, тез айт та шық, – деп еді, жігіт қыздың білегінен шап беріп ұстап жібермей қойды.
– Мен саған тиіспеймін, қорықпа
Мен сені баяғыдан ұнатып қалғанмын
Әке-шешеңнен қорқып жолай алмай жүргенмін
Бүгін міне сәті түсті, – деп қызды қапсыра құшақтап алды да, бүріп әкетті
Қыз олай-бұлай жұлқынып еді, шамасы келмеді
Қып-қызыл үлбіреген қыздың ерніне жармасып бой бермеді, ақыры диванға алып жықты
Гүлжанның айқайлауға ғана шамасы келді, бірақ ешкім де естімеді
Жігіт тал шыбықтай уыздай жап-жас қыздың абыройын айрандай төкті
Арам ойын іске асырған соң, түк болмағандай, далаға жүгіре басып, шығып кетті
Қыздың денесі дірілдеп, басы айналды
Абыройының айрандай төгілгенін біліп, есі ауысып кеткен адамдай, орнынан тұра алмай жылап ұзақ жатты
Көршінің қаршадай баласының өзін алдаусыратып, өмірінің күл-пәршесін шығарғанына ашу-ызасы келіп, жүрегі сыздады.
– Жоқ, мен ешкімге де айтпаймын, жасыра тұрайын, – деп ойлады.
Бәрін жуып-шайып, оқиғаның ізін суытып барып жатып қалды
Әке-ше­шесінің келгенінде шаруасы да болмады
Күндер солай өтіп жатты
Ешкіммен тіс жарып сөйлеспеді, тұйық болып алды.
Үйдің қасындағы моншаны жағып, анасы екеуі моншаға түсіп жатқан
Анасы қызының томпайған ішін көріп шошып кетті
Мұны сезген Гүлжан тез киінді де, сыртқа шықты
Анасы қызының бөлмесіне кіріп, мән-жайды білген соң, жылап-сықтап есі кетті
Қызын қалаға апарып дәрігерге көрсетсе, түсік жасатуға кеш екенін біліп, не істерін білмей дал болды
Розовка деген ауылда тұратын әпкесіне телефон соғып, сонда апарып орналастырды
Анасы сол күнгі оқиғаға өзін кінәлады
Егер қаңыраған үйде қызын жалғыз тастап кетпегенде, он алтыдағы бет пердесі ашылмаған қызы осындай жан түршігерлік жағдайға душар болмас еді
Қызы Павлодарда босанып, баласын алмай тастап кетті
Сол ауылда ың-шыңсыз апасының үйінде жатып, оқуын жалғастырды.
Жылдар сырғып өтіп жатты
Қызы мектепті де бітірді
Әдемі, сұлу қызға кім қызықпайды
Көзі күлімдеген, ақ дидарлы қызды көріп, ауылдағы жігіттердің бәрі де сырттан ғашық болып жүретін
Басынан кешкен сол сорақы оқиғаны ұмыта алмады
Сақау, саңырау адамдай үн-түнсіз жүріп мектепті де әзер дегенде бітірді
Қасына еркек адамдар жоласа қорқатын болды
Мұғалімдер даярлайтын колледжге сырттай оқуға түсіп, ауылда мұғалім болып істей берді
Әкесі мен шешесі де қызының қасына көшіп алды
Іші удай жылап, сол күнгі оқиға көз алдына елестеп, дөңбекшіп, қорқып таңды әрең атыратын болды
Ішіндегі бүлк еткен бала, көзінің жасы көл болып жылаған түндері есіне түссе ақыл-есінен айрылып, жынданып кете жаздайды
Талай рет «асылып өлсем қайтеді?» деп те ойлаған, бірақ кәрі әке-шешесін аяп тоқталатын
Мектепке келсе, бәрін де ұмытып кететін
Жүрегін жеген қайғы, әрбір қорқынышты сәттері қыздың жүрегіне ауыр салмақ салды.
Тағдырдың тәлкегіне, нәзік жүрегі шыдап келсе де, ар азабына шыдамады
Іштей: «Мен күнәһармын» деп қайталай берді
Жүрегі сыздап, ойдан ой қуып, жүрегінің тозығы жетіп, солды
Оны ештеңе де қызықтырмады
Көзінің оты сөніп, жанарында үнемі мұң тұрды
Өмірде ешкімге жолап бақытын да іздемеді.
Жүрегі қысылып, үйге әрең дегенде келген Гүлжан:
– Апа, апа, мен күнәһармын! – деп өңі бозарып шалқасынан құлады
Бүкіл өмірі әкем біліп қоймаса екен деген қорқынышпен өтті.
Енді ешкімге де есеп берудің қажеті де жоқ
Жарық дүниемен қоштасуға да шамасы келмеген қыздың қос жанары мөлдіреп өмірді қимай жатқан секілді
Өз кемшілігін біліп, іштей қайғыға түскен қыз ешкімге сыр білдірмей бәріне шыдап бақты.
– Мен ешкімді де сүйген жоқпын
Ешкімді де сүюге хақым жоқ, мен арымды сақтай алмаған күнәһармын, – дегендей.
Анасы егіліп жыласа да, ешкімге сыр шашпады
Сол күнгі қаралы күнді қызы екеуі ғана білетін еді, енді жабулы қазан күйінде қалды
Қызы да осыны қалап жатқандай болды.
Бақыт Бұланбаева
Павлодар облысы
