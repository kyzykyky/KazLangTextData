Қазақтың жыраулық-ақындық поэзиясының әлемдік деңгейдегі алыбы Жамбыл Жабаевтың 170 жылдық мерейтойы аясында Республикалық әдеби-мәдени, ғылыми-танымдық «Жамбыл әлемі» газетінің алғашқы саны жарық көрді
Жаңа басылымның Бас редакторы – филология ғылымының докторы, профессор Темірхан Тебегенов.
Абай атындағы ҚазҰПУ-дың «Абай университеті» газетіне қосым­ша газет болып жарияланып отырған бұл басылымның мақсатын «Жамбылтанудың жалғасқан жолы» мақаласында университет ректоры, академик С.Пірәлиев «Мұнда респуб­ликамызда және шетелдерде оқитын студенттердің таңдаулы туындылары жарияланатын болады» деп атап көрсеткен.
«Жамбыл әлемі» басылымының мерейтойлық санында Елбасының «Жамбыл туралы сөз», Қазақстан Жазу­шылар одағы Алматы облыс­тық филиалының директоры, Халықаралық Алаш сыйлығының лау­реаты, жазушы Н.Қапалбекұлының және т.б
мақалалары мен өлеңдері жарияланған
Басылымның соңғы бетіндегі «Жамбылтанудағы іргелі зерттеулер», «Жамбыл туралы көркем шығармалар» тақырыптарымен ғылыми, әдеби кітаптардың мұқаба беттерімен безендірілген көрмелік көрсеткіштер де жүйелі берілген.
Отанымыздағы және алыс, жақын шетелдердегі жас толқын қалам­герлердің, айтыскер ақындардың көркем туындыларын жариялайтын бұл әдеби-мәдени, ғылыми-танымдық басылым оқырмандарының мол болатынына кәміл сенеміз.
Салтанат Анапияева,
Мөлдір Қамзаева
