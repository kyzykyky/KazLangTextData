Қазақстан Республикасы Ұлттық кітапханасының Көрмелер залында Халықаралық әйелдер күніне орай КСРО кинематография саласының үздігі, Қазақстанның еңбек сіңірген мәдениет қайраткері, әйелдер арасынан шыққан алғашқы киномеханик Рәпия Халықованың өмір жолына арналған «Рәпия» атты тәрбиелік-танымдық кітаптың тұсаукесері өтті.
Тұсаукесерді ҚР Ұлттық кітапханасы­ның бас директорының орынбасары Б.Оспанова ашты
Ол кітап авторы А.Ордабайұлы анасының өмірін, шы­ғармашылығын, адамгершілігін нақты көріністермен жазғандығын атап өтті
Шарада жазушы-публицист, Қазақстан Рес­публикасы Баспа және полиграфия ісінің қайраткері Ә.Көпішев, ардагер спорт коментаторы Р.Жәнібекұлы, Қазақстанның құрметті журналисі Ғ.Тәшімбай және т.б
сөз сөйледі
Іс-шара аясында режиссер О.Әбішевтің түсірген «Рәпия» атты деректі фильмі көрсетілді
Сонымен қатар Ұлттық кітапхана қорынан «Ана – өмір, ана – мейірім, ана – қамқор» атты және Рәпия Халықованың жеке мұрағатынан безендірілген кітап көрмесі ұйымдастырылды.
Кітапта бүгінгі күні сексеннің сеңгіріне келген, «Құрмет Белгісі» және «Октябрь революциясы» ор­дендерінің кавалері, Қазақ КСР Жоғары Кеңесі Президиумының Құрмет грамотасының иегері, Жамбыл облы­сының құрметті киномеханигі, Қор­дай ауданының Құрметті азаматы, елімізде ғана емес, Орта Азия айма­ғын­дағы тұңғыш әйел-киномеханик Рәпия Халықованың қызыл империя әкелген зұлмат аштықты, қасіретті қуғын-сүргін мен қайғылы соғыс тауқыметін жастай басынан өткізген өмір жолы, адами келбеті кеңінен әңгімеленіп, Қазақстан ғана емес, КСРО көлеміндегі басылымдарда жарық көрген жарияланымдар топтастырылған
Сонымен қатар кино саласындағы үзеңгілес әріптестерінің, достарының құттықтаулары берілген.
Туған халқына қалтқысыз еңбек еткен аяулы жанның ғұмыр жолы жас ұрпаққа үлгі-өнеге, кемел тәрбие
Ол жастарды өмірде өздері таңдаған мамандықтарын қадірлеп, аянбай еңбек ету керектігіне шақырады
Кітап қалың оқырман қауымға арналған.
Нұрлан ҚҰМАР
