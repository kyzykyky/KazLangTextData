Алматы сервистік қызмет көрсету колледжінде жазушы Нағашыбек Қапалбекұлының шығармашылығына арналған «Талантты жазушы, танымды тарихшы» атты кездесу кеші өтті.
Оған Әуезов аудандық мәдениет басқарма­сы­­ның басшысы Бекжан Қуанышев, мәдениеттерді жақындастыру жөніндегі орталық қызметкері Салтанат Әшімова, соғыс ардагері Бекжан Махметов, ақын Болат Шарахымбай, фототілші Ақансері Қошқарбаев және т.б
қатысты
Кешті ашқан Әуезов аудандық әкімдігі аппарат жетекшісінің орынбасары Еркебұлан Оразалин мұндай шаралардың жас ұрпақты тәрбиелеуде маңызы зор екенін баса айтты.
Кеш барысында студенттер жазушының өмірі мен шығармашылығына шолу жасап, кітаптарынан үзінділер оқыды
Сонымен бірге «Жасын» театр үйірмесінің мүшелері сах­на­ла­ған жазушының «Біз абитуриент едік» деген қойылымынан көріністер көрсетілді
Кездесу кешінің негізгі бөлімі сұрақ-жауап түрінде өтті
Студенттер жазушының балалық шағы мен студенттік кезінен естеліктер тыңдап, шығарма жазудың қыр-сырына қанықты
Сөз алған кеш кейіпкері жастарды білім алуға, еңбекқор болуға шақырды
Өнерпаз студенттер Е.Өтегенов, А.Жандар, Н.Орынқұл және т.б ән шырқап, күй төкті
Ал Жандос Сейтмұхамбет есімді жас ақын арнау өлеңін оқыды.
Кешті қорытындылаған колледж директоры Ерұлан Қарағұлов жастарды патриоттыққа, адамгершілікке тәрбиелеуде мұндай кештердің ық­палы зор екенін айтты
Жазушы колледж ұжы­мына алғысын айтып, кітаптарын оқу орнының кітапханасына тарту етті.
