Жуырда ғана «Мәдени мұра» ұлттық жобасын іске асыру жөніндегі кеңестің 2009-2011 жылдарға арналған кезекті отырысында Қазақстан Республикасының Мәдениет министрі Мұхтар Құл-Мұхаммед көшірмелері қалпына келтіріліп елге жеткізілген, түркі руникалық жазбалары бар Тай-ұқық және Теркін ескерткіштерінің жақын күндері Еуразия ұлттық университетіндегі Күлтегін ескерткіші орнатылған мұрағатқа қойылатындығын айтқан еді
Министр айтқан сөзінің үдесінен шықты
Тай-ұқық және Теркін байырғы түркі ескерткіштерінің ашылу рәсімі салтанатты жағдайда өтті.
– Ағаш тамырына қарап өседі, адам баласы өзінің тарихына қарап бой түзей­ді
Біз ата-бабаларымыздың жау­­­һар жәдігерлерін көздің қарашығындай сақтауға тиіс­піз
Қазақстандық патрио­тизм дәл осыдан басталады
Елбасының тапсырмасы бойынша «Мәдени мұра» бағдарламасы аясында Қазақстанға ең алдымен «Күл­тегін» ескерткіші жет­кі­зілді
Мәдени мұраның тұнық бас­тауында тұрған ең ұлы ес­керткіш Жапонияның Осака қаласындағы қалыпқа келтіру орталығында дайындалды
Со­дан бері ата-бабаларымыз­дың ұлы жәдігерлерін тү­гендеу ісі тоқтаған емес
Біз Ұлы түрік қағанатындағы ес­керткіштердің көшірмелерін Қа­зақ­станға қайтару ба­ғы­тында жоспарлы жұмыс жүргіздік
Соның жарқын кө­рінісі – бүгін орталарыңызға әкелініп отырған «Тоныкөк» пен «Теркін» ескерткіштері
Осыдан бір жыл бұрын Моң­ғолияға жасаған ресми сапа­рымыз кезінде сол елдің Мә­дениет министрлігімен шарт жасасып, екі ескерткіштің кө­шір­месін жасауға рұқсат алдық
Сөйтіп, оны Астананың қақ төріне орналасқан «Күл­тегін» ескерткіші жалғыз тұр­ма­сын, екі жағында екі қа­наты болсын деп, Еуразия ұлттық университетіне жеткіздік
Келесі жылы Қа­зақстанға төртінші ес­керткіш келеді
Ол да Еуразия ұлттық университетіне орнатылады, – деді Мәдениет министрі  Мұхтар Құл-Мұхаммед.
Түркі қағанатының бас қолбасшысы Тай-ұқық  батыр­дың ерлік істері туралы баяндайтын екі тас ұстыны Күлтегін ескерткішінің жанында орналасса, Біріккен түркі қағанатын құрған Ел-етміш Білге Тұр-айын есіміне арналған Теркін ұстынының бірінші ескерткіші Еуразия ұлттық университетінің «Жазу тарихы» мұражайында қойылды
Шараның бұл уни­верситетте өткізілуі де тегін емес
Себебі оқу орны түркология саласындағы же­тек­ші ұжымға айналған
Мұнда Түркітану және алтайтану ғы­лыми-зерттеу орталығы жұ­мыс істейді
Ғалымдар түркі ха­лықтарының ең алғашқы жазба мұраларының бас кіта­бы «Орхон ескерткіштерінің толық атласының» І томын шығарып, әлемнің 82 еліне таратты
Жақын күндері ІІ томы жарыққа шықпақ
Ор­та­лықтың ұйытқы болуымен 4 мәрте халықаралық ғы­лыми-теориялық конферен­ция ұйымдастырылып, әлем ғалымдары жасаған баян­да­малардың жинағы жа­рық көрді
Нәтижесінде «Біріккен түрік қағанаты», «Орхон мұралары», «Байырғы түрік жазуының генезисі» атты еңбектер дүниеге келді
Әлемдегі түркі халықтарының 3000 жыл бойы қолданған жазу мәдениетіне орай «Жазу тарихы» мұражайы Қазақстанда тұңғыш рет ашылған болса, сол мәдени ошақ Л.Н.Гумилев атындағы осы университетте орналасқан
ІІ түрік қағанатын құрушылардың бірі Елтеріс Құтлұғ қағанның түпнұсқа бас мүсіні бұл мұражайдың беделін биіктетіп тұр
Және мұнда ежелгі және ерте орта ғасырда жасалған тарихи-мәдени мұралардың 10 000 дана фотосуреті сақталған.
Тарихқа көз жүгіртсек, Тай-ұқық (646-738 ж.ж.) – Елтеріс Құтлұғ қағанмен бірге 679 жылы Тан патшалығына қарсы көтеріліп, II Түркі қағанатын орнатқан тұлға
Ол үш бірдей қағанның – Елтеріс Құтлұғ, Қапаған және Білге қағанның кеңесшісі әрі қағанат әскері­нің бас қолбасшысы болған
Зиялы қайраткер «ел абызы» атан­ған
Тай-ұқық – шығыста Тан патшалығының солтүстігіндегі Шандунға, ал батыста Темір қақпаға (Дербент) дейінгі аралықта 10 мың шақырым­дық жорық жасап, 22 мәрте алапат соғысқа қатысып, атақ-даңққа бөленген қаһарман сардар
Аталған ескерткіш қазіргі моңғол жеріндегі Тул дариясының бойында 739 жылы орнатылған екен
Ал Теркін ескерткіші Біріккен түркі (ұйғыр) қағанатын орнатқан елбасшы Ел-етміш Білге Тұр-айын қағанның I ескерткіші болып табылады
Ұстын мәтінде қағанның арғы бабалары Жоллуғ, Жамы және Бұмын қағандар дәуірінен бастап кейінгі Көк түрік қағанатының 80 жылдық билі­гі мақтанышпен айтылады
Сондай-ақ мұнда қағанаттың территориясы, егін алқаптары, қыстақтары, ордасы, түрік ұлысы бөлігінің құрылымы, әскери қуаты және елдікке ұйытқы болған қайраткерлер туралы мол мағлұмат бар
Теркін ескерткіші қазіргі Орталық Моңғолиядағы Тер­кін көлінің батыс жағалауын­дағы Жетіағаш алқабында 752 жылы орнатылған.
Көне тастардың көшірме­сі алматылық хас шебер Қырым Алтынбекұлының қо­лымен қашалыпты
Тастың түпнұсқадағы түрі көшірмеге үтір-нүктесіне дейін қаз-қалпында қондырылған
Кө­шірме жасау барысында түп­нұсқаның еш жеріне зақым келмеген
Ескерткіштердің елі­мізге оралуы қазақ елінің қан­дай ұлт болғандығын және бір рет айғақтады
Енді қолда бар алтынның қадіріне жете білетін ұрпақ болса болғаны.
Бейбітгүл ӘБДІҒАППАРҚЫЗЫ
