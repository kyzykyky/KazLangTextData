Таяуда Шымкент қаласындағы Оңтүстік Қазақстан мемлекеттік педагогикалық институтында қоғам қайраткері, ақын, сазгер Әкім Ысқақтың мерейтойлық шығармашылық кеші өтті.
Кеш иесін Шымкент қаласы әкімінің орынбасары Қайрат Нұртай, облыстық кәсіподақтар Кеңесінің төрағасы ­Досыбай Шерімқұлов, облыстық мәдениет басқармасының басшысы Күлия Айдарбекова, «Нұр Отан» партиясының облыстық филиалы Қабылдау бөлмесінің меңгерушісі Берік Құлжанов, облыстық мәслихаттың депутаты Әбілқасым Досболов құттықтап, ақ тілектерін жаудырды
Салтанатты жиында Ә.Ысқақ қазақ тіліне қамқорлығы мен Отанға деген патриоттығы үшін Ауған соғысы ардагерлерінің «Намыс» орденімен марапатталды
Кеште Қазақстан Республикасы Парламенті Мәжілісінің вице-спикері Абай Тасболатовтың депутаттар атынан арнайы жолдаған құттықтау хаты оқылды
Қазақстан Журналистер одағының мүшесі, Жамбыл облысынан келген қаламгер Алдаберді Мақашев өзінің «Әкім Ысқаққа хат» атты кітабын таныстырып, университет кітапханасына және көпшілікке сыйға тартты
Жаңадан жарық көрген қаламгер жайындағы бұл туындыға түрлі естеліктерге толы хаттар мен арнаулар енгізілген.

 Абай СЕЙФУЛЛАҰЛЫ
