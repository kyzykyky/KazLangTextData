Қытай Халық Республикасының Тайвань провинциясының астанасы Тайбэй қаласында студент жастар арасында кезекті Жазғы Универсиада – 2017 ойындары өтіп жатыр
Аталмыш дүбірлі жарыста әлемнің 142 мемлекетінен 7639 спортшы бақ сынауда.
Дүбірлі доданың ашылу рәсімінде көк туымызды таэквандошы Смайыл Дүйсенбай алып жүрді
Зілтемірші ауыр атлет Альберт Линдер жазғы Универсиада – 2017 ойындарының чемпионы атанып, алтын медальға ие болды
Орта салмақ, яғни 69 келіге дейін салмақта сынға түскен жерлесіміз жарыс қорытындысы бойынша 333 келі (148+185) зілтемірді көтеріп, Универсиада рекордын орнатты
Осы салмақта сынға түскен солтүстіккореялық ауыр атлет Ким Мен Хек 331 келіні (153+178) еңсеріп, Универсиаданың күміс жүлдегері атанды
325 келіні (145+179) басынан асырған жапон зілтеміршісі ­Мямото Масонори қола жүлде иегері атанды.
Жеңіл салмақта сынға түскен зілте­міршіміз Арли Чонтей (56 келі) қоссайыс бойынша 258 келіні еңсеріп, қола медаль иеленген болатын.
Суға жүзуден қола жүлдені Дмитрий Баландин иеленді
Ауыр атлет Айдар Қазов Қазақстан құрамасының қоржынына кезекті алтын медаль салды
Ал қола жүлдені дзюдошы Бекәділ Шәймерден иеленді
Сөйтіп үш күннің ішінде біздің құрама екі алтын, үш қоланы жеңіп алды.
Нұрлан ҚҰМАР
