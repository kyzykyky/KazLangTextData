М.Тынышпаев атындағы Қазақ көлік және коммуникация академиясында тәрбиелік мәні зор елеулі шара өтті
ҚазККА тарихы мұражайында салтанатты түрде Қазақстан Республикасының Тұңғыш Президенті Н.Ә.Назарбаевтың өмірі мен қызметіне арналған көрме ашылды. 
Мұражайда жиналған фотодеректер, Ұлт Көшбасшысының туындылары мен мем­лекеттік рәміздер Қазақстанның еге­менді мемлекет ретінде қалыптасуы мен да­муының Елбасы еңбегімен тығыз ұшта­сып жатқандығын, олардың бір-бірімен ажырағысыз егіз ұғым екендігін алдымыз­ға тартты
Көрменің ашылуына қазақстан­дық­тар­мен қатар Ресейден, Беларусь пен Украи­на­дан келген қонақтар қатысты
Дөңгелек үстел отырысына қатысушылар Кеден Одағы техникалық регламенттерін үйлестіру мә­селесін талқылады
«General Electric», «Patentes Talgo», «Alstom Transport» сынды темір жол техникасын өндіруші шетелдік компа­ниялардың өкілдері мұражай экс­понат­тарымен, ҚР Тұңғыш Президентіне ар­налған көрмемен танысты
Жаңа экспозиция М.Тынышпаев атындағы ҚазККА та­рихы мұражайындағы жүздеген бірегей экспо­наттардың арасынан лайықты орнын тапты.
Таяуда «Құрылыс және экономика» факультетінің «Тілдер» кафедрасы 1986 жылғы желтоқсан оқиғасына қатысып, соның бел ортасында болған азаматтармен кездесу өткізген еді
Кездесу жастарымызға ата-бабамыздың ежелден келе жатқан арманы – Тәуелсіздікке қалай қол жеткізгенін таныту мақсатында ұйымдастырылған болатын
Сонымен қатар ҚР Тәуелсіздік күніне орай ака­демияның акт залында әдеби-сазды сал­танат­ты концерт өтті
Мұнда патриоттық ән­дер шырқалып, желтоқсанға қатысты өлең­дері оқылып, шығармалардан көріністер қойылды.
Лаура БЕКТҰРҒАНОВА
