Елордамыз Астанада жаз бойы Халықаралық ЭКСПО көрмесінің аясында әлемге танымал өнерпаздардың қатысуымен түрлі концерттер, халықаралық деңгейдегі мәдени шаралар ұйымдастырылғаны белгілі
Бұл дүбірлі шаралардан Құрманғазы атындағы Қазақ ұлттық консерваториясы да тыс қалмады

Құрманғазы атындағы Қазақ ұлттық консерваториясының ректоры, ҚР Халық әртісі Жәния Әубәкірованың арнайы шақыртуымен келген әлемдік деңгейдегі музыканттардың қатысуымен өткен концерттер көрме қонақтары үшін ерекше оқиға болды
Гала-концерттің соңғы кешін Елбасы Н.Назарбаевтың өзі келіп тамашалады.
Консерватория студенттері мен ұстаздары кәсіби шеберліктерінің биік деңгейде екенін тағы бір дәлелдеді
Концерттің шымылдығы «Серпер» сыйлығының иегері ­Абылай Тілепбергенов пен Халық­ара­лық конкурстардың лауреаты Қанат Омаровтың жетекшілігімен қазақ ұлттық аспаптар оркестрі және сим­фониялық оркестрдің орын­дауындағы Түркештің «Көңіл­ашар» күйімен ашылды
Қазақтың халық әндерін әуелетіп шырқаған әншілеріміз жиналған қауымның құлақ құрышын қандырды
Жәния Әубәкірова орындаған классика­лық музыка шығармаларымен бірге «Гарри ­Поттер», «Кариб теңізі қарақшылары», «Шиндлер тізімі» кинофильмдерінен саундтректер, хор дирижері Ян Рудковскийдің домбырамен ән айтуы, тіпті сахнаға дирижер ретінде Дарт Вейдердің шығуы концерттің тартымдылығын асыра түсті.
Елімізде бұрын-соңды креа­тивті жобаны дайындап, халыққа ұсынған ұжымның ректоры Ж.Әубәкірованың айтуынша, кон­церттің идеясы мен режиссурасы – консерваторияның белсенді сту­денттерінің еңбегі
Екі оркестрдің орындауындағы туындыларды да консерваторияда оқитын жас композиторлар дайындаған
Сахнаның керемет безендірілуі тыңдаушылардың музыкалық әсерін күшейте түсті
Жалпы концертке 300-ге жуық адам қатысты
Классикалық шоу концерттің бағдарламасын да­йын­даған А.Тілепбергенов, Қ.Омаров, Я.Рудковский, ­М.Той­болды кон­церттің жоғары өтуіне бар өнерлерін салды
Әртүрлі аудиторияға арналған, түрлі талғамдағы репертуар таңдау концерттің сәтті өтуіне үлкен септігін тигізді.
Шетелден келген атақты музыканттар концерттің көркін аша түсті
«Грэмми» сыйлығының иегері, скрипкашы Геза Легоцки (Швейцария) орындаған В.Монтидің «Чардаш» және «Шиндлер тізімі» фильмінен Дж.Уильямстың музыкасы жиналған қауымның көңілін бірден баурап алды
Скрипканың керемет дауысы мен орындаушы шеберлігі тамаша әсер қалдырды
Сонымен қатар Астанаға алғаш рет келген белгілі итальяндық трубашы Марко ­Пьеробон сахна төрінде нағыз динамикалық шоу көрсетті.
Осылайша консерваторияның талантты жас студенттері ұсынған концерт классикалық музыканың жарқын мерекесіне айналды
Осындай жобалардың арқасында класси­калық өнерге, қазақтың халықтық музы­касына деген ынтызарлық арта түсері сөзсіз
Концертке жинал­ған қауымның ықыласына қарағанда, жаңа жоба кез келген жастағы тыңдарманның көңілінен шықты
«ЭКСПО – 2017» көрмесін тама­ша­лауға Ресейден арнайы келген қонақ Ирина ­Максема концерт бағдарламасының керемет ұйымдастырылғанын, тіпті екі сағат тік тұрып, уақыт қалай жылдам өткенін байқамағанын атап айтты
«Мен өмірімде бірінші рет сахнада екі оркестрді көріп отырмын
Оркестрлердің музыканы синхронды түрде орындауы, әрине, дири­жерлердің үлкен еңбегі
Қазақ кон­сер­ваториясының кәсіби деңгейі өте жоғары екен» деген пікірін білдірді.
«ЭКСПО – 2017» көрмесінің ­басты идеясы – болашақтың жасампаз энергиясы болса, кон­серваторияның талант­ты жастары өздерінің иннова­ция­лық ізденістері арқылы қазіргі за­манауи Қазақстанның жарқын келбетін көрсете білді деп айтсақ артық болмас.
Ғалия Қалымова,
Құрманғазы атындағы Қазақ ұлттық консерваториясының 
аға оқытушысы Гүлсая Мағазова,
 4 курс студенті
