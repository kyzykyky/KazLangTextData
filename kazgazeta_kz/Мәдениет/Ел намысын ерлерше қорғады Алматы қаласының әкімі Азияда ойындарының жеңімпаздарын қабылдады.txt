Оңтүстік Кореяның Инчхон қаласында өткен ХVІІ Азиада ойындарында еліміздің спортшылары намысты қолдан бермей, көптеген жүлделі орындарға ие болғаны белгілі
Саңлақтарымыздың ел мерейін тасытқан жарыстарына, жетістіктеріне спортсүйер жанкүйерлеріміз куә
Жарқын жетістіктерді тамашалау барысында кеудемізді мақтаныш сезімі кернеп, сайыпқырандарымызға болашақта одан да зор сенім арта түскендей күйге бөленгеніміз рас

Қазақстандық өрендер жалпы командалық есепте Қытай, Оңтүстік Корея мен Жапониядан кейін 28 алтын медальмен 4 орынға табан тіреді
«Бақ шаба ма, бап шаба ма» дегендей, ел спортшыларының бұл жолы бабы да, бағы да үстем болды.
Шынын айтуымыз керек, кез келген спорттағы жарқын сәт оңайлықпен келмейді
Бұған ең алдымен мемлекет тарапынан үлкен қолдау жасалуы тиіс
Елбасының тікелей қолдауының арқасында бүгінде отандық спортқа жоғары деңгейде көңіл бөлініп отыр
Қазақстан спортшылары жыл санап заңғар биіктерді бағындырып келеді.
Елге жеңіспен оралған жүлде­гер­лерді құшақ жая қарсы алып, қошемет көрсету – қалыптасқан салтымыз
Осы дәстүрге ерекше мән берген Алматы қаласының әкімі Ахметжан Есімов биыл­ғы Азияда ойындарының жеңім­паздарымен кездесу өткізді
Кіріспе сөзінде қала әкімі мем­ле­ке­тіміздің мерейін арттырып, еліміздің байрағын биікке көтерген спортшыларымыздың ерен еңбектерін айрықша мақ­танышпен атап өтті
Ол сондай-ақ бұл дүбірлі жарыста 19 алтын, 3 күміс, 23 қола медальді ен­шілеп, биіктен көрінуімізге сүбелі үлес қосқан алматылық спорт­шылардың жеңісіне шын көңілден ризашылығын білдірді
Шаһар басшысы бүгінгі таңда спорт саласының дамуына 6,2 млрд
теңге қаражат бөлініп, әкімдік тарапынан спортты дамытуға тиісті жағдай жасалып отырғанын жеткізді
Ахметжан Есімов өз сөзінде қазақстандық команда ие болған марапаттардың жартысынан көбі Алматы спортшыларына тиесілі екенін тілге тиек етті.
Кездесу барысында шаһар бас­шысы 2017 жылы өтетін Уни­версиаданың маңыздылығына тоқталып, дайындық жұмыстары жөнінде хабардар етті
Айтуынша, бүгінде Алматы қаласында 1077 спорт нысандары бар, оның 14-і халықаралық заманауи стан­дарттарға толығымен сәйкес келеді
Ал Универсиадаға орай 3000 және 12 000 орынға арналған екі мұзайдыны, 5000 орындық көпфункционалдық атлетикалық ауыл бой көтермек
Сонымен қатар қалада 224 спорт мектептері мен клубтарында 69 спорт түрі, соның ішінде 45 олимпиадалық спорт түрі бойынша шәкірттер жаттығуда
Мұның барлығы аз нәтиже емес, әрине.
Ахметжан Смағұлұлы қалада бұқаралық спортты дамыту мә­се­лесі жөнінде өзінің ой-пікірін білдірді
Бұқаралық спортты да­мыту – Елбасы саясатының басым бағыттарының бірі екені бел­гілі
Бұл орайда қала басшысы спорттың көпшілікке арналған түрлерін дамыту, спорт нысандарын салуға тиісті назар аударылып отырғанын жеткізді
­Ахмет­жан Смағұлұлының келтірген деректеріне сүйенсек, Алматы қаласы жұртшылығының арасында 375000 тұрғын спортпен тұрақты шұғылданады екен
Бұл айтарлықтай жақсы көрсеткіш екенін айтқан қала әкімі бұқара­лық спортпен айналысушылар қатарын әлі де көбейте түсу мәселе­сін тілге тиек етті.
Халықаралық дәрежедегі жарыс­тардың біздің елімізде өткізілуі – еліміздің танымал­ды­лығын арттыратыны сөзсіз
Бұл тұрғыдан алғанда оңтүстік астанамызда беделді бірнеше жарыстардың өткені аян
Бұл жалпы ел мерейіне қосылған зор үлес
Мәселен, биылғы жылдың қазан айында өткізілген «Тур Алматы – 2014» кәсіби велошеруі жоғары деңгейде ұйымдастырылды
Бұл сөзсіз ел спортының жетістігі.
Жалпы айтқанда, Алматы қаласында алдағы уақытта өтуі тиіс жоспарланып отырған шаралар аз емес
Мәселен, ауыр ателетикадан, спидвейден, дзюдодан әлем чемпионаттары, ат спортынан әлем кубогы, тау-шаңғысы спортынан халықаралық турнир және т.б
ірі спорт шараларында ел мерейі үстем болады деген сенімдеміз
Оның үстіне, Алматы 2022 жылғы Қысқы Олимпиадалық ойындарды өткізуге үміткер болып отыр
Басты бәсекелес қалалардың көбі қаржылық қиындықтарға байланысты үміткерлер додасынан өздерінің кандидатураларын алып тастады
Бұл орайда Алматының мүмкіндіктері еселене түскендігі сөзсіз.
Қала әкімімен өткен кездесуде Азияда ойындарының жеңімпаздары мен жүлдегерлері өздерінің жылы лебіздерін білдірді
Спорттың дамуына жа­са­лып отырған қамқорлық үшін алғыстарын жеткізіп, қала әкі­мімен естелік суретке түсті.
Иә, әрбір спорттық жеңістің мың күндік қуанышы бар
Қазақ­стан құрама командасы әлемдік жарыстарда қомақты жетістіктерге қол жеткізген сайын спортқа деген жұртшылықтың ықыласы да арта түседі
Бұл салауатты өмір салтын насихаттау және қалып­тастырудың басты жолы.
Дәукен Жұматұлы
