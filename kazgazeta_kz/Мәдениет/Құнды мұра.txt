Жуырда Қазақстан Республикасы Парламенті Сенатының депутаты Әли Бектаев, жазушы-публицист Мархабат Байғұт, Оңтүстік Қазақстан облыстық мәдениет басқармасының басшысы Күлия Айдарбекованың жинақтауымен «Оңтүстіктің 100 күйі», «Оңтүстіктің 100 әні», «Оңтүстіктің 100 термесі» атты кітаптары оқырманға жол тартты.
Бұл кітаптардың аты айтып тұрғандай, мұнда оңтүстік өңірінің ән-күй, термелері топтастырылған
Мәселен, күйге арналған жинаққа оңтүстік өңіріндегі күйлер енгізілсе, «Оңтүстіктің 100 әні» кітабында дәстүрлі әндердің түпнұсқалары берілген
Бір айта кетерлігі, жинаққа негізделген әндердің  әуені мен мәтіндері музыка мамандарының өңдеуімен нотаға жазылған
Ал «Оңтүстіктің 100 термесі» кітабында Майлықожа, Құлыншақ, Мәделіқожа, Шәді ақын, Молда Мұса, Ергөбек, Құтбай, Қайыпназар сияқты ақындардың термелері мен мақам саздары, сонымен қатар аталған ақындардың сөздеріне әуен шығарып, оларды бүгінде халыққа кеңінен насихаттап келе жатқан жыршы-термеші Ергешбай Жұмабаев, Камал Ендібаев, Қарсыбай Ақтаев және т.б.орындауындағы әндер жинақталған.
Әлішер Қабдолданов,
 Пердебек Рүстем,
 әл-Фараби атындағы
 ҚазҰУ-дың студенттері
