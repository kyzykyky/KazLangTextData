1 мамыр мерекесі – Қазақстан халқының бірлігі күні
Сарабдал саяси ұстанымның арқасында жаңа заман бағыт-бағдарын зерделей білген Президентіміздің бастамасымен Қазақстан халқы Ассамблеясы құрылған күн.
Елбасы этносаралық және конфессия­аралық үйлесімділік пен татулықты насихаттай отырып, Қазақстанның ілгері қадам басуына жол ашты
Сондықтан еліміздің әр азаматы Отан алдындағы патриоттық сезімі мен азаматтық борышын осы татулықтың нығая түсуі үшін қолдан келер іспен дәлелдеуі тиіс.
Қаймағы бұзылмаған қазақ жері көпұлтты мемлекеттер қатарында
Елімізде 130 ұлт пен ұлыстың өкілдері бір тудың астында тату-тәтті ғұмыр кешуде
Қазақстан халқының бірлігі күні мерекесі бүгінгі таңда бейбіт өмір мен ынтымақты ту етіп тұрмыс кешіп отырған ел тұрғындары үшін ыстық ықылас пен достық ниеттің дәстүрі, көпшіліктің асыға күтер мейрамына айналды
Бұл күн – әрбір қазақстандық үшін Отанға деген сүйіспеншілік пен патриоттық сезімнің, азаматтық борыш пен жалпы ұлттық келісімнің шынайы үлгісі деп білемін
Осы күні ел азаматтары ұлт пен ұлыстың өткен кезеңдегі тарихы мен оның сабақтарын танып, әлемдік қауымдастық тарапынан жоғары бағаланған халықаралық татулық пен келісімді ардақтайды
Қоғамдық келісім мен этносаралық үйлесімді сақтау қазақ елінің алдында тұрған басты міндет.
Қазіргі таңда Қазақстан әлемдегі достық пен татулықтың, ырыс пен ынтымақтың алтын бесігіне айналып отыр
Оны әлемнің кез келген мемлекеті мойындайды
Елбасы Н.Назарбаевтың сындарлы саясатының нәтижесінде біздің ел терезесі тең, төрт құбыласы түгел дамушы мемлекеттердің қатарына қосылды
Мұндай үлкен жетістікке қол жеткізуде халқымыздың бірлігі, татулығы маңызды рөл атқарады.
Ел бірлігінің арқасында ерен еңбе­гімізбен, ұйымшылдығымызбен ортақ шаңы­рағымызды күн санап түлетіп, өркендете түсудеміз
Бастысы, көп ұлт мекен еткен қазақ жерінің киелі топырағы татулықтың бесігіндей
Бұл қағида әр сәбиге ана сүтімен бойына тарап, білім нәрімен толысып жатса, ел мен жердің қадірі арта бермек
Осынау жиырма бес жыл ішінде Елбасымыздың сарабдал саясатының арқасында Қазақстан татулықтың құтты мекеніне айналды.
Жәмилә Бахтиярқызы,
№9 орта мектептің
11-сынып оқушысы
ТАЛДЫҚОРҒАН
