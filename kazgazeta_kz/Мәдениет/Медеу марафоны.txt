Жуырда Алматыда дәстүрлі Медеу марафоны өтті
Жарысқа Алматы, Алматы облысы, Жамбыл облысы, Павлодар және шетелдік жеңілатлетшілер қатысты.
Әуесқой спортшылар 5 айналым, яғни 20 шақырым қашықтыққа жүгірді
Нәтижесінде аталмыш қашықтықты 1 сағат 18 минут уақытта жүгіріп өткен алматылық Санат Қайыров бірінші орынды иеленді
Екінші орынға қырғызстандық желаяқ Бақыт Мамуналиев (1 сағат 19 минут) иеленсе, алғашқы үштіктен итальяндық Карусо Гианфранко (1 сағат 22 минут) көрінді
Әртүрлі жас санаттағылар арасында Марат Балтабаев, Андрей Савиных, Василий Вавильченко сынды ардагер спортшылар бірінші орынды иеленді
Ал нәзік жандылар арасында Екатерина Шатная 1 сағат 34 минут уақыт көрсеткішімен мәре сызығын бірінші болып кесті
Ардагерлер арасында Оксана Морозова топжарды
Жүлдегерлерге сыйлықтар табыс етіліп, Алғыс хаттармен марапатталды.
Салтанат ҚАЖЫКЕН
