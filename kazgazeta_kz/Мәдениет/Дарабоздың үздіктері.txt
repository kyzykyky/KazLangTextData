Астанадағы ҚР Ұлттық академиялық кітапханасында балалар жазушылары арасында халықаралық «Дарабоз» сыйлығы иегерлерін марапаттау рәсімі өтті.
Биылғы мерейтойлық «Дарабоз» бәйгесінде бақ сынаған 500-ден астам шығарманың ішінен жеті автордың шығармалары үздік деп танылды
Бірінші дәрежелі лауреат атағы «Сиқырлы кітап» шығармасының авторы Қайырбек Шағыр мен «Истории из детства» шығармасының авторы Дәрия Жұмагелдиноваға берілсе, екінші орынды «Саяқ» шығармасының авторы Мейіржан Жылқыбай мен «Сказка о поющем бархане» шығармасының авторы Елена Клепикова иеленді
Ал үшінші орынға Әділбек Ыбырайымұлы мен Гүлсім Назарбаева табан тіреді.
Сонымен қатар «Дарабоз» сыйлығының биылғы мерейтойлық салтанаты жаңа «Балалар әдебиетін дамытуға қосқан үлесі үшін» арнайы жүлдесінің тағайындалуымен ерекшеленді
Аталмыш сыйлық қазақ балалар әдебиетінің ақсақалы, әйгілі ақын және балалар жазушысы, Қазақстан Халық жазушысы Мұзафар Әлімбаевқа берілді.
Серік ОМАРОВ
