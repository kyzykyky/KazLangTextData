Оңтүстік Кореяның Пхенчхан қаласында мүмкіндігі шектеулі жандардың арасында XII Параолимпиада ойындары өтуде
Спорттың төрт түрінен 80 жүлде сарапқа салынып жатқан байрақты бәсекеде дүниенің төрт бұрышынан 570 спортшы сынға түсуде.
ҚР Мәдениет және спорт министрі Арыстанбек Мұхамедиұлы қазақстандықтарды Қысқы Параолимпиада ойындарында Қазақстан шаңғышысы ­Александр Колядиннің алтын медаль алуымен құттықтады
Жерлесіміздің жеңісінің арқасында Қазақстан құрамасы жалпы есепте 13-орынға көтерілді.Шаңғышы А.Колядин Пхенчхандағы Параолимпиадада 14 наурызда өткен шаңғы жарысында жеңіске жетті
Классикалық әдіспен 1,5 шақырымдық спринтерлік шаңғы жарысында жарысқан спортшылар арасында қазақстандық спортшы іріктеу кезеңінде де, жартылай финалда да үздік болды
Отандасымыз ақтық сында 4 минут 19,7 секунд нәтижесін көрсетіп, алдына жан салмады
Күміс медаль жапониялық Йошихиро Ниттаның еншісінде кетсе, қола жүлделерге канадалық Марк Арендз және финдік Иикк Туомисто қол жеткізді
20 шақырым қашықтыққа тік тұрып шаңғымен жарысу аяқталды
Жарысқа 18 спортшы қатысты
Жерлесіміз Александр Герлиц қола жүлдеге сәл жетпей қалды
Ол мәре сызығын жүлдегерлерден 43 секунд кейін басып өтіп, 4-ші орынға ие болған болатын.
Шаңғымен 15 шақырымдық бәсекеде Денис ­Петренко мен Сергей Усольцев жарыс жолына шыққан болатын
Д.Петренко қашықтықты 44:57.0 уақытта өтіп шығып, 12-ші орын алды
Ал С.Усольцев ­15-ші орынға тұрақтады – 45:38.2
Қыздар арасында шаңғы жарысынан 12 шақырым қашықтық сайысы мәресіне жетті
Бұл жарыста Қазақстанның намысын Жаңыл ­Балтабаева қорғаған
Ол 12 шақырымдық қашықтықты 48:51.9 уақытта өтіп, жарысты 17-ші ­орынмен аяқтады
Көзі нашар көретін спортшылар арасында 20 шақырымдық шаңғы жарысы аяқталды
Қазақстан Ұлттық ­Параолимпиада құрамасының атлеті Қайрат Қанафин 55:56.5 уақытымен 11-ші орында жайғасты.
Парабиатлоншы Александр Герлиц жарыс жолына сәтті өнер көрсете алмады
7,5 шақырымдық қашық­тықта отандасымыз жетінші орын алды – 20:15.0 (+2:25.6)
Алтын медаль франциялық Бенжамин Давьеге бұйырды
Канадалық Марк Арендс күміс медальді ­мойнына тақты
Украиналық Игорь Рептюх қола жүлдеге қол жеткізді.
Нұрлан ҚҰМАР
