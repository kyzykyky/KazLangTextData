Астанада Бүкіләлемдік 28-ші қысқы Универсиаданың Алауы салтанатты түрде жағылды
Бұл барша жанкүйерлердің көптен күткен қуанышы
Мұны тарихи оқиға деп те бағалауымызға әбден болады
Өйткені жаһандық шара Сарыарқаның төрінде, Елордамызда бастау алды
Салтанатты шараға Елбасы Нұрсұлтан Назарбаев арнайы келіп қатысып, мемлекетіміздің байрағын Қазақстан құрамасының капитаны биатлоншы Дәулет Раxымбаевқа табыс етті.
Президент Универсиада еліміздің тәуелсіздігі тарихында халықтың бірлігін нығайтуға ықпал ететін спорт саласындағы ең ірі оқиға болып саналатынын айтты
«Атқарылған жұмыстардың бәрін жастар үшін жасадық
Универсиаданың әлеуметтік инфрақұрылымы, спорт нысандары бізге ұзақ жыл бойы қызмет ететін болады» дей келе, еліміздің ұлттық құрамасына қазақстандықтардың қолдау көрсететіне, сондай-ақ 2017 жылғы универсиада шын мәнінде бүкілхалықтық мерекеге айналатынына сенім білдірді
Сөз соңында спортшыларға алдағы жарыстарда табыс және жарқын жеңістер тіледі.
Алаугерлер үш жарым сағат бойы қаланың орталық көше­лерімен жүгіріп өтті
«Назарбаев Уни­верситетінен» бастау алған шара «Бәйтерек» мону­ментіне дейін жалға­сып, қалалық әкімдік алаңында аяқталды
Алауды барлығы 60 алаугер алып жүрді, олардың арасында танымал спортшылар мен Астананың қоғам қайраткерлері бар.
