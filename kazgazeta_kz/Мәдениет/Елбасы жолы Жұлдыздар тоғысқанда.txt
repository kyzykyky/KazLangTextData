Жуырда Президент туралы «Елбасы жолы: «Жұлдыздар тоғысқанда» атты кинотуындының көрерменге жол тартқаны белгілі
Жаңа туынды туралы жылы лебіздер көптеп айтылуда
Туындыға жоғары баға беріп, өзіндік ойларымен бөліскен зиялы қауым өкілдері оң пікір білдірді
 Атап айтқанда, Нұрлан Оразалин, Қуаныш Сұлтанов, Мырзатай Жолдасбеков, Әнес Сарай, Асанәлі Әшімов, Айман Мұсақожаева, Қайрат Байбосынов, Алмас Алматов, Ескендір Хасанғалиев, Бибігүл Төлегенова, ­Майра Мұхамедқызы, Төлеубек Әлпиев, Есмұқан ­Обаев, Асқар Бөрібаев, Алтынай Асылмұратова, Тұрсынбек Нұрқалиев, Сәбит Оразбаев, Ақан Әбдуәлиев және т.б
фильмнің жас ұрпаққа берер тағылымын айрықша атап өткен
«Жұлдыздар тоғысқанда» көркем фильмі бүгінгі жеткіншек ұрпақтың бойына күрескерлік пен қайсарлықтың, табандылық пен тектіліктің, имандылық пен қайырымдылықтың адамға тән ғажайып үлгілерін сіңіретіндігін жеткізген. 
Естеріңізге сала кетсек, фильмнің тұсаукесері Астана қаласындағы «Қазақстан» орталық концерт залында өткен болатын
Осы ретте бір айта кетерлігі, «Жұлдыздар тоғысқанда» кинокартинасының сценарийін режиссер Сергей Снежкин Елбасы Нұрсұлтан Назарбаевтың өз шығармаларын негізге ала отырып жазып шыққан екен
Туындыны айшықтау барысында Елбасының жеке естеліктері де молынан пайдаланылғаны байқалып тұрды
Түсірілімнің негізгі бөлігі Алматы және Алматы облысында өтсе, ал қалғаны Астана, Қарағанды, Мәскеу және Санкт-Петербург қалаларында жүргізіліпті
Композиторы Ресей кинематография өнері және ғылымы ұлттық академиясы тағайындаған «Алтын қыран» сыйлығының үш мәрте иегері Юрий Потенко
Басты рөлді қазақстандық танымал актер Берік Айтжанов сомдаған
Сонымен қатар фильмдегі рөлдерді сомдауға Алтынай Нөгербек, Алдабек Шалбаев, Азамат Сатыбалды, Ғани Құлжанов, Еркебұлан Дайыров, Жанел Мақажанова, Динара Бақтыбаева, Қарлығаш Мұхамеджанова қатысқан
Үш сағаттық туынды көрерменді ерекше әсерге бөлейтіні сөзсіз
Елбасы өмірінің тарихи үзіктерімен қоса, халқымыздың басынан өткерген, өткеріп келе жатқан Тәуелсіздік есімді ұлы дәуіріндегі тағылымды тараулары арқау болған
«Жұлдыздар тоғысқанда» фильмі Ел Тәуелсіздігінің осынау ширек ғасыр ішінде басып өткен «соқтықпалы-соқпақты» жолын көрермен жадында қайта жаңғыртып, Ұлт Көшбасшысының жан дүниесін тануға жол аша түсетіні сөзсіз.
Аталмыш көркем фильм ел тарихын­дағы елеулі оқиғаларға зер салып, Қазақстан Рес­публикасының Тұңғыш Президенті – Елба­сының қоғам өмірінің бар саласында атқарған рөлін, сондай-ақ Мемлекет басшысының дүниежүзілік ауқымда ынтымақтастықты арттырудағы айрықша қызметін саралайды
«Жұлдыздар тоғысқанда» фильмі 2016 жылдың 28 сәуірінен бастап жалпыұлттық прокатқа шығып, еліміздің барлық кинотеатрларынан көрсетіле бастады.
Дәуіржан Төлебаев
