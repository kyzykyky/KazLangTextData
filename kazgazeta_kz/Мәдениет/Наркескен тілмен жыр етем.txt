Қазақстан Республикасы Тәуел­сіз­дігінің 25 жылдығына орай Ақтөбеде «Нұр Отан» партиясы және облыстық әкімдіктің қол­дауымен ұйымдастырылған «Наркес­кен тілмен жыр етем, Мәң­гілік елдің мұратын» атты рес­пуб­ликалық ақындар айтысы өтті.
Ақтөбенің Жастар сарайында өткен жыр додасына Ринат Зайытов, Айбек Қалиев, Рүстем Қайыртай, Мұхтар Ниязов, Ершат Қайболдин, Оразбек Қиынбаев, Мақсат ­Аханов және тағы да басқа ақындар қатысты.
Сөзден маржан терген дүлдүлдер ел тәуелсіздігін жырға қосып, бейбітшілік пен бірлікті, саяси тұ­рақтылықты дәріптеді.
Айтыскерлердің өнерін Қазақ­с­тан­ның халық артисі, Мемлекеттік сыйлықтың лауреаты Асанәлі Әшімов бастаған қазылар алқасы бағалады
Айтысты республиканың еңбек сіңірген қайраткері, Мұқағали Мақатаев атындағы сыйлықтың екі мәрте лауреа­ты, ақын, журналист Жүрсін Ерман жүргізді.
Жалпы жүлде қоры 7 миллион 800 мың теңгені құрады
Ақындар айтысы екі айналым бойынша өтті
Алғашқы кезеңнен ұпай саны бойынша алға озған екі айтыскер ғана ақтық сынға шықты.
Жарыс қорытындысына орай бас жүлдеге тігілген 3 миллион теңге ал­матылық Шұғайып Сезімханға бұйырды
Ал І орынға ақ­төбелік ақын Ершат Қайболдин лайық деп танылды
Алматылық Рүстем Қайыртайұлы мен астаналық Мұхтар Ниязов ІІ орынды бөлісті
Ал ІІІ орынды Марат Ахметов (Ақтөбе) пен Серік Қалиев (Алматы) иеленді
Алматылық Қазірет Бердіхан арнайы жүлдеге ие болды
Барлық жүлделі орындарға қаржылай марапат жасалып, қалған қатысушыларға ынталандыру сыйлығы берілді.
Толқын СӘБИТОВА
АҚТӨБЕ
