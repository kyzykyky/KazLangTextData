Өмір мынау толған дау, толған егес
Ұрпақ жоқта тарланың тарлан емес,
Арманың арман емес.
Өйткені ұрпақ тағдырынан маңызды
бізге дейін ештеңе болған емес.
Және бізден кейін де болмақ емес!!! 
Иә, ұрпақ, ұлт деп шырылдап, ана тілінің абыройы мен беделі үшін жанын салып жүрген Мұхтар Шахановтың өнеріне бас июшілер, ақындығын бағалаушылар көп-ақ
Халықтың өз ұлына деген құрметі жексенбі күнгі ақынның шығармашылық кешінде тағы бір мәрте дәлелденді
Қазақстанның халық жазушысы, «Түркі тілдес халықтар арасындағы ең үздік әлем ақыны» атағының иегері Мұхтар Шахановтың шығармашылық кешіне жиналған қауым тіпті Республика сарайының кең залына сыймай қалды
Ақынның өлеңдеріне шөлдеген көпшіліктің біразы кешті тікесінен тік тұрып тамашалады
Бұл да жырдың құдіреті болар.
Мұхтар ағамыз кеш барысында лирикалық, философиялық, әлбетте, жастарды отансүйгіштікке баулитын өлеңдерін көптеп оқыды
Ал эстрада әншілері ақынның сөзіне жазылған әндерді орындап, жиналған қауымды әсем әнге бөледі
Шығармашылық кеште ақынның өлеңдерін оқуға ниет танытқан жастар санында да шек болмады.
Мұқаңды ең алдымен ақын ретінде, сонан соң қоғам қайраткері ретінде танып, жыр кешіне жиналған жырсүйер қауым әсем ән мен жігерлі жырдан қуат алып, рухтанып қайтқандай болды.
