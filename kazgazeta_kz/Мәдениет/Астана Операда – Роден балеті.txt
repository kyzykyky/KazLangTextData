«Астана Опера» мемлекеттік опера және балет театрында Борис Эйфман сахналаған «Роден» балетінің премьерасы өтті.
Әйгілі Борис Эйфман Санкт-Петербург Мемлекеттік академиялық балет театрының көркемдік жетекшісі
Бір басында «Алтын Софит», «Алтын маска» сыйлығы, Ресей мем­­ле­кеттік сыйлығы, Францияның өнер және әдебиет ордені, Отан алдындағы ерен еңбегі үшін ордендері бар, қазір әлемдегі ең мықты хореографтардың өзі санасып жүрген Ресей­дің халық артисі
2012 жылы Қазақстан үшін шығармашылық кадрларды дайындауда сіңірген еңбегі үшін, Қазақстан-Ресей мәдени-гуманитарлық ынтымақтастықты нығайтудағы қомақты үлесі үшін Қазақстан Республикасының еңбек сіңірген қайраткері атағы берілген.
«Роден» балеті модерн жанрындағы Астана опера сахнасында қойылып отырған алғашқы қойылым, әуелі Ресейде 2011 жылы жүзеге асырылып, тұңғыш рет Петербордың Александр театрында, араға біраз уақыт салып Мәскеудің Үлкен театрында салтанат құрыпты
Осынау заманауи үлгідегі «Роденнің» астаналық жас театр труппасының репертуарына еніп отырғандығы қуантарлық жайт
Ал қойылым атына шығып отырған Роден – француздың өткен ғасырларда өмір сүрген белгілі мүсіншісі Огюст Роден
Қойылымда кемеңгер мүсіншілер Огюст Роден мен оның жас оқушысы Камилла Клодельдің өміріндегі қайғысы мен шаттығы, қос мүсіншінің бір-біріне деген шынайы сезімдері арқау болған көркем шығарма
Қойылымдағы Огюст Роденді сомдаған дарынды Рүстем Сейітбеков 2007 жылы Ла Скала театрында (Милан) тағылымдамадан өткен, «Шабыт» халықаралық шығармашыл жастар фестивалінің лауреаты, «Сильфидада» Джеймсті, «Эсмеральдада» Фебті, «Жизельде» Альбертті, «Корсарда» Бирбантоның рөлдерін сомдаған
Одетта, Одилия («Аққу көлі»), Аврора («Ұйқыдағы ару»), Маша («Щелкунчик»), Жизель («Жи­зель»), Медор («Корсар») сынды тағы да бірсыпыра ол ойнаған басты партиялар Борис Эйфманның не үшін Камилла рөліне оны таңдағанын айқындай түседі
Ал Роза рөліндегі Әсел Шайкенова келешегінен мол үміт күттіретін талантты қыздарымыздың бірі
Оның «Шабыт» халықаралық шығармашыл жастар фестивалінде Галина Уланова атындағы арнайы сыйлықпен марапатталуы тегін емес.
«Астана Опера» балетінің көркемдік жетекшісі Нұрқалиев Тұрсынбек классикалық би билейтін артистер үшін «модерн» стиліндегі шығармаларды орындау қиынға соққанын атап өтті
Десек те, «Астана Опера» балетінің артистері әмбебап екендігін көрсете білді
Олар екі ай тынбай жұмыс істеудің арқасында Борис Эйфманның «Роденін» тамаша ойнап шықты.
Арна ЖҰМАТАЙ
