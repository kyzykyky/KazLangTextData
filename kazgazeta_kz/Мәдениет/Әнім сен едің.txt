Қазақ мемлекеттік Қыздар педагогикалық университетінде қазақ вальсінің королі Шәмші Қалдаяқовқа арналған «Әнім сен едің» атты ән байқауы өтті.
Байқауды университеттің өнер және мәдениет факультеті ұйымдастырып, студенттер өз өнерлерін көрсетті
Мәдени-бұқаралық жұмыстардың теориясы мен әдістемесі кафедрасының профессоры А.Көпбаев шараның мақсаты композитор әндерін өскелең ұрпаққа жеткізе отырып, таланттарды анықтау деді
Сайыстың қорытындысы бойынша бас жүлдені «Мәдени-бұқаралық жұмыстардың теориясы мен әдістемесі» кафедрасының 4-курс студенті Айдана Қуаныш қанжығасына байласа, 1-орынды «Музыкалық білім берудің теория­сы мен әдістемесі» кафедрасының 4-курс студенті Күнімқыз Шералиева иеленді
2-орынды 2-курс студенті Дана Таджиханова алса, 3-орынға 1-курс студенті Қарлығаш Насирова лайық деп табылды
Ал қалғандары ынталандыру сыйлықтарымен марапатталды.
Мақсұт АҚЖАН
