Бразилияның Сан-Паулу қаласындағы «Арена Коринтианс» стадионында футболдан Әлем чемпионатының ашылу салтанаты өттi
48 мың жанкүйерлiк стадионда өткен салтанатты шара небәрi 25 минутқа жалғасты
Бiрақ оның мазмұны өте ауқымды әрi қанық болғандығын айта кеткен жөн
600-ден астам артис Бразилияның мақтанышы Амазонкада өмiрдiң ендi-ендi жандана бастаған сәтiнен бастап, сонау үндi халқының, испандық және голландиялық жаулап алушыларды, кейiнгi түрлi ұлт пен ұлыстардың тату өмiрiне дейiнгi тарихи сәттi көрсете бiлдi.
Футболдан әлем чемпионатының алғашқы матчында Бразилия құрама командасы Хорватияны 3:1 есебiмен тiзе бүктiрдi
Бұл топта Мексика құрамасы Камеруннан 1:0 есебімен басым түсті.
«В» тобында Нидерланды әлем кубогiнiң қазiргi иегерлерi Испания құрамасын 5:1 есебiмен ойсырата жеңдi
Ал бұл топта Чили құрамасы болса Автралияны 3:1 есебімен ұтып, айласын асырды.
«С» тобында Колумбия мен Грекия кездесті
Матчтың бас кезiнде (6-минут) колумбиялықтар Пабло Армероның көмегiмен алға шықты
Екiншi таймда Теофило Гутьерес ойынның ­58-інші минутында есептi еселеттi
Ойын аяқталуға жақын қалғанда Хамес Род­ригес үшiншi голдың авторы атанды
Ал Дидье Дрогба бастаған Кот Д’Ивуар құрамасы болса Жапония құрамасын 2:1 есебiмен жеңдi.
«D» тобында Италия мен Анг­лия құрамалары арасындағы кездесу тартысқа толы болды
Жанкүйер қауымы тең нәтиже күткенімен, итальяндықтар 2:1 есебiмен жеңдi.
Франция құрамасы Гондурас командасын 3:0 есебiмен тiзе бүктiрдi.
Биылғы әлем біріншілігінде алғашқы тең нәтиже тіркелді
«F» тобында Нигерия – Иран матчында қарсыластар бiр-бiрiнiң қақпаларына көп шабуылдағанымен, белгiлi бiр нәтижеге қол жеткiзе алмады
Босния және Герцоговина азулы Аргентина құрамасымен кездесті
Бiрiншi таймның үшiншi минутында аргентиналықтар есеп ашты
Маркос Рохоның тепкен добынан кейiн босниялық ойыншы Колашинац өз қақпасына доп енгiзiп алды
Бұл бiрiншi таймдағы жалғыз гол болды
Екiншi кезеңде аргентиналық команданың капитаны және әлемнiң төрт мәрте ең үздiк ойыншысы танылған Лионель Месси осы біріншіліктегі алғашқы голын салып, өз ұжымының мерейiн асыра түстi.  Кездесудiң 84-минутында Ибишевич есепті қысқартты.
«G» тобында АҚШ командасының капитаны Клинт Дэмпси ойынның 29-секундында гол соқты
Әйтсе де, намысты қолға бермейтін ганалықтар өткір шабуылға ден қойды
Мачтың 82-минутында Айудiң соққан голы есепті теңестірді
Бiрақ бiрнеше минуттан соң АҚШ құрамасы тағы алға шықты
Бұрыштама соққысынан кейiн Джон Брукс баспен допты қақпаға дәл көздедi
Ал Германия – Португалия матчты 4:0 есебімен немістердің пайдасына шешілді
«Н» тобында Бельгия – Алжир матчы 2:1 нәтижесімен аяқталды
Ал солтүстіктегі көршіміз Ресей құрамасы Кореямен 1:1 есебімен тең ойнады.
Нұрлан ҚҰМАР
