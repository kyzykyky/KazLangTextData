
Нұрлан ЕРЕКЕШЕВ,
І.Омаров атындағы Қостанай облыстық қазақ драма театрының директоры
Ілияс Омаров атындағы Қостанай облыстық қазақ драма театры іргесін 2000 жылы қалады
Өнер ордасының ашылу салтанатына Елбасы Нұрсұлтан Назарбаев қатысып, театрға Ілияс Омаров есімі берілген болатын
Осынау аз уақыт ішінде өнер ордасы жұртшылыққа өзінің тағылымды да мәнді туындыларын ұсынып, көпшілік көңілінен шыға білді
Театр бірнеше рет Петропавл, Көкшетау, Орал, Қостанай, Қызылорда, Ақтау қалаларында театрлардың республикалық фестивальдеріне қатысып, жүлделі орындар иеленді
Театрда жас мамандарды даярлауға арналған студия да жұмыс істейді
Биыл театрға 15 жыл толып отыр
Осы орайда өнер ордасының басшысы Нұрлан Ерікұлы ЕРЕКЕШЕВПЕН жүздесіп, әңгіме өрбітудің сәті түсті.
 
– Өміріңіздің ең бір жарқын шақтарын театр өнерінің өркендеуіне арнадыңыз
Сондықтан сіздің жұртшылыққа айтарыңыз бар деп есептеймін.
– Әрине, мақтанудан аулақпын
Деген­мен де ғұмырымның ең бір сәулелі кездері театр қабырғасында өтіп келеді
Басқа жағын айтпағанның өзінде, Қостанай өңі­рінде алғаш рет қазақ драма театрын аштық
Оған да он бес жыл болыпты.
Осы кезең ішінде талғампаз жұртшы­лықтың назарына бірқатар драмалық туындылар ұсынылды
Оның қаншалықты көңілден шығып, жүректерін қозғағаны көрермендерге ғана белгілі
Себебі, біздің күнделікті жұмысымызға бағаны беретін де көрермен қауым.
– Енді өнерге қалай келгеніңізді айтып өтсеңіз.
– Мен Қостанаймен іргелес жатқан Ақмола облысының Қима ауданындағы Қима деп аталатын селодағы өнерді пір тұтқан шаңырақта өстім
Сондағы орта мектепті бітірдім
Әкем Ерік сол өңірге белгілі азамат болатын
Ұзақ жылдар бойы аудандық статистика басқармасына жетекшілік етті
Бүкіл ауданның мәліметі сол кісінің қолында болатын
Ол кезде аудан бойынша ет, сүт жөніндегі деректер күнделікті жиналатын
Анамның есімі – Ақбілек
Ол ұзақ жылдар бойы сауда саласында бас есепші болып жұмыс істеді
Ол уақытта аудандық тұтынушылар қоғамы деген өте беделді ұйым еді
Ата-анамның тәрбиесі өмір жолын таңдауда үлкен рөл атқарды.
Ауылдағы көркемөнерпаздар үйірме­сіне жастайымнан қатысып, аудандық мәдениет үйінде эстрада ансамблінің белді мүшесі болдым
Содан мектеп бітірген соң Мәдениет үйінің басшысы болып бекітілдім
Бірақ алдағы өмірдегі қойған мақсатыма жету үшін бұрынғы Торғай облыстық мәдениет басқармасының жолдамасымен Шымкент қаласындағы Мәдениет институтына оқуға түстім.
Институт бізді қай жағынан болсын шыңдап, тәрбиелеп шығарды
Сөйтіп, еңбек пен жігердің арқасында шығар­машылық істің өкілі ретінде қа­лыптастық.
– Қостанай облыстық театрының іргесі қаланған күннен бастап, өнер ордасының бағы жануы жолында қызмет етіп келесіз
Театрдың бүгінгі бет алысы қалай?
– Қостанайдағы театр есігін көрер­мендеріне 2000 жылы айқара ашты
Содан бері де біз талғампаз қауымға 71 драмалық шығарманы ұсынып үлгердік
Бастапқы кезде театрдың бас режиссері, марқұм Жамбылбек Есенбеков болса, кейінгі жылдары Қазақстан Республикасының халық артисі Ерсайын Төлеубай осы қызметті абыроймен атқарып келеді.
Әр қойылымның өзіндік ерекшелігі бар
Көрермендер көңілінен шыға білу үшін көп тер төгіледі
Кез келген қойылым жаңа туған сәбидей
Әр маман өз пікірі мен ұсынысын айтып, артистер эксперименттерге де барып жатады.
Жыл сайын гастрольдік сапарларға шығып тұрамыз
Өңірдегі барлық аудандар мен қалалардағы көрермендерге тың шығармалар ұсынуға талпынамыз
Сондай-ақ республикалық деңгейдегі фестивальдерге де қатысамыз
Өйткені, мұндай өнер додалары шығармашылық адамдарын шыңдайды, қанаттандырады, өзіне деген сенімділігін арттырады.
Қостанайдың театры қазіргі таңда баршаға белгілі
Тіпті өнер ордасының белді артисі Қонысбек Бегайдаров республикалық мәні бар фестивальдерде әділқазылар алқасының мүшесі де болды
Ал 2012 жылы театрдың жаңа ғимараты бой көтергенде Елбасының өзі арнайы келіп, театрдың дамуы мемлекеттің мәдени саясаты үшін маңызды екенін атап өтті.
– Соңғы жылдары театрға жас мамандар көп тартылып жатқанын байқап жүрміз
Бұл да қуантарлық жайт
Жастардың шығар­машылық ізденісі қалай?
– Өткен жылы театрымыз Диана Рахметова, Азамат Шөкеев секілді дарынды жастармен толықты
Бұрын өзімізде қызмет атқарған, елге белгілі Кеңес Бірмағамбетованың қызы Айым да өнер ұжымының белді мүшесіне айналды
Ол бізге Көкшетау шаһарындағы өнер колледжін бітірген соң қосылды.
Басшы ретінде жастардың еңбек­қорлығы мен ізденімпаздығын жоғары бағалаймын
Сондықтан тәжірибелерін шыңдап, білімдерін жетілдіруіне үлкен мән беремін
Өткен жылы жас актер Нұр­лыбек Кенжеахметов Мәскеуде тағы­лымдамадан өтті
Бұның өзі оның актерлік қабілетін дамытып, өзін басқа жанрларда сынауға мүмкіндік туғызды.
Ал театрдың бүгінгі репертуарына тоқтала кетсек, жыл сайын 5-6 қойылым сах­на­ланатынын айта кету керек
Мә­селен, астаналық белгілі жазушы Жолтай Әлмештің «Мұңмен алысқан адам» драмасы қойылды
Кезінде қазақтың батыр ұлы Бауыржан Момышұлы туралы кітап жазған Оразбек Бодықовтың «Оқиға» драмасы да көрермендерін ойландырып, толғандырды.
Сонымен қатар біздің режиссеріміз соңғы жылдары классикаға ден қоя бас­тады
Оның батыл қадамдары, әрине, бәріміздің де көңілімізден шығады
Бұл жолы ағылшынның драматургі У.Шекс­пирдің «Король лир» деп аталатын әлемге әйгілі туындысын қазақ тілінде қойғалы отыр
Сонымен бірге жыл соңында балдырғандарды түрлі тақырыптағы ертегілермен қуанттық
Қаншама шығармашылық кештер өтті
Солардың қатарында Қазақстан Жазушылар одағының мүшесі, ардақты ақсақалымыз Жолбарыс Баязидтің 80 жылдық мерейтойы өз деңгейінде ұйымдастырылды.
Сонымен қатар өзінің әдеби туындыларымен барша жұртшылықтың ыстық ықыласына бөленген Қазақстанның халық ақыны Қонысбай Әбілевтің 60 жыл­дығы да театр сахнасында аталып өтілді.
Сахна шеберлерінің өзгеріске, жаңа­лық­қа жандары құмар
Сондықтан ке­ле­­шекте де осы бағытымыздан таймай, та­нымдық-тағылымдық жағы мол туын­ды­лармен жұртшылықты қуанта бермекпіз.
– Әңгімеңізге рахмет!
Әңгімелескен 
Оразалы Жақсанов
ҚОСТАНАЙ
 
