Бразилияда өтіп жатқан футболдан әлем біріншілігінің 1/8 финалдық бәсекелері өз мәресіне жетті
Топтан шыққан ұжымдардың сауатты ойнауға тырысқаны соншалық тіпті азулы командалардың өздері тізгінді тарта қимылдады
Соның нәтижесінде, бір кездесуде жеңіс голы соңғы секундтарда салынса, үш ойын қосымша уақытта, ал екі бәсекенің тағдыры матчтан кейінгі 11 метрлік айып добын соғу арқылы шешілді.
Алдымен 1/8 финалдық кезеңде Бра­зилия мен Чили құрамалары кездес­тi
Матчтың 18-інші минутында бразилия­лық қорғаушы Давид Луиз бұрыштама добы кезiнде қақпаға гол салып, есеп ашқан болатын
Бiрақ көп ұзамай ойынның 32-інші минутта Алексис ­Санчес алаң қожайындарының қателiгiн пайдаланып есептi теңестірді
Осылайша бұл есеп төреші қосқан қосымша уақытта да өзгермеді
Матчтың тағдыры пенальти сериясы бойынша анықталды
Бұл сында бразилиялықтардың қақпашысы Жулио Сезар екi пенальтидi қағып, пентакампео­неларды ширек финалға шығарды.
Колумбия мен Уругвай құрамалары­ның арасындағы матч  2:0 нәтижесімен аяқталды
Шабуылшы Хамес Родригез қос гол соғып колумбиялықтарды алға шығарды
Осылайша ол біріншілікте бес гол соғып сұрмергендер көшін бастады.
Мексика мен Нидерланды өзара кiм мықты екенін анықтады
Бұл матч­та фаворит деп танылған Нидерланды сенсациялық жағдайда матч бойы мексикалықтарға 0:1 есебiмен жол берiп келе жатқан болатын.  Джован­ни Дос Сантос 48-інші минутта голлан­диялықтардың қақпасына гол салған еді
Дегенмен, соңғы минуттарда алдымен Уэсли Снейдер, кейiн пенальтиден Хунтелаар есептi 2:1-ге жеткiздi.
Коста-Рика мен Грекия матчы шие­леністі дәрежеде өрбіді
Ойынның ­52-інші минутында Брайан Руис костари­калықтарды алға шығарған болатын
Ал 66-ншы минутта костарикалық қорғаушы Оскар Дуарте екiншi сары қағаз алып, алаңнан қуылды
Осы сәттi пайдаланып, гректер қарсыластар қақпасына шабуылдарды үдете түстi
Сократис Папастатопулос шабуылдардың бiрiнде есептi теңестірiп, ойынды овертаймға ойыс­тырды
Дегенмен, жеңiмпаз бұл сын­да да анықталмады
Пенальтилер се­рия­сында қарсыластар алма-кезек доп тепкен
Бұнда Коста-Рика қақпашысы Навас бiр допты қайтарып, командасына жеңiс әкелдi.
Франция мен Нигерия құрамалары­ның арасындағы  ойында тартысқа толы болды
Ойынның 79-ыншы минутында алғашқы допты француз футболшысы Поль Погба салды
Ал 90-ыншы минутта нигериялық құраманың қорғаушысы Йобо автогол авторы атанды
Айта ке­тейік, аталмыш доп мундиальдағы ­10-ыншы автогол және бұл бұрын-соңды болмаған рекорд ретінде тіркелді.
Германия мен Алжир құрама командалары арасындағы кездесу 2:1 есебімен немістердің пайдасына шешілді
Дегенмен, бұл жеңiс немістерге аса ауыр түстi
Қарқынды шабуылдарға толы болған ойында гол негiзгi уақыт аяқталғанша соғылмады
Командалардың өзара тартысы овертаймға ойысты
Онда 92-нші минутта Андре Шюррле, ал 119-ыншы минутта Месут Өзiлдiң тағы бiр голы Германияны ширек финалға шығарды
Әйтсе де, алжирліктер намысты қолдан бермейтінін дәлелдеді
120-сыншы минутта Джабу есепті қысқартты.
1/8 финалының 7-інші матчында Аргентина қосымша уақытта Швейцария­ны ұтып, ширек финалға жолдама алды
Ойынның 119-ыншы минутында Ди ­Мариа Мессидiң пасынан кейiн гол салды.
Бельгия мен АҚШ құрамаларының кездесуі тең нәтижемен аяқталды
Төреші қосқан қосымша уақыттың басында Де Брюйне америкалықтардың қақпасына алғашқы голды салды
Ал 105-інші минутта Лукаку ұлттық командасының басымдығын еселей түстi
Алаңға жаңадан шыққан Гринн бельгиялықтардың қақ­пасына гол соғып, есепті 1 доп айырмасына дейін қысқарта алды
АҚШ құрамасы есептi теңестiретiн бiрнеше мүмкiндiктерi болды
Ойын соңында жан алысып, жан берiскен командалар қарқынды шабуыл­дарға бас қойды
Бiрақ матч 2:1 есебiмен Бельгия пайдасына шешiлдi
Осылайша ширек финалға Еуропадан – 4, Оңтүстік Америкадан – 3, Солтүстік Америкадан – 1 команда шықты
Ендi 4-шiлде күні 1/4 финал ойындары аясында Бразилия – Колумбия, Франция – Германиямен кездеседі
Ал 5-шілде күні Нидерланды – Коста-Рикомен, Аргентина – Бельгияға қарсы ойнайды.

Нұрлан ҚҰМАР


Нұрлан ҚҰМАР


