«Оңтүстiк» ақпарат орталығында Сарыағаш ауданының әкiмi Бұқарбай Парманов журналистермен баспасөз брифингiн өткiздi
Ол ауданның 10 айдағы әлеуметтiк-экономикалық дамуының негiзгi көрсеткiштерiне тоқталды
Жалпы iшкi өнiм көлемi 109849,9 миллион теңгенi құраған
Өнеркәсiп саласы бойынша 19844,2 миллион теңгенiң өнiмi өндiрiлiптi
Нақты индекс көлемi 110,1 пайыз
Ауылшаруашылығы саласында 52994,8 миллион теңгенiң өнiмi жиналған.
Шағын және орта бизнес бойынша жұмыс iстеп тұрған кәсiпкерлiк субъектiлердiң саны 24637-ге жетiп, өткен жылдың осы мерзiмiмен салыстырғанда 104,3 пайызға артыпты
Бұл салада жұмыс iстейтiндердiң саны 44,3 мың адам, яғни жоспардағыдан 106,4 пайызға артқан.
Бюджет игеру бойынша да iлгерiлеушiлiк бар
2015 жылға бекiтiлген аудан бюджетiнiң жалпы көлемi 6,9 миллиард теңгеге (29,7 пайызға) ұлғайып, 28,7 миллиард теңгеге жеткен.
Сарыағашта негiзгi табыс көзi ауылшаруашылығынан түседi
Биыл аудан бойынша 75990 гектар жерге егiн егiлген
Жаңадан 141 жылыжай iске қосылыпты
Көптеген жылыжай жылына екi рет өнiм жинайды
Диқандар химиялық тыңайтқыштардан бас тарта бастаған
Оның орнына органикалық тыңайтқыштар ендiрiлген
Нәтижесiнде экологиялық таза өнiм алуға қол жетiп отыр
Бiр қуанарлығы, органикалық тыңайтқыш берiлген жерден алынған өнiм ұзақ сақталады
Осы жерде айта кеткен жөн, Дербiсек ауылдық округi аумағында сыйымдылығы 600 тонналық қойма салынып жатыр
Ал Құркелес ауылдық округiнде сыйымдылығы 2000 тонналық жемiс-жидек, көкөнiс өнiмдерiн сақтайтын қойма пайдалануға берiлген
Демек, аудан халқы қыстай жемiс-жидектен кенде болмайды.
