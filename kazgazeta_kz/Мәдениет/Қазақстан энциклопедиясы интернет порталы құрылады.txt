Қазақстан халқы Ассамблеясы «Қазақстан энциклопедиясы» интернет порталын құруды жоспарлап отыр.
Бұл жөнінде таяуда өткен «Үлкен ел — Үлкен отбасы» ауқымды жобасының танысытырылымында «Қоғамдық келісім» РММ директорының орынбасары Ғазиз Телебаев мәлім етті.
— Қазақстан дүниежүзінде аумағы бойынша 9-орында
Бірақ біз географиялық тұрғыдан ғана емес, мән-мағынасы бойынша үлкен ел болуымыз қажет
Біз біртектілік туралы көп айтамыз
Яғни біз бір үлкен отбасы сынды болуға тиіспіз
Елімізде тұратын барлық халықтың ұйысып, ұжымдасып, бір-бірімізді бауыр ретінде қабылдауымыз қажет
Сонда біз үлкен отбасы бола аламыз
Бір отбасының адамдары бір-бірін таниды, бір-біріне сыйластықпен қарап, құрметтейді, бір-бірін бауыр ретінде қабылдайды
Елбасының нақты қадамдарында «Аймақтық мәдени-туристік кластерлерді құру» туралы айтылды
Олар «Астана — Еуразия жүрегі», «Алматы — Қазақстанның еркін аймағы», «Табиғат бірлігі және көшпелі мәдениеттер», «Алтай маржаны», «Жібек жолын жаңғырту» және «Каспий қақпасы»
Бұл кластерлер халық бір-бірімен араласып, бір-бірін танып барып, жат болмай бір-бірін білуі үшін қажет
Сонда біз үлкен отба­сы бола аламыз, — деді Ғазиз Тұрысбекұлы.
Сонымен қатар осы бағытта «Қазақстанның энциклопедиясы» интернет порталын құру жоспарланып жатқандығына тоқталған ол:
— Бұл да сол бағытқа арналған жоба
Бір-бірімізбен ақпарат алмасу үшін біз үлкен портал құруымыз қажет, — деп атап өтті.
А.Нариман
