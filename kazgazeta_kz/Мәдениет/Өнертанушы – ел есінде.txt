Ықылас Дүкенұлы атындағы Қазақ халық музыкалық саз аспаптары музейінде «Белгілі күйші, өнертанушы Базаралы Мүптекеевтің домбырасы музей сахнасында» атты еске алу кеш өтті.
Басқосуды ҚР мәдениет қайраткері, Құрман­­ғазы атындағы қазақ ұлттық консер­вато­рия­сының аға оқытушысы, домбырашы, күйші-зерттеуші Мұрат Әбуғазы жүргізіп отырды.
Кеште қаламгер, Жетісу күйшілік мектебін зерттеуші Сағатбек Медеубекұлы күйші Базаралы Мүптекеевтің аталған өнерді дамытудағы өлшеусіз еңбегіне ерекше тоқталды
Жиналғандар арасында Ершат Шалдыбеков, Шолпан Даржанова, Тілеулес Құрманғалиев, Рамазан Стамғазиев, Нұржан Жанпейісов, Мәдина Шарипова, Ардаби Мәлетұлы, Данияр Рақымбаев өнер көрсетті.
Ықылас атындағы ұлттық музыкалық аспаптар мұражайының директоры, филология ғылымының кандидаты, танымал жыршы Ұлжан Байбосынова осындай шаралардың бүгінгі ұрпақ үшін маңызы зор екеніне тоқталып, ізгі бастамалар жалғасын табатынын атады
Базаралы Мүптекеевтің әпкесі, этнограф Бағдат Мүптекеқызы ұйымдастырушыларға алғысын білдірді
Кеш барысында Базаралы Мүптекеевтің домбырасы мұражайға тапсырылды.
А.ҚАЙРАТҚЫЗЫ
