Фристайл – Қысқы Олимпиада ойындары бағдарламасына кіретін, күрделі элементтерге толы шаңғы спортының бір түрі
Бұл спорт жайында көп адамдар естігенімен, ол туралы білетіндер саны аз
Өйткені фристайл-акробатика Қазақстанда аса танымал спорттың қатарына жатпайды
Фристайлдан халықаралық бәсекелерде Канада, АҚШ, Қытай, Франция, Ресей мемлекеттері спортшыларының бәсі жоғары
Десек те, бұл ерекше спорт түрімен айналысып, жетістіктерге жетіп жүрген өрендеріміздің есімін мақтанышпен айта аламыз
Солардың бірі – Оңтүстік Қазақстан өңірінің тумасы – Жанбота Алдабергенова.
Қазақстандық фристайлшы қыз 1995 жылы Шымкент өңірінде дүниеге келген
Отбасында алты баланың ортаншысы
Жанбота кішкентайынан спортқа жақын өсті
Отбасында әкесі футбол ойынының жанкүйері, ал әпкесі таэквондо спортымен шұғылданған
Ол алғаш 2001 жылы спорттық гимнастикаға қатысып, кейін «Спорт шебері» атанады
Сол жылы гимнастикамен қош айтысып, фристайл-акробатика спортына ­барады
Бұл жөнінде спортшы қыздың өзі: «2011 жылы елімізде, Астана мен Алматы қалаларында өткен Азиада ойындарында фристайл жарысын көріп, қызыға бастадым
Содан бас­тап, осы ерекше спорт түрімен айналысып келемін
Бала кезімнен биікке секіргенді ұнатушы едім
Әкем осы қабілетімді байқап кейін фристайл спортына берді» дейді.
Фристайлдың акробатика тү­рінен Қазақстанның әлем ку­богын­дағы алғашқы медалі Жанбота Алдабергеноваға тиесілі
Ол қазақ қыздары арасынан Қысқы Олимпиа­дада ең жоғары нәтиже көрсеткен спортшы.Оның фристайлдан жеткен жетістіктері көз қуантады
Атап айтар болсақ, 2011 жылы Қазақстан кубогінде топ жарды
2012 жылы ­Белоруссияда өткен Еуропа кубогінің бір кезеңінде 3-ші орын алды
2013 жылы Швейцарияда екі мәрте жеңіс тұғырынан көрінді
2014 жылы Сочи Олимпиадасында 6-шы орын, 2015 жылы Италияда өткен Еуропа Кубогында алтын және қола медальдарды еншіледі
Еуропа кубогінің бірнеше кезеңдерінде жүлдегер атанды
2015-2016 жылғы маусымда ­Еуропа кубоктерінің абсолютті чемпио­ны болды
Алматы қаласында өткен Бүкіләлемдік қысқы Универсиаданың қола жүлдесін қанжығасына байлады
Осы еңбектері бағаланып, акробатшы қызымыз ҚР Президентінің 2016 жылғы 29 қарашадағы Жарлығы бойын­­ша «Қазақстан Республикасының Тәуелсіздігіне 25 жыл» мерекелік медалімен марапатталды.
Бапкері Мұрат Әбіләтипов те ­талантты қыздың аз ғана уақыт ішінде жеткен жетістіктеріне сүйсініп, әр жарыс сайын Жанботаның жолына үмітпен қарайды
Оған үлкен сенім артады.Бұл спорттың қыр-сырын жетік білетін бапкер сұхбат барысында фристайл-акробатика спортының ерекшелігі жөнінде айтып өтті:
«Фристайл-акробатика спортымен нағыз батыл, ержүрек адамдар айналысады
Бұл өте қауіпті спорттың бір түрі
Фристайлға көп елдер қызыға бермейді
Өйткені трамплиннен секіру екінің-бірінің қолынан келе бермесі анық
Ата-аналар да баласын фристайл спортына беруге қорқады
Дегенмен, шаңғы акробатикасы фрис­тайл дисциплиналары ішіндегі ең экстремалдысы саналады
Сондықтан фристайлды кез келген жанкүйер тамашалауды ұнатады» дейді ол.
Оңтүстік Кореяда өтетін ХХІІІ қысқы Олимпиада ойындарында топжарған спортшыларымызға сыйақы тағайындалды
Қазақстан Респуб­ликасы спорт және дене шынықтыру агенттігі төрағасының орынбасары Елсияр Қанағатовтың берген мәліметі бойынша, Олимпиадада алтын алған спортшыға 250 мың АҚШ доллары беріледі
Екінші орын үшін – 150 мың, үшінші орынға – 75 мың АҚШ доллары тарту етілмек. 

Бүгінгі таңда Халықаралық шаңғы федерациясы фристайлды өз қанатының астына алған және осы спортты ұйымдастыру да аталған қауымдастықтың еншісінде
Спортшылар әр жарыс алдында дайындықтарын пысықтау үшін ­шетелге аттанады
Жанбота бастаған фристайлшыларымыздың байрақты бәсекелерде Қазақстанның атын әлемге танытып жүргені еліміз үшін үлкен мәртебе.
Айта кетейік, төртжылдықтың басты додасы Пхёнчхандағы Олимпиада ойындарына да санаулы күндер қалды
Қазақстан Ұлттық құрамасының Олимпиадаға жеңіп алған жолдамалардың нақты саны анықталды
Бұл туралы жуырда ҚР Мәдениет және спорт министрлігінің Спорт және дене шынықтыру істері комитеті ресми түрде хабарлады.Құрама еншісінде 57 жолдама бар
­Биатлоннан – 10, мәнерлеп сырғанаудан – 3, шорт-тректен – 12, конькимен сырғанаудан – 12, шаңғы жарысынан – 7, фристайл-могулдан – 4, фристайл-акробатикадан – 5, тау шаңғы спортынан – 2, трамплиннен секіру – 1, шаңғы спортынан – 1 жолдамамыз бар.
Халықаралық жарыстарда жақсы нәтиже көрсету үшін мемлекет тарапынан барлық жағдай жасалынып отыр
Қазақстанның әр азаматына спорттың қай түрімен айналысамын десе де толық мүмкіндік бар
Спортшыларымыз бүгінде жарыс алдындағы соңғы дайындықтарын пысықтауда
Фристайлшы ­Жанбота Алдабергенова да дүбірлі додаға дайындығымен бөлісті.
«Бұл – менің екінші Олимпиадам
Басты мақсатым Сочи Олипиадасындағы жетістігімді жақсартып, жүлдегерлер қатарынан көріну
Оңтүстік Корея еліндегі сайыс­та, әлем жұртшылығының алдында көк байрағымызды көкке желбірету үшін барымды саламын» дейді ол.
Иә, әлемнің үздік спортшылары бақ сынайтын додада ел спортшылары жақсы нәтижеге қол жеткізеді деген сенімдеміз
Жеңістің ақ туын желбіретер күндеріміз көп болғай!
Абылайхан ЖҰМАШЕВ
