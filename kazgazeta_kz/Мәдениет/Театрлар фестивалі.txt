Елбасымыздың «Болашаққа бағдар: рухани жаңғыру» мақаласы аясында Киров халық театрының 50 жылдығына орай ұйымдастырылған екі күнге созылған «Театр – сарқылмас қазына» атты Батыс аймақтық халықтық театрлар фестивалі мәресіне жетті.
Оған Атырау облысынан «Калинин» (Құрманғазы ауданы), «Кең ­Жылыой» (Жылыой ауданы), «Аққыстау» (Исатай ауданы), «Самал» (Қызылқоға ­ауданы), «Ақ жайық» (Индер ауданы), Батыс Қазақстан облысынан «Жымпиты» (Сырым ауданы), «Тасқала» (Тасқала ауданы), Ақтөбе облысынан «Ойыл» (Ойыл ауданы) халық театрлары қатысты
Алғашқы күні қатысушылар Еңбекші ауылдық округінде болып Әнұранымыздың авторы Жұмекен Нәжімеденовтің ескерткішіне гүл ­дестелер қойды
Құрманғазы ауданының әкімі Бибоз Шаяхметов фестивальға қатысушыларды құттықтап, ­театр ұжымдарына Алғыс хаттар табыс етіп, алыстан ат арытып келген өнер ұжымдарына құрманғазылықтар атынан ризашылығын білдірді.
Фестивальдің екінші күні, түстен кейін көрермендеріне жақсы әсер қал­дырған, бүгінгі өмірдің ащы шындығын бейнелеген «Ақжайық» халық театры­ның «Тірі жан» драмасынан соң мәдени шара қорытындыланды
Әділ­қазылар алқасының төрайымы, Қазақстан Республикасының Мәдениет қайраткері, республикалық «Көркем» академиясының академигі, Қа­зақстан Суретшілер одағының мүшесі Гүл­маржан Махамбет, қазылар алқасының мүше­лері Махамбет атындағы қазақ драма театрының актрисасы, Қазақстан Республикасының Мәдениет қайраткері Анетта Баетова, Қазақстан Жазушылар одағының мүшесі Өмірзақ Қажымғалиев, облыстық ғылыми-әдістемелік халық шығармашылығы мен мәдени демалыс қызметтерін ұйымдастыру орталығының бөлім жетекшісі Дидар Арыстанғалиева, Теңіз халық театрының режиссері Елдос Құлшаров жүлделі орындар мен аталымдар бойынша дипломдар мен сыйлықтар табыс етті
Барлық ұжымдар да сый-сияпаттан кенде қалмады.
ІІІ орында «Тасқала» (БҚО, Тасқала ауданы), «Жымпиты» (БҚО, Сырым ауданы), «Аққыстау» (Исатай ауданы) халық театрлары
ІІ орын «Самал» (Қызылқоға ауданы), «Ақжайық» (Индер ауданы) халық театрларына тиді
Жүлделі І орынды Ақтөбе облысы Ойыл ауданының «Ойыл» халық театры алды
Бас жүлде Құрманғазы ауданының ­«Калинин» халық теат­рына бұйырып, оны театрдың ­директоры Берік Жұмағазиевке аудан әкімінің орынбасары Өркен Тәжібаев сый-сияпатымен бірге салтанатты түрде табыстады
Қатысушы театр ұжымдарынан Сәндібек Өтеғалиев Киров халық театрының арнайы жүлдесі берілді.
Аталымдарға тоқталсақ, жоғарыда аталған театр ұжымдарынан ­Ерболат Есенбекұлы «Үздік режиссер», ­Алмасболат Қарабалин «Үздік ер адам рөлін» ойнаушы, Гүлзара ­Шаукерова «Үздік әйел адам рөлін» орындаушы, Еркін Жоламанов «Ең жас ­актер», Зүлпина Шайхина «Ең жас актриса», Нұрқан Кәрім «Көрермендер көзайымы», «Ойыл» халық театры «Үздік декорация» авторы деп танылды
Шара барысында құрманғазылық және Батыс Қазақстан облысынан келген өнерпаздар ән мен терме орындады
Батыс Қазақстан облысынан келген жас ақын Бауыржан Шермеденұлы өлең оқыды
Соңында қатысушы театр ұжымдары өздерін жақсы қарсы алып, барлық жағдайды жасаған, уақыт бөліп өнерлерін тамашалаған аудан басшылары мен кәсіпкер азаматтарға шын жүректен алғыстарын жеткізді.
Қанат Ғұмаров
Атырау облысы 
Құрманғазы ауданы
