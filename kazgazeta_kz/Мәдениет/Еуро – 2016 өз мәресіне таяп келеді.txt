Франция төріндегі тартысты бәсеке нақ қызған шағына келді
Топтық кезеңнен суырылып алға шыққан мықтылар іріктеле келіп бір-бірімен 1/8 финалда жолықты

Ойындардың өту барысына тоқталып өтейік
Швейцариялықтарды Польша құрама­сы пенальтилер сериясында қапы қалдырса, Уэльс құрамасы Солтүстік Ирландияны бір доп айырмасымен жеңді
Хорваттар Роналду бастаған жігіттерден айласын асыра алмады, ал Франция әупірімдеп жүріп ирландиялықтарды ұтты
Германия Словакияны, Бельгия Венгрияны жарыс жолынан шығарса, Италия 2012 жылғы Еуропа чемпиондары Испания құрамасын жеңіп 1/4 финалға өтті
Ал Англия Исландиядан ұтылып жарыс жолынан шығып қалды.
Португалия 1/4 финалда Польша құрамасынан басым түсті
Ойынның 2 минутында поляктарды алға шығарған Левондовскидің қуанышы ұзаққа созылмады
Португалия сапынан Ренату Саншеш гол соғып, таразы басын теңестірді
Қос команда арасындағы ойында жеңімпаз негізгі бөлімде анықтала қоймады
Овертаймда да 1-1 есебі сақталды
Пенальтилер сериясында Португалияның жолы болды
Ренату Саншеш — Еуропа чемпионатындағы плей-офф кезеңінде гол салған ең жас футболшы атанды
Айта кетер бір жайт, Португалия Еуропа чемпио­натында алты матч қатарынан 90 минут ішінде тең түскен жалғыз команда.
Еуропа чемпионаты тосын сый­ларға толы болды
300 мың халқы бар исландиялықтардың азуын айға білеген Англияны жеңуі нағыз ерлікке баланған
Бұл жолы Уэльс те Бельгиядан басым түсіп сенсация жасады
Бэйл мен Рэмзи бастаған жігіттер Марк Вильмотс шәкірттерін шаң қаптырып кетті
Құрамында Азар, Лукаку, Де Брюйне, Наингголан, Куртуа сынды жұлдызды ойын­шылары бар Бельгия құрамасы бірінші болып гол соққанымен, өз қақпаларына 3 гол жіберіп 1/4 финалда ірі есеппен ұтылуға мәжбүр болды
Қорғаныста да, шабуылда да өте сауатты ойнаған Уэльс құрамасы Бельгияның берік қорғанысын бұзып өтті.
Ең тартысты ойын Германия мен Италия арасында өтеді деп күтілді
Қос құрама да жеңіске жету үшін барын салды
Шабуылды ұнататын жанкүйерлер үшін бұл ойын аса тартысты өтпеді
Қызықсыз әрі іш пыстырарлық ойын болды
Көзі қарақты көрермен қауым бұл ойыннан ләззат ала алмады
Екеуі де қорғаныста аса сақ ойнап, өз мүмкіндіктерін күтумен болды
Ойынның бірінші бөлігінде гол болмады
Тек 65 минутта Озиль гол соғып неміс жанкүйерлеріне қуаныш сыйлады
Алайда Италия құрамасының стандартты қауіпті шабуылы кезінде германиялық қорғаушы Боатенгтің қолына доп тиіп, 78 минутта Нойер қорғаған қақпаға пенальти белгіленді
Бонуччи бұл пенальтиді мүлтіксіз орындады
Ойынның соңына дейін 1:1 есебі тіркеліп, қосымша уақытта да жеңімпаз анықтала қоймады
Еуропа чемпионатындағы қос үздік бапкердің ойыншылары пенальти сериясында бақтарын сынамақ болды
Сондай шешуші сәттердің бірінде Германия құрамасының асығы алшысынан түсті
Йонас Хектор соққан доп неміс машинасын Еуропа чемпионатының жартылай финалына шығарды.
Алдағы ойындарда Сами Хедира мен Марио Гомес жарақаттарына байланыс­ты өз командасына көмектесе алмайтын болды.
«Еуро – 2016» доп додасының соңғы жартылай финалындағы ойын ­Франция мен Исландия арасында өтті
Алаң қожайын­дары скандинавиялықтарды аяма­ды
Ойынның бірінші бөлігінде Лагер­бек баптайтын құраманың тас-талқа­нын шығарған француздар 4 гол соғып үзіліске кеткен
Ал қалған 45 минутта Исландия құрамасы 2 гол соғып, өз қақпаларына тағы 1 доп өткізіп алды
Деген­мен, олар үлкен ерлік жасады
Бұл жарыста лайықты өнер көрсетіп, ұлттық құрама тарихында болмаған үлкен жеңіс­ке қол жеткізді
Бұл ойын осы доп дода­сындағы ең ірі есеп болып тіркелді (5:2)
Жалпы Еуропа чемпионатындағы ең ірі есеп 1960 жылы Франция мен Югославия ойынында тіркелген екен (4-5).
Сонымен футболдан Францияда өтіп жатқан Еуропа чемпионатының жартылай финалына шыққан командалар анықталды.
6 шілде күні Лион қаласындағы «Стад-де Лион» стадионында Уэльс пен Португалия құрамалары кезкен болатын
Тартысқа толы ойында Португалия құрамасы 2-0 есебімен жеңіске жетті
Криштиану Роналду мен Луиш Нани 3 минуттың ішінде Хэннеси қорғаған қақпаға қос доп енгізіп өз командасын Еуро – 2016 доп додасының финалына шығарды.
Роналду Еуропа чемпионатында 9 – ы голын соғып, Мишель Платинидің рекордын қайталады.
Енді Франция құрамасы жартылай финалда 2014 жылғы әлем чемпионы Германиямен кездеседі
Бұл матч 7 – шілдеде күні түнгі сағат 00.50 – де өтеді
Ал Еуропа чемпионатының финалы 10 – шілде күні Париж қаласында болады
Жеңімпаз сол күні анықталмақ.
Қазір футбол жанкүйерлері осы чемпионатта үздік сұрмергеннің кім болатынын айтып, түрлі болжамдар жасауда
Әзірге сұрмергендер көшін 4 доппен Гризманн бастап тұр
Ал 3 доп соққандар қатарында Роналду, Мората, Бэйл, Пайет және Жиру бар
Мората мен Бэйлдан басқа төрт футболшының Еуро – 2016 доп додасының үздік сұрмергені атануына мүмкіндіктері жоғары
«Үздік сұрмерген» атағына талас әлі де қыза түспек
Қай футболшының мерейі үстем болар екен? Оны алдағы уақыттың еншісіне қалдырдық.
Абылайхан ЖҰМАШЕВ
