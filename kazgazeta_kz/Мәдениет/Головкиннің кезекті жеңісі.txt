АҚШ-тың Калифорния штатына қарасты Инглвуд қаласында WBA (Super), IBF, IBO и WBC (Interim) тұжырымы бойынша әлем чемпионы отандасымыз Геннадий Головкин 26 жасар америкалық Доминик Уэйдпен қолғап түйістірді.
Кездесуде жерлесіміз қарсыласын бірінші раундта нокдаунға жіберіп, екінші раундта сұлатып салды
Сөйтіп, жекпе-жек екі раундқа ғана созылып, отандасымыз кәсіпқой бокстағы 35 айқасының барлығын жеңіспен аяқтады
Ал Д.Уэйд алғаш рет қарсыласынан жеңілді
Бұған дейін ол 18 рет шаршы алаңға шығып, соның барлығын жеңген болатын
Жекпе-жекте қазақстандық боксшы қатарынан 16-шы рет WBA тұжырымындағы чемпиондық белдікті қорғап қалды
Оның үстіне Г.Головкин IBO атағын 13 рет, WBC (Interim) тұжырымындағы чемпиондық атақты төрт рет қорғап қалса, IBF атағын бір рет иеленген
Қазақстандық боксшы келесі кездесуінде 7 мамырда өтетін ­Сауль Альварес-Амир Хан жекпе-жегінің жеңімпазымен жұдырықтасуы тиіс
Себебі Г.Головкин IBF/IBO/WBA тұжырымдары бойынша әлем чемпионы әрі WBC нұсқасы бойынша әлемнің уақытша чемпионы, сондықтан ол Альварестің WBC чемпиондық титулына міндетті үміткер саналады
Алайда Сауль Альварес командасы орта салмақ аясында (160 фунт) қазақстандық боксшымен айқас өткізуге ниеттері жоқ екендіктерін байқатты.
Нұрлан ҚҰМАР
