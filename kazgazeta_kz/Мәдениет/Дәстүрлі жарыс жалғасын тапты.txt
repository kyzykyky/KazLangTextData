Алматыда «Алматы туры – 2017» атты V халықаралық көпкүндік кәсіби велоспорт» атты Орталық Азиядағы ең ірі велосипед спорты бойынша жарыс өтті
Аталмыш шара осы жылы Халықаралық Велосипедшілер Одағы (UCI) регламентіне сәйкес, алғаш рет көпкүндік тасжолдағы веложарыс атағына ие болды.
Дүбірлі додаға әлемнің 17 елінен 20 команда қатысты
Биылғы жылы өткізілген турдың ерекшелігі – бұл көп күндік веложарыс мәртебесінде алғаш рет өткізілді
Жарыс екі кезеңнен тұрды
Сонымен қатар, жарыстың екі күндік форматы спортшыларға Азия чемпионатында және Олимпиада ойындарында одан әрі біліктілігін алу үшін көп ұпай жинауға мүмкіндік берді.
Бұған дейін халықаралық жарыс «критериум» жүйесінде өтіп келді
Бұл жүйе бойынша қатысушылар айналма жол арқылы сынға түсетін
Ал биыл велошабандоздар сөреден мәреге дейінгі қашықтықты басып өтті.
Кәсіби халықаралық веложарыстың жалпы есебі бойынша Алексей Луценко «Алматы туры – 2017» веложарысының чемпионы атанды
Оның жалпы уақыты – 07:47:43
Айтулы доданың күміс жүлдесі Алексейден 55 секундқа қалып қойған Реми Ди Григори иеленді
Ал қоланы веложарыстың екінші кезеңінің жеңімпазы Якоб Фульсанг қанағат тұтты – 01:04
Сонымен қатар қазақстандық Алексей Луценко «Спринтерлік классификация жеңімпазы», «Жалпы классификация жеңімпазы» және «Үздік қазақстандық велошабандоз» номинацияларын жеңді
Ал «Тау кәсіби классификациясының жеңімпазы» атағына ұлыбританиялық Таунсенд Рори ие болды
Жеңімпаздар мен жүлдегерлерді марапаттау рәсіміне қала әкімі Бауыржан Байбек қатысып, велододаны қорытындылады.
Алматы қаласында велосипед тебу мәдениеті қалыптасып келеді
Қалада қазір 63 шақырым веложол бар
«Almatybike» жалға алу жүйесін 3 000 адам пайдаланады
Ал қала бойынша олар 215 мың шақырым жер жүрді
Болашақта алып шаһар Қытай, Жапония, Голландия сынды велосипед тебу мәдениеті қалыптасқан мемлекеттен кем түспесі анық.
«Алматы туры – 2017» велокөпкүндігі өз мәресіне жетті
Осымен бесінші рет ұйымдастырылып отырған дәстүрлі жарысқа 20 команда қатысты
Ұтыс қоры 40 мың еуроны құрайтын доданы «ЕуроСпорт», «QazSport» арналары тікелей эфирде көрсетті.
Биыл велододаға 20 команда тіркелген, өткен жылмен салыстырғанда, 6 командаға артқан
Осы жылы дәстүр бойынша қазақстандық «Astana Pro Team» кәсіби командасы да бақ сынады
Оның құрамындағы «Алматы Турының» үш дүркін жеңімпазы Алексей Луценко да ел намысын қорғады
Жерлесіміз Испанияда жақсы нәтижелер көрсеткен соң, күш жинап, айтулы додаға шет елдерде дайындығын жалғастыруда.
С.ҚАЖЫКЕН
