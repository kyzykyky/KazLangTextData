Астанада Қазақстанның экологиялық білім беру бағдарламасы аясында «Ұлы дала бояулары» атты республикалық балалар мен жасөспірімдер арасында өткізілген байқау өз мәресіне жетті.
Жобаны Астана қаласындағы Балалар көркем­­сурет мектебі – ЮНЕСКО клубы және Қазақ­стан­дағы «Шеврон» компаниясы бірлесіп ұйым­дас­тырды
Байқау Елорданың 20 жылдығына орай «Рухани жаңғыру» бағдарламасын іске асыру аясында өткізілді.
«Ұлы дала бояулары» негізгі тақырыбының ішінде балалар «Менің қаламның тарихи орындары», «Сіз өз қалаңызды 20 жылдан кейін қалай елестетесіз?», «Менің халқымның рухани мұралары» тақырыптары бойынша сурет салды
Олар туған табиғаттың сұлулығын,сүйікті қаласын, сәулеттік жетістіктерін бейнеледі.
Оқушылар талабын Қазақстан Республикасы Суретшілер одағы мүшелері, өнер қайраткерлері, ҚР еңбегі сіңген суретшілерінен тұратын қазылар алқасы бағалады
Нәтижесінде, байқауға қатысқан 200-ден астам суретшінің, 50-і үздік деп танылды
Ал 8 бала жүлделі орындармен марапатталды.
Атап айтсақ, бас жүлдені Д.Ставничая мен В.Каварентка иеленсе, жүлделі бірінші орынды О.Беспалова мен А.Паноморенко иеленді
Екінші орынды Д.Сейвухина мен Б.Бейсембекова өзара бөлісті
Ал үшінші орын М.Қайратова мен А.Снелхановаға бұйырды.
Аталмыш байқауға көп жылдан бері жас ұрпақты экологиялық құндылықтарды құр­­меттеуге, өнер арқылы үйретуге күш салып келе жатқан «Шеврон» компаниясы қолдау көрсетті
Ресми өкілі Лейла Айтмұханова бай­қауға арнап салынған суреттер арқылы балалар еліміздің табиғаты мен мәдениетін бейнелеуге деген құштарлықтарын байқатқанын айтты
Ұйымдастырушылардың айтуынша, шараның бірден-бір мақсаты – қатысушыларды экологиялық тәрбиелеу, экологиялық мәдениет пен экологиялық танымдарын көтеру, бейнелеу өнерін насихаттау, өсіп келе жатқан ұрпақтың шығармашылық әлеуетін көтеру
Ал балалар мен жасөспірімдер осы арқылы қоршаған ортаны қорғап, табиғатты сақтап, құрметтеуге бейімделеді.
Сондай-ақ байқау аясында бейнелеу және декоративті-қолданбалы өнер, мүсін және қыш бойынша шеберлік-сыныптар, елорданың әсем де салтанатты орындарымен танысу және ҚР Ұлттық музейіне, «Мәңгілік ел» салтанатты аркасына барумен экскурсиялар және т.б
қызықты шаралар жүзеге асырылды.
А.МҰСАБЕК
