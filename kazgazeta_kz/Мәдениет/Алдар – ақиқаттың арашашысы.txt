
Кейінгі кездері халқымыздың сүйікті кейіпкері, әділеттілік пен адалдықтың ту ұстаушысы ретінде санамызға сіңіп, өмірімізбен біте қайнасып кеткен тарихи тұлға – Алдар көсе туралы әркім әртүрлі әңгімелердің ұшығын шығара бастады
Оны адамды алдап, арбаушы, өскелең ұрпақтың таным-түсінігін тарылтатын, теріс жолға бағыттайтын жағымсыз кейіпкер ретінде көрсетіп, сын садағына алып, қатаң айыптаушылар да қылаң бере бастады
Шынында солай ма? Әрине үстірт қараған адамға солай көрінуі де мүмкін, бірақ Алдар көсенің өмірі мен іс-әрекетіне көңіл көзімен зерделей қарасаңыз, мәселенің бер жағын шала шолмай, ар жағына тереңірек үңілсеңіз, оның шын мәнінде халықтың ой-арманы мен мақсат-мүддесіне орай тірлік істеген жағымды кейіпкер екенін анық байқайсыз
Ал сыңаржақ сыншыларымыздың айтып жүргені, Алдар көсенің миссиясы мен өмірлік философиясын  жете түсінбегендік деп білеміз
Алдар жағымды кейіпкер ғана емес, ой салушы образ, кім болса да асып-таспау керектігін ескертуші, жаңғыртушы тұлға, жасампаз кейіпкер.
Міне, Алдар қазақ санасына сіңген, қазақ ортасына орныққан, қазақ салтымен сабақтас, халқымызбен бірге жасасып келе жатқан кейіпкер
Қазақ үшін Алдар аңыздары әлі де талай ғасырларды артқа тастап, алға асады
Әлбетте Алдар жайлы аңыздардың барлығы дерлік қараға қарасқанын тілге тиек етеді
Алдардың байығаны, алдап алған мал-мүлкін жинап байлар қатарына қосылғаны хақында бірде-бір аңыз жоқ
Әсіресе бүгінгі ұрпақтар ұлағат алу үшін де, Алдар ашқан ақиқат керек, себебі біреу ғана бүгінгі байлардың сараң немесе жомарт екені, соншама байлықпен билікті қалай иемденгенін халық арасында ашып айту үшін де Алдарлар керек
Қара басының қамын күйттейтін арам пиғылды, екі жүзді, екі есті, мұнафиқ Алдарлар емес, елдің есесін қайтаратын қайырымды, елді мейірім мен шапағатқа бөлейтін Алдарлар ауадай қажет
«Кім бір күнде байып шыға келсе, бір жылда дарға асылып тұратыны сөзсіз» – деп Леонарда Да Винчи айтпақшы, бір күндік, бір жылдық байларды ойландыру һәм жамандықтан сақтандыру үшін де аса қажет.
Адам атамзаманнан ақиқатты аңсап, қиянаттың қамшысынан қорғанатын, қорғайтын қолдаушы іздеумен келе жатыр; ол ел есіндегі ертегілер, аңыздар ма, қиялдан құйыл­ған кейіпкерлер ме, мәселе сол кейіпкерлердің күні бүгінге дейінгі қажеттілік көшінің басында тұруында
Міне, Алдар да адам баласының айызын қандыру үшін, ақиқатқа арашашы болып, көпшіліктің көкейіндегісін тап басатын, тура айтатын кенеулі кейіпкер.
Алдар жайлы аңыз әңгімелер бүкіл түркі халықтарында бар, бірақ басым көпшілігі қазақ аңыздары мен ертегілері екен
Әлкей Марғұланның айтуынша: «Алдар көсе жайлы аңыз, ертегілер әу баста қазақ даласында туып, кейіннен түрікмен, қырғыз, татарларға тараған»
Ауыз әдебиеті қарқындап тұрған тұста, көшпелілердің мидай араласып жатқан заманында Алдардың атағының аспандауы әділеттілікті аңсаудан, ақиқатты іздеуден, шындыққа шөліркеуден екені бесенеден белгілі
Қалай болғанда да Алдардың даңқы күні бүгінге дейін қазақ даласын шуағына бөлеп тұр
М
Әуезов: «Алдар көсе жайындағы қазақ айтатын әңгімелер көпке мәлім, көп қызықтаған, алыс заманнан келе жатқан әңгімелер» депті
Сол секілді Алдарды қызықтаушылар көп, себебі Алдардың амалы – халықтың назарын қаратып қана қоймай, ажарын кіргізеді, әр заманның адамдары Алдар әрекетінен өзінше берекет табады
«Күн сайын бір күн шықпайды, күн тұрақты түрде өзгеріп отырады» деп Гераклит айтқандай, Алдар ертеде өмір сүргенімен, әр заман сайын оқырмандары өзгереді де, заманның заңына қарай өзі үшін өзектісін алады.
Алдар ақиқаттың арашашысы, алданғандардың алдағандардан есесін қайтарады, есебін түгелдейді
Қай ғасырда да, қай қоғамда да, қай жерде де, алданғандар – аткөпір, ізгілікті іздеушілер – ұшан-теңіз, жапа шеккендер – жапа тармағай, бәрінің зары – бір, заманы – бөлек, зар заман болсын, бар заман болсын, өтіріктің құйрығы бір-ақ тұтам, бір тұтам нәрсені ұстап-тұту кім-көрінгеннің қолынан келе бермейді
Алды-артын абайлайтын Алдар керек, адам баласы керек нәрсесіне қолы жеткенінше асығады, сондықтан да алдамшының алдын орап, бетпердесін сыпыру үшін де Алдар керек
Сондықтан да Алдардың әкесінің:
– Арсыз заман азаптап,
Жаннан тойдым, қарағым.
Арашашы болсын деп,
Алдар қойдым қарағым, – деуінде негіз бар, заманның арлысы болады деп кім айтыпты, адамның арлысы болмаса, заманның арлысы қайдан болсын?!
Алдардың әкесі Алдан өмір бойы алданып ғұмыр кешсе, Алдар алданбай, адамды алдап күн көреді, алдап емес-ау, адалдыққа «арашашы» болып, әке өсиетін орындайды
Әке өсиетінде кедей-кепшіктің мұңы мен зары, көл-көсір көз жасы бар «әйтпесе, жаннан тойдым қарағым» деп айтпас еді ғой
Алдар бейнесі – адам бейнесі, адам болғанда да бір адам емес, заманмен арбасқан мыңдаған, миллиондаған адам, оның ішінде ақиқатты естігісі келмейтіндер де бар
Алдар екеуіне де керек, естілерді есіркеу, жоқ-жітікті жарылқау үшін де, ал өзінен өзгені көргісі келмейтіндерді келемеждеп, көзінің еті өскендерді тәубесіне түсіру үшін де керек
Алдар адамдарға ғана емес, замандарға керек кейіпкер, қоғам бар да – адам бар, адам бар да – алаң бар, қожайын бар және қызмет етушілер бар
«Қожайын болу үшін, саясаткер құлдың да кейпіне енеді» деп Шарль де Голь айтқандай, Алдар алдаушы ғана емес, әлсізді жақтаушы, тойымсыз байшыкештер пен бишікештерді масқаралаушы тұлға, яғни сол заманның саясаткері десе де болады.
Ал енді Алдардың түп-тегі туралы дәйекті деректер болмағанымен, оның түрік тектес халықтардан шыққаны айқын, анық, дау тудырмайтыны белгілі
Ә.Марғұланның Алдардың туған жері – қазақ топырағы деуінде шындық бар
Қорқыт та, Қожанасыр да, Алпамыс батыр да түркі халықтарының бір сыпырасында бар болғанымен, оқиғалар желісі, оқиғалардың өткен орындары, киім-киісі, жүріс-тұрысы, сөйлеген сөздері, іс-әрекеттерінде қазаққа тән сипаттар анық байқалады
Өзбек, түрікмен, иран ертегілеріндегі жекелеген образдар немесе Алдардың әртүрлі лақап аттармен қылаң беруінің де өзіндік себептері бар болар
Қай заманда болмасын елді қанаушылар және қаналушылар болатыны белгілі, ол өзбек пе, түрікмен бе, ирандық па бәрібір елден елге, жерден жерге ауызша таралып кетеді, ұстанған ұстанымы, бет алған бағыты, шығарған шешімі, бір сөзбен айтқанда идеясы көптің көңіліне қона кетеді
Ал Алдар болса сол идеяларды іс жүзінде жүзеге асырушы
«Біз идеяны игермейміз, идеяның өзі қолды-аяққа тұрғызбай, бізді шаршы топқа алып шығады да, күш сынастырады
Барлық батырлар мен көшелі күрескерлер де солай болған» дейді Генрих Гейне
Өзбекті өңдендіріп, түрікменді түрлендіріп, ирандықтарды иландырып тұрған да – идея, Алдар болса, сол идеяны игеруші, тыңға түрен салушы.
Қазақ арасындағы Алдар жайлы аңыздардың түбі бір түрік тектестерге таралуы – табиғи құбылыс, ал енді интернетті әлем тұтас, түгел пайда­ланып отырғанымен, ол бағдарламаны жасаушылардың қожайындары бары белгілі
Ауыз әдебиеті үлгілерінің де әу баста иелері бар екенін біз білеміз, ал Алдардың тарихи тұлға екенін дәлелдейтін дерек көзі мардымсыз, тіпті жоқтың қасы болғанымен, қазақ арасынан, рамадан руынан, үргеніш шөлінен екенін ескертетін мәліметтер де жоқ емес
Алдар туралы аңыздардың басын құрап, әлденеше том құрастыруға болады, ал түрік тектес ұлттардың қайсысында да соншалықты қыруар қазына жинақталған.
Қазақ ертегілерін оқып отырсаңыз, бір белден бір белді басып, бір қырдан асып, бір қырды басып Алдар келе жатады, үстіндегі киімі де тозығы жеткен, басындағы тымағының да түсі оңып кеткен, неге, егер Алдар алғанының бәрін үйіне әкеліп толтырып қойса, осындай мүсәпір күй кеше ме, Алдар айналасына осынысымен ғана құнды
Қожанасыр да, Жиренше шешен де, алдыңыздағы Алдар да әлдеқашан байып кетер ме еді бәлкім, бірақ оларды халықтың назары жібермейді, елден ерекше күй кешкісі келмейді
Алдар сонысымен де қымбат
Алдар айналасындағы кейіпкерлердің бірді-екеуіне ғана ат үсті аялдасақ, олардың таза қанды қазақ екенін көріп білуге болады
Мәселен, Шықбермес Шығайбай ма, Бізбикеш пе, істеп отырған кәсібі, тігіп отырған кестесінен төгіліп тұрған бояулар да қазақ даласының алуан түрлі гүлдерінің хош иістері аңқып тұрады, тіпті төрге шығып малдасын құрып отыруының өзі өзге халықтарға ұқсамайды
Үй ішіндегі ұстанып-тұтынатын тұрмыстық бұйымдардың өзінен қыр қазақтарының үлгі-өрнектері анық, айқын аңғарылады
Сонымен қоса сөз саптауы, сөйлеу мәнері, отырыс-тұрысы басқа ұлттардан бөлек, басқа екенін мойындатады
Алдар көсе қазақ арасынан шық­қан кейіпкер екенін ескертетін М.Әуезов, Ә.Марғұлан, Б.Адамбаев, пікірлері­мен қоса, ауыз әдебиетін зерттеуші ­Е.Тұрсыновтың зерттеулерінде де Алдар ақиқатын алдымызға жайып салып, жөн-жоба сілтейді
Қай ғасырда күн кешке­­ні анық, айқын бола қоймағанымен «XIV-XVI ғасырларда өмір сүрген» деп Б.Адамбаев болжам айтады.
Алдардың миығында-мысқыл езуінде күлкі бар, мысқыл болғанда да ащы мысқыл, күлкі болғанда да – кекесін күлкі бар
Бүгінгі қазақ қоғамындағы топ-топ жік-жікке бөлінген, беталды құла байыған байшыкештерді әжуалау үшінде Алдар ауадай қажет
Бір сөзбен айтқанда Алдар көсені бүгінгі өмірмен байланыстырып балаларға арналған жүз сериялы мультфильм мен жүз кітапша шығарса да артық етпес еді.
Алдар кімдікі – әрине қазақтікі, дау да жоқ, дамай да жоқ, оған қазақтың рухани да, моральдық та құқы бар
Ауыз әдебиетін зерттеушілер пікірін зерделей отырып, алайда олар теория (тілге тиек) ғана, тәжірибе тұрғысынан Алдардың анық бейнесін алдымызға кесе-көлденең тарту-таралғы жасау керек
Ол бүгінгі қоғам кейпін, адам кейпін түбегейлі өзгерту үшін жасалатын жасампаз қарекет.
Ұлы қазақ даласының ұрпақтары үлгі тұтатын кейіпкерлердің ішінде Алдар көсенің болуы кездейсоқтық емес «егер, ғажайыптар қасыңызда тұрса, қадірі қашар еді, олар өйткені ғажайыптар ғой, себебі шын мәнінде көзге көрінбей әрекет» етеді деп Анатоль Франс айтқан екен
Алдар көсенің өзі де, сөзі де, таяғы да – ғажайыптың ғажайыбы
Оның аңсайтыны – азаттық ар мен ожданның, ұят пен ынсаптың азаттығы
Ал, көксейтіні – көріпкелдік, кемел келешекке апаратын азаттық, кемел кісінің көксейтін көріпкелдігі
Адам баласының қанында тәуелсіздік бар, ол адам қанының құрамындағы ақиқатты аңсайтын, онсыз тұра алмайтын, өмір сүре алмайтын тәуелсіз түйіршіктердің, тәуелсіз қан түйіршіктерінің барлығы, олар өле-өлгенше жалғандықпен жау­ласады
Ал Алдар көсе болса, сол тәуелсіз түйіршіктерден туындаған тұлға
Кейіпкер ретінде де аңыз адам ретінде де – Алдар көсе қазақ топырағының тыңайтқышы, ал тыңайтқыш атаулы – адамды да, қоғамды да, заманды да тыңайта түседі.
Қазақ ұлты – жасампаз ұлт, яғни жан-дүниесі ізгіліктен жаратылған, ал Алдар ізгіліктің дәнін себуші, іздеуші, із кесуші ғана емес, қолма-қол жүзеге асырушы тұлға.
Қорыта айтқанда, Алдар көсе қазақ ұлтының бойындағы кереғар қылықтар мен мінезіндегі міндерді, ашкөздікті айыптаушы адам
Аңыздың астарында – ақиқат, ақиқаттың жапсарында кешегі, бүгінгі, ертеңгі өмір, кеще кісілер бүгін де, ертең де өмір сүре береді
Бірақ олардың оғаш, оспадар қылықтарын күлкі қылып, жарнамалап отыру үшін де Алдар көсе сықылды кейіпкерлер қажет-ақ.

Шайгүл РАМАЗАНОВА,
Әл-Фараби атындағы Қазақ ұлттық университетінің доценті, филология ғылымының кандидаты

Кейінгі кездері халқымыздың сүйікті кейіпкері, әділеттілік пен адалдықтың ту ұстаушысы ретінде санамызға сіңіп, өмірімізбен біте қайнасып кеткен тарихи тұлға – Алдар көсе туралы әркім әртүрлі әңгімелердің ұшығын шығара бастады
Оны адамды алдап, арбаушы, өскелең ұрпақтың таным-түсінігін тарылтатын, теріс жолға бағыттайтын жағымсыз кейіпкер ретінде көрсетіп, сын садағына алып, қатаң айыптаушылар да қылаң бере бастады
Шынында солай ма? Әрине үстірт қараған адамға солай көрінуі де мүмкін, бірақ Алдар көсенің өмірі мен іс-әрекетіне көңіл көзімен зерделей қарасаңыз, мәселенің бер жағын шала шолмай, ар жағына тереңірек үңілсеңіз, оның шын мәнінде халықтың ой-арманы мен мақсат-мүддесіне орай тірлік істеген жағымды кейіпкер екенін анық байқайсыз
Ал сыңаржақ сыншыларымыздың айтып жүргені, Алдар көсенің миссиясы мен өмірлік философиясын  жете түсінбегендік деп білеміз
Алдар жағымды кейіпкер ғана емес, ой салушы образ, кім болса да асып-таспау керектігін ескертуші, жаңғыртушы тұлға, жасампаз кейіпкер.
Міне, Алдар қазақ санасына сіңген, қазақ ортасына орныққан, қазақ салтымен сабақтас, халқымызбен бірге жасасып келе жатқан кейіпкер
Қазақ үшін Алдар аңыздары әлі де талай ғасырларды артқа тастап, алға асады
Әлбетте Алдар жайлы аңыздардың барлығы дерлік қараға қарасқанын тілге тиек етеді
Алдардың байығаны, алдап алған мал-мүлкін жинап байлар қатарына қосылғаны хақында бірде-бір аңыз жоқ
Әсіресе бүгінгі ұрпақтар ұлағат алу үшін де, Алдар ашқан ақиқат керек, себебі біреу ғана бүгінгі байлардың сараң немесе жомарт екені, соншама байлықпен билікті қалай иемденгенін халық арасында ашып айту үшін де Алдарлар керек
Қара басының қамын күйттейтін арам пиғылды, екі жүзді, екі есті, мұнафиқ Алдарлар емес, елдің есесін қайтаратын қайырымды, елді мейірім мен шапағатқа бөлейтін Алдарлар ауадай қажет
«Кім бір күнде байып шыға келсе, бір жылда дарға асылып тұратыны сөзсіз» – деп Леонарда Да Винчи айтпақшы, бір күндік, бір жылдық байларды ойландыру һәм жамандықтан сақтандыру үшін де аса қажет.
Адам атамзаманнан ақиқатты аңсап, қиянаттың қамшысынан қорғанатын, қорғайтын қолдаушы іздеумен келе жатыр; ол ел есіндегі ертегілер, аңыздар ма, қиялдан құйыл­ған кейіпкерлер ме, мәселе сол кейіпкерлердің күні бүгінге дейінгі қажеттілік көшінің басында тұруында
Міне, Алдар да адам баласының айызын қандыру үшін, ақиқатқа арашашы болып, көпшіліктің көкейіндегісін тап басатын, тура айтатын кенеулі кейіпкер.
Алдар жайлы аңыз әңгімелер бүкіл түркі халықтарында бар, бірақ басым көпшілігі қазақ аңыздары мен ертегілері екен
Әлкей Марғұланның айтуынша: «Алдар көсе жайлы аңыз, ертегілер әу баста қазақ даласында туып, кейіннен түрікмен, қырғыз, татарларға тараған»
Ауыз әдебиеті қарқындап тұрған тұста, көшпелілердің мидай араласып жатқан заманында Алдардың атағының аспандауы әділеттілікті аңсаудан, ақиқатты іздеуден, шындыққа шөліркеуден екені бесенеден белгілі
Қалай болғанда да Алдардың даңқы күні бүгінге дейін қазақ даласын шуағына бөлеп тұр
М
Әуезов: «Алдар көсе жайындағы қазақ айтатын әңгімелер көпке мәлім, көп қызықтаған, алыс заманнан келе жатқан әңгімелер» депті
Сол секілді Алдарды қызықтаушылар көп, себебі Алдардың амалы – халықтың назарын қаратып қана қоймай, ажарын кіргізеді, әр заманның адамдары Алдар әрекетінен өзінше берекет табады
«Күн сайын бір күн шықпайды, күн тұрақты түрде өзгеріп отырады» деп Гераклит айтқандай, Алдар ертеде өмір сүргенімен, әр заман сайын оқырмандары өзгереді де, заманның заңына қарай өзі үшін өзектісін алады.
Алдар ақиқаттың арашашысы, алданғандардың алдағандардан есесін қайтарады, есебін түгелдейді
Қай ғасырда да, қай қоғамда да, қай жерде де, алданғандар – аткөпір, ізгілікті іздеушілер – ұшан-теңіз, жапа шеккендер – жапа тармағай, бәрінің зары – бір, заманы – бөлек, зар заман болсын, бар заман болсын, өтіріктің құйрығы бір-ақ тұтам, бір тұтам нәрсені ұстап-тұту кім-көрінгеннің қолынан келе бермейді
Алды-артын абайлайтын Алдар керек, адам баласы керек нәрсесіне қолы жеткенінше асығады, сондықтан да алдамшының алдын орап, бетпердесін сыпыру үшін де Алдар керек
Сондықтан да Алдардың әкесінің:
– Арсыз заман азаптап,
Жаннан тойдым, қарағым.
Арашашы болсын деп,
Алдар қойдым қарағым, – деуінде негіз бар, заманның арлысы болады деп кім айтыпты, адамның арлысы болмаса, заманның арлысы қайдан болсын?!
Алдардың әкесі Алдан өмір бойы алданып ғұмыр кешсе, Алдар алданбай, адамды алдап күн көреді, алдап емес-ау, адалдыққа «арашашы» болып, әке өсиетін орындайды
Әке өсиетінде кедей-кепшіктің мұңы мен зары, көл-көсір көз жасы бар «әйтпесе, жаннан тойдым қарағым» деп айтпас еді ғой
Алдар бейнесі – адам бейнесі, адам болғанда да бір адам емес, заманмен арбасқан мыңдаған, миллиондаған адам, оның ішінде ақиқатты естігісі келмейтіндер де бар
Алдар екеуіне де керек, естілерді есіркеу, жоқ-жітікті жарылқау үшін де, ал өзінен өзгені көргісі келмейтіндерді келемеждеп, көзінің еті өскендерді тәубесіне түсіру үшін де керек
Алдар адамдарға ғана емес, замандарға керек кейіпкер, қоғам бар да – адам бар, адам бар да – алаң бар, қожайын бар және қызмет етушілер бар
«Қожайын болу үшін, саясаткер құлдың да кейпіне енеді» деп Шарль де Голь айтқандай, Алдар алдаушы ғана емес, әлсізді жақтаушы, тойымсыз байшыкештер пен бишікештерді масқаралаушы тұлға, яғни сол заманның саясаткері десе де болады.
Ал енді Алдардың түп-тегі туралы дәйекті деректер болмағанымен, оның түрік тектес халықтардан шыққаны айқын, анық, дау тудырмайтыны белгілі
Ә.Марғұланның Алдардың туған жері – қазақ топырағы деуінде шындық бар
Қорқыт та, Қожанасыр да, Алпамыс батыр да түркі халықтарының бір сыпырасында бар болғанымен, оқиғалар желісі, оқиғалардың өткен орындары, киім-киісі, жүріс-тұрысы, сөйлеген сөздері, іс-әрекеттерінде қазаққа тән сипаттар анық байқалады
Өзбек, түрікмен, иран ертегілеріндегі жекелеген образдар немесе Алдардың әртүрлі лақап аттармен қылаң беруінің де өзіндік себептері бар болар
Қай заманда болмасын елді қанаушылар және қаналушылар болатыны белгілі, ол өзбек пе, түрікмен бе, ирандық па бәрібір елден елге, жерден жерге ауызша таралып кетеді, ұстанған ұстанымы, бет алған бағыты, шығарған шешімі, бір сөзбен айтқанда идеясы көптің көңіліне қона кетеді
Ал Алдар болса сол идеяларды іс жүзінде жүзеге асырушы
«Біз идеяны игермейміз, идеяның өзі қолды-аяққа тұрғызбай, бізді шаршы топқа алып шығады да, күш сынастырады
Барлық батырлар мен көшелі күрескерлер де солай болған» дейді Генрих Гейне
Өзбекті өңдендіріп, түрікменді түрлендіріп, ирандықтарды иландырып тұрған да – идея, Алдар болса, сол идеяны игеруші, тыңға түрен салушы.
Қазақ арасындағы Алдар жайлы аңыздардың түбі бір түрік тектестерге таралуы – табиғи құбылыс, ал енді интернетті әлем тұтас, түгел пайда­ланып отырғанымен, ол бағдарламаны жасаушылардың қожайындары бары белгілі
Ауыз әдебиеті үлгілерінің де әу баста иелері бар екенін біз білеміз, ал Алдардың тарихи тұлға екенін дәлелдейтін дерек көзі мардымсыз, тіпті жоқтың қасы болғанымен, қазақ арасынан, рамадан руынан, үргеніш шөлінен екенін ескертетін мәліметтер де жоқ емес
Алдар туралы аңыздардың басын құрап, әлденеше том құрастыруға болады, ал түрік тектес ұлттардың қайсысында да соншалықты қыруар қазына жинақталған.
Қазақ ертегілерін оқып отырсаңыз, бір белден бір белді басып, бір қырдан асып, бір қырды басып Алдар келе жатады, үстіндегі киімі де тозығы жеткен, басындағы тымағының да түсі оңып кеткен, неге, егер Алдар алғанының бәрін үйіне әкеліп толтырып қойса, осындай мүсәпір күй кеше ме, Алдар айналасына осынысымен ғана құнды
Қожанасыр да, Жиренше шешен де, алдыңыздағы Алдар да әлдеқашан байып кетер ме еді бәлкім, бірақ оларды халықтың назары жібермейді, елден ерекше күй кешкісі келмейді
Алдар сонысымен де қымбат
Алдар айналасындағы кейіпкерлердің бірді-екеуіне ғана ат үсті аялдасақ, олардың таза қанды қазақ екенін көріп білуге болады
Мәселен, Шықбермес Шығайбай ма, Бізбикеш пе, істеп отырған кәсібі, тігіп отырған кестесінен төгіліп тұрған бояулар да қазақ даласының алуан түрлі гүлдерінің хош иістері аңқып тұрады, тіпті төрге шығып малдасын құрып отыруының өзі өзге халықтарға ұқсамайды
Үй ішіндегі ұстанып-тұтынатын тұрмыстық бұйымдардың өзінен қыр қазақтарының үлгі-өрнектері анық, айқын аңғарылады
Сонымен қоса сөз саптауы, сөйлеу мәнері, отырыс-тұрысы басқа ұлттардан бөлек, басқа екенін мойындатады
Алдар көсе қазақ арасынан шық­қан кейіпкер екенін ескертетін М.Әуезов, Ә.Марғұлан, Б.Адамбаев, пікірлері­мен қоса, ауыз әдебиетін зерттеуші ­Е.Тұрсыновтың зерттеулерінде де Алдар ақиқатын алдымызға жайып салып, жөн-жоба сілтейді
Қай ғасырда күн кешке­­ні анық, айқын бола қоймағанымен «XIV-XVI ғасырларда өмір сүрген» деп Б.Адамбаев болжам айтады.
Алдардың миығында-мысқыл езуінде күлкі бар, мысқыл болғанда да ащы мысқыл, күлкі болғанда да – кекесін күлкі бар
Бүгінгі қазақ қоғамындағы топ-топ жік-жікке бөлінген, беталды құла байыған байшыкештерді әжуалау үшінде Алдар ауадай қажет
Бір сөзбен айтқанда Алдар көсені бүгінгі өмірмен байланыстырып балаларға арналған жүз сериялы мультфильм мен жүз кітапша шығарса да артық етпес еді.
Алдар кімдікі – әрине қазақтікі, дау да жоқ, дамай да жоқ, оған қазақтың рухани да, моральдық та құқы бар
Ауыз әдебиетін зерттеушілер пікірін зерделей отырып, алайда олар теория (тілге тиек) ғана, тәжірибе тұрғысынан Алдардың анық бейнесін алдымызға кесе-көлденең тарту-таралғы жасау керек
Ол бүгінгі қоғам кейпін, адам кейпін түбегейлі өзгерту үшін жасалатын жасампаз қарекет.
Ұлы қазақ даласының ұрпақтары үлгі тұтатын кейіпкерлердің ішінде Алдар көсенің болуы кездейсоқтық емес «егер, ғажайыптар қасыңызда тұрса, қадірі қашар еді, олар өйткені ғажайыптар ғой, себебі шын мәнінде көзге көрінбей әрекет» етеді деп Анатоль Франс айтқан екен
Алдар көсенің өзі де, сөзі де, таяғы да – ғажайыптың ғажайыбы
Оның аңсайтыны – азаттық ар мен ожданның, ұят пен ынсаптың азаттығы
Ал, көксейтіні – көріпкелдік, кемел келешекке апаратын азаттық, кемел кісінің көксейтін көріпкелдігі
Адам баласының қанында тәуелсіздік бар, ол адам қанының құрамындағы ақиқатты аңсайтын, онсыз тұра алмайтын, өмір сүре алмайтын тәуелсіз түйіршіктердің, тәуелсіз қан түйіршіктерінің барлығы, олар өле-өлгенше жалғандықпен жау­ласады
Ал Алдар көсе болса, сол тәуелсіз түйіршіктерден туындаған тұлға
Кейіпкер ретінде де аңыз адам ретінде де – Алдар көсе қазақ топырағының тыңайтқышы, ал тыңайтқыш атаулы – адамды да, қоғамды да, заманды да тыңайта түседі.
Қазақ ұлты – жасампаз ұлт, яғни жан-дүниесі ізгіліктен жаратылған, ал Алдар ізгіліктің дәнін себуші, іздеуші, із кесуші ғана емес, қолма-қол жүзеге асырушы тұлға.
Қорыта айтқанда, Алдар көсе қазақ ұлтының бойындағы кереғар қылықтар мен мінезіндегі міндерді, ашкөздікті айыптаушы адам
Аңыздың астарында – ақиқат, ақиқаттың жапсарында кешегі, бүгінгі, ертеңгі өмір, кеще кісілер бүгін де, ертең де өмір сүре береді
Бірақ олардың оғаш, оспадар қылықтарын күлкі қылып, жарнамалап отыру үшін де Алдар көсе сықылды кейіпкерлер қажет-ақ.

Шайгүл РАМАЗАНОВА,
Әл-Фараби атындағы Қазақ ұлттық университетінің доценті, филология ғылымының кандидаты

Шайгүл РАМАЗАНОВА,
Әл-Фараби атындағы Қазақ ұлттық университетінің доценті, филология ғылымының кандидаты
