Сербияның Новый Сад қаласында Дүниежүзілік қазақ күресі федерациясының ұйымдастыруымен төл күресімізден ересектер арасында ІІІ Еуропа чемпионаты өтті
Жарысқа Еуропаның 20-дан аса елінің түйе палуандары қатысып, екі күн бойы күш сынас­ты.
Сайыс барысында Дүниежүзілік қазақ күресі федерацияның бірінші вице-президенті Серік Төкеев Еуропаның жер-жерінен Балқан түбегіне жиналған палуандардың күресі жоғары деңгейде өткенін айтты
Сонымен қатар Новый Сад қаласында кәрі құрлық мамандарының қатысуымен өткен төл күресіміздің ережелеріне арналған халықаралық семинар жөнінде тоқталды.
Аталған жиынға Дүниежүзілік қазақ күресі федерациясы төрешілер комитетінің өкілдері, төрешілер төрағасы Бақыт Жаңбырбаев, ережелер авторының бірі, спорт ардагері Марат Жақыт, халықаралық деңгейдегі төреші Қуаныш ­Наханов пен федерацияның бас хатшысы Нұрлыбек Ермағамбетов қатысты
Олар екі күн бойы еуропалық әріптестеріне ұлттық күресіміздің даму деңгейі мен оның болашағы туралы айтып, тәжірибелерімен бөлісті.
Тартысты өткен палуандар сайысында боз кілемде ширақ қимылдап, қарсыластарынан оқ бойы озық шыққан грузиялық Славик ­Резесидзе бас жүлдені жеңіп алды
Күміс жүлдені голландиялық Хосейни Шейхи еншілесе, беларусь Дмитрий Нрамика мен словениялық Мартин Яната қола жүлдені місе тұтты.
Әбілмансұр ЖАСАН
