Күздің бір айы кетіп, екінші айын да орталап қалыппыз.
Қай мезгілдің де бөтендігі жоқ
Күз де солай
Бұл кездің де өз ерекшелігі бар
Әсіресе береке, байлық, молшылық деген сөздер аузымызға түсе кетеді
Елден сүйінші сұрайтындай жаңалық – биыл мол астық жинадық
Астық дегеніміз – нан
Нан – тоқтық, жақсылық.
Күз – жылдың ойлы, дана кезеңі іспеттес
Бәрінен бұрын шығармашылық адамдарына әсері мол
Дәл осы шақта мазмұнды, салиқалы, салмақты туындылардың өмір есігін ашатыны бар
Себебі күздің қоңыр күндері ой басымдылығына, көңіл тереңдігіне, сыр тұнығына жетелемей қоймайды.
Күздегі табиғат та өзгеше
Жасыл жапырақтар сары түске боялады
Бұл да адамның ғұмырын көз алдыңа әкелетіндей
Мәңгілік жастық болмайды
Жас болу, одан соң қартаю – өмір заңдылығы.
Күннің де шуағы азайып, салқын ауа бойыңды тітіркендіреді
Демек, қыстың ауылы да алыс емес деген сөз.
«Сұр бұлт түсі суық қаптайды аспан,
Күз болып, дымқыл тұман жерді басқан» деп дана Абай да жылдың осы мезгілін дөп басып суреттейді.
Жыл құстары да келе жатқан суықтан хабардар ма жылы жаққа тізбектеле ұшып барады
Олардың межелеген жерлеріне аман жетуін тілеп, «Кездескенше, көріскенше!» дейік…
