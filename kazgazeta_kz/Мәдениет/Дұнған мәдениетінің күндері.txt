Жамбыл облысына қарасты Қордай ауданындағы Дұнған мәдениеті күндерінде Қазақстан халқы Ассамблеясының 20 жылдығы және Жамбыл облысында «Вынхуа» дұнған мәдени орталығының 20 жылдығы аталып өтті.
Мерекелік шара барысында соғыс және еңбек ардагерлері, ғылым және мәдениет қайраткерлері, жастар, Жамбыл облысындағы этнобірлестіктер өкілдері, Қырғызстаннан келген қонақтар Масанчи  ауылындағы музейді тамашалады.
Сортөбе елді мекенінің мәдениет сарайында «20 жыл бейбітшілік пен келісім» тақырыбында дөңгелек үстел ұйымдастырылды
Бұдан басқа қолданбалы өнер байқауы өтіп, онда ежелгі дұнған мәдениетінің дәстүрлері көрсетілді.
Назгүл РЫСПЕК
