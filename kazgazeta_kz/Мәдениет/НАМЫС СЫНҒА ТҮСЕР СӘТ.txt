Еліміздегі мәнерлеп сырғанау спортының дамуына алдағы 28-ші Универсиада орасан ықпал еткелі отыр
Қазіргі күні оңтүстік астанамызда  «Алматы арена» спорт кешенінде сынақтық сайыстар өтіп жатыр
Бұл жарыстың беделі мен бедері Универсиада ойындарынан кем түспейтін жағдайда
Ұлттық құраманың мүшесі Айза Имамбек аруымыз алдағы өтетін аламан Ақ универсиада да мәнерлеп сырғанау спортының  елімізде кеңінен өркендеуіне орасан үлес қосатындығын тілге тиек етті.
Қазірге кезде Айза мәнерлеп сырғанаудан ұлттық құраманың көшбасшысы болып саналады
Халықаралық гран-при жүлдесінің бірнеше дүркін иегері, алдағы универсиадаға дайындығын Санк-Петербург қаласында жақсылап пысықтап жақында елге оралды
Сондықтанда алдағы қысқы Универсиадада үкілеп қосар саңлақ спортшымыз бір жүлдені иеленуді мақсат етіп отыр.
Ұлттық құрама спортшылары қазір Алматыдағы «Халық арена» спорт кешенінде жаттығуларын шыңдай түсуде
Қазақстан Республикасы бойынша өткен осы сынақтық жарыста тамаша өнер көрсетіп, барынша ұпайын түгендеп алған спортшыларымыз Ұлттық құрама сапынан өз орындарын алатын болады
Сонымен қатар қорытынды жарыс арқылы ­команда құрамы жасақталады
Негізгі қойылар талап солай
Еліміздің намысын халықаралық ареналарда абыроймен қорғап жүрген маңдайалды спортшыларымыз Элизабет Тұрсынбаева, Регина Глазман және Айза Имамбек секілді әбжіл қимылды,тәжірибелі спортшыларымыз алдағы универсиада ойындарында көк байрағымызды көктен желбіретіп, жеңіс тұғырынан көрінсе деген арманды барша қазақстандықтар тілері хақ.
Уақыт өзі бәріне сыншы
Ал әзірге күніне 3-4 сағат мұз үстін тілгілеп тер төгіп жатқан аруларымыз «Жаттығуда ысылсаң жарыста қысылмассың» деген ұранды сөзді ойларына жақсы түйіп алған
Сондықтан да жаттығу барысында барын салып қалуға тырысып бағып жатыр.
Айта кетсек, қаңтардың 29 мен ақпанның 8 жұлдызы арасында өтетін айтулы дүниежүзілік универсиадаға 2 мыңға жуық спортшы келіп, қысқы спорттың 12 түрінен сынға түседі
Сонымен бірге қысқы ойындарға өз үлестерін қосуға 3 мыңнан астам өз елімізден және шет елден еріктілер қатысып ат салысатын болады
Аламан жарысты 1 миллиардттан астам көрермен 80 мемелекетке таратылған телетрансляциялар арқылы тамашалай алады.
Биатлон, Шаңғы жарысы және хоккей секілді қысқы спорт түрлері алдағы аламан жарыстың халық көп қызықтап ташалайтын бәсеке сайыс­тары екенінінде дау жоқ
Сонымен бірге шорт-трек спорт түрінен де жерлестеріміздің оң жамбасына дөп келіп, қанжығалары майланатын жарыстар болатынын алдын ала жүрегіміз сезеді.
Дегенмен де, ел намысын байрақты жарыста қорғайтын ұландарымызды тіл көзден сақтасын деп ырымдап қойғанымыз да абзал болар.
Еліміздің намысын әлемдік жарыстарда қорғап жүрген саңлақтарымыз үшін туған елде, туған жерде өз жерлестерінің алдында абыроймен атойлап өнер көрсету жеңіл соқпайтыны белгілі
Өйткені бұл универсиада бір жағынан құрама спортшыларына артылар жауапкершілік пен шеберліктің деңгейін талап ететін болса, бір жағынан жалпы Қазақстанда айтулы спорт түрлеріне көзқарас пен қамқорлық қаншалықты деңгейде жүріп жатқанын көрсететін үлкен сын болғалы тұр.
Ал қазіргі күні Алматыдағы 28-ші қысқы Универсиада ойындары алдындағы қарбалас бір сәт дамыл таппауда.
Универсиаданың эстафеталық алауының өз әнұраны дүниге келіп отыр
Әннің авторы белгілі композитор, халықаралық жүлденің иегері, ­Еуразия мәдениет қорының президенті Ерұлан Қанапиянов болса, сөзін ҚР еңбек сіңірген қайраткері, ақын Шөмішбай Сариев жазған екен
Ал әнді «Астана опера » театрының белді әншілері Майра Мұхамедқызы мен Медет Шотабаевтар орындап шықты
Бұл әнді жазуға «Арт Вокал» тобы үлес қосқандығын айта кетейік
Бұл жаңа жыл алдында дүниеге келген әуезді әуен жарыс барысында қазақстандық жанкүйерлердің қанатын қайрап, жігерлендіре түсер деген сенім зор
Сонымен, эстафеталық алаудың әнұраны 25 қаңтарда Назарбаев Университетінің жанында алаудың салтанатты жағылу рәсімі кезінде орындалатын болады
Бұл сазды алау әні қазақстанның әр қаласында эстафеталық алаудың жеткен сәттерінде айтылып, халықтың рухын көтерері хақ.
Негізі Универсиада өзінің жанжақтылығымен олим­пиада ­­ойындарынан кейінгі екінші маңызы зор спорт додасы болып танылған
Сондай-ақ Универсиаданы студенттердің олимпиадалық ойындары деп те атайды.
Қазақстан мұндай аламан жарысты алғаш рет өткізіп отырған жоқ
2011 жылы Азия ойындарында еш мүлтіксіз жоғары деңгейде өткізген тәжірбиесі бар ел екенін әлем жұртшылығы жақсы біледі
Сондықтан да Қазақстан спортшылары жоғары нәтижелермен көрермен халықты сүйсіндіріп, жүлде қорын молайтар деген үміт зор.
Ақын ОРДАБАЙҰЛЫ
