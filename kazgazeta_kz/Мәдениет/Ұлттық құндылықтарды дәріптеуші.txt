Раушан ҚАДЫЛБЕКҚЫЗЫ, 
Өскемен қаласындағы «Ұлттық ақпараттық технологиялар» АҚ-ның бағдарламашысы
Қазіргі жаһандану дәуірінде ұлттық болмысымызды сақтап қалу, әсіресе ана тіліміздің мәртебесін көтеріп, келер ұрпаққа насихат ету маңызды
Осы орайда «Ана тілі» газеті ақпарат айдынында өзіндік орнын таба білген басылымдардың бірегейі дер едім
Себебі, бұл басылым басқа басылымдардан ұлттық құндылықтарымызды дәріптеп, ана тіліміздің көсегесін көгерту үшін көкейкесті мәселелерді көтеріп, соның шешу жолдарын ұсынып отыруымен ерекшеленеді

Міне, бес жылдан бері «Ана тілі» газетінің тұрақты оқырманымын
Газет беттеріндегі ұлттық тарихқа, ұлттық салт-дәстүрге, бүгінгі әлеуметтік мәселелерге арналған мақа­лалар қуантады
Әсіресе, «Ашық айту-ардың ісі», «Айтайын дегенім», «Тілі мықтының – елі мықты», «Ғибрат», «Көкейкесті мәселе» айдарлары бойынша берілген мақала­лар­дың алатын орны бөлек
Белгілі тұлғалардың отбасылық өмірі мен бір-біріне деген сыйластығын өскелең ұрпаққа дәріптеп жүрген «Махаббат, қызық мол жылдар» айдарымен берілген мақалаларды қызыға оқимын
Өзім бағдарламашы болғандықтан, терминдерді қазақ тіліне аударуда біраз қиналатынмын
«Оқырманмен ойласу» айдарымен Терминжасам туралы ұсыныстар мен пікірлер шыққалы өзіме керекті мағлұматтарды тез тауып алатын болдым.
Шығыс Қазақстан облысы
