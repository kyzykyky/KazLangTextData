«Исабеков әлемі» атты халықаралық театр фестивалі өз мәресіне жетті
Қазақстан Республикасының көрнекті жазушы-драматургі, Мемлекеттік сыйлықтың иегері Дулат Исабековтің 70 жылдық мерейтойына арналған бұл фестивальге 12 театр ұжымы қатысты
Ресей, Түркия, Болгария, Тәжікстан, Қырғызстан, Башқұртстан және еліміздің республикалық, облыстық театр ұжымдары жазушы шығармалары бойынша қойылған спектакльдерді сахналаудан өзара сайысқа түсті
 Бір аптаға созылған фестивальге көрермен ықыласы ерекше болды
Мұхтар Әуезов атындағы Қазақ мемлекеттік академиялық драма театрында бос орын болмады
«Жұрт бәрін тастап, дәл осылай келеді деп ойламаған едім
Жұрттың театрға, драматургияға деген ықыласы зор екенін көріп, мен өзім қуанып отырмын
Демек, менің де еңбегім еш кетпеген сияқты» дейді драматург.
Қазылар алқасының шешімімен В.Маяковский атындағы мемлекеттік орыс драма театрының (Душанбе қаласы, Тәжікстан) актрисасы Марина Ярмолик «Ескі үйдегі екі кездесу» спектакліндегі «Зейнеп рөліне психологиялық мағына бергені үшін» номинациясы сыйлығымен; Мемлекеттік республикалық корей музыкалық комедия театрының (Алматы қаласы, Қазақстан) актері Роман Цой «Мұрагерлер» спектакліндегі Сызғанов рөлі үшін «Ең үздік екінші пландағы ер адам бейнесі» сыйлығымен; Стерлитамак мемлекеттік башқұрт драма театрының (Стерлитамак қаласы, Ресей Федерациясы, Башқұртстан) актрисасы Гульфия Мурзагильдина «Әпке» спектакліндегі Нәзилә рөлі үшін «Ең үздік екінші пландағы әйел рөлі» сыйлығымен; Н.Сац атындағы Мемлекеттік академиялық орыс балалар мен жасөспірімдер театрының (Алматы қаласы, Қазақстан) актрисасы Мария Коваленко «Ескерткіш» спектакліндегі Есиркепова рөлі үшін «Ең үздік екінші пландағы әйел рөлі» сыйлығымен; Ж.Шанин атындағы Оңтүстік Қазақстан облыстық қазақ драма театрының (Шымкент қаласы, Қазақстан) актрисасы Нұржамал Қаламбаева «Енді қайттік?» спектакліндегі Мәрзия рөлі үшін «Ең үздік екінші пландағы әйел рөлі» сыйлығымен; «Провокация» театрының (София қаласы, Болгария) актрисасы Анна Петрова «Актриса» спектакліндегі Айгүл рөлі үшін «Ең үздік әйел рөлі» сыйлығымен; Мемлекеттік республикалық корей музыкалық комедия театрының (Алматы қаласы, Қазақстан) актрисасы Галина Ким «Мұрагерлер» спектакліндегі Салиха рөлі үшін «Ең үздік әйел рөлі» сыйлығымен; К.С.Станиславский атындағы Қарағанды мемлекеттік орыс драма театрының (Қарағанды қаласы, Қазақстан) актрисасы Ирина Немцева (Городкова) «Мұрагерлер» спектакліндегі Салиха рөлі үшін«Ең үздік әйел рөлі» сыйлығымен; Н.Сац атындағы Мемлекеттік академиялық орыс балалар мен жасөспірімдер театрының (Алматы қаласы, Қазақстан) актері Тахир Восилов «Мұрагерлер» спектакліндегі Әштен рөлі үшін«Ең үздік ер адам бейнесі» сыйлығымен; М.Лермонтов атындағы Мемлекеттік академиялық орыс драма театры (Алматы қаласы, Қазақстан) «Тор» спектаклінің шығармашылық сахналық ұзақ ғұмыры үшін» сыйлығымен; Ж.Шанин атындағы Оңтүстік Қазақстан облыстық қазақ драма театрының (Шымкент қаласы, Қазақстан) режиссері Ерғали Оразымбетов «Енді қайттік?..» спектаклі үшін «Спектакльдің режиссерлік құрылымы» сыйлығымен; М.Әуезов атындағы Қазақ мемлекеттік академиялық драма театры Қазылар алқасының арнайы сыйлығымен марапатталды.
Сондай-ақ, фестивальге қатысқан барлық театрлар Қазақстан Республикасы Мәдениет және ақпарат министрлігінің Алғыс хатымен марапатталды.
Фестивальдің мақсаты – ха­лықаралық мәдени байланысты ны­ғайту, қазақ драматургиясы және Қазақстан театр ұжымдарының өнерін насихаттау, ерекше идеяларға қолдау көрсету арқылы драматург пен театр арасындағы қарым-қатынасты дамыту болатын
Бұл фестиваль мәдени, рухани өмірімізде ойып тұрып өз орнын алған мерекелік шара болды.
Д.Исабеков шығармалары қазақ драматургиясының асыл қазынасына айналған
Олай болса қазақ драматургиясы келешекте де жазушы-драматургтің тың қойылымдарымен толығары сөзсіз.
Бағдагүл Балаубаева
