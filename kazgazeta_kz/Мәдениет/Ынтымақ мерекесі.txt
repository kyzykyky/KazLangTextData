Ұлыстың ұлы күні Наурыз мейрамы Ресейдің Мәскеу қаласында да тойланды
Халықаралық Жетістіктер көрмесінің № 75 павильонында өткен салтанатты шараға жиналған жұрттың қарасы көп болды
Татулық пен ынтымақтың нышанындай болған әз-Наурыз барша жұртшылыққа мерекелік көңіл күй сыйлағаны сөзсіз.
«Жаңа күн» деп аталатын мереке Мәскеуде 2005 жылдан бері бар
Бірақ Мәскеу қазақтары бұл мерекені 90-шы жылдардан атап өтіп келеді
Ал 2012 жылдан бастап Мәскеуде Халық­аралық мереке ретінде тойланады.
Мәскеудегі «Астана» қоры да биылғы жылы өз көрмесін ұйымдас­тырды
«Бауырсақ» және «Эль-Прама» қазақ мейрамханалары ұлттық тағамдарын ұсынды
Ұлттық спорттық жарыстар өткізіліп, халық әндері шырқалды.
Қаракөздеріміз бас қосып, елге барып қайтқандай әсерге бөленді
Қала басшылығы атынан сөз сөйлеген В.Черников барша ұлт өкілдерін Наурыз мерекесімен құттықтады
Үкімет басшыларының ыстық сәлемін жеткізді
Осынау мерекеге жиырма мемлекеттің өкілдері мен Ресейдің әр өңірінде тұратын ұлт өкілдері қатысып отырғанын айтты.
Наурыз мейрамын тойлау мұ­нымен аяқталған жоқ
Ғабдирахим Алибековтің қала сыртында ор­наласқан «Эль-Прама» мейрамханасында сән-салтанатымен жал­ғасты
Қазақы дастарқан жайылып, қонақтарға ұлттық тағамдар ұсы­нылды
Осылайша той-думанға ұлас­қан Ұлыстың ұлы күні Мәскеудегі қа­зақтар үшін есте қаларлықтай өтті.
Жарқын ӨТЕШОВА
Мәскеу қаласы
