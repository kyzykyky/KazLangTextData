төл аспабымызға серпін берді

 
Сонымен қатар Арал маңында домбыра ұстаған адамның мүсіні біздің дәуірімізден 4 ғасырдың мұрасы болғанын, Алтайдан табыл-ған ата домбыра біздің дәуірімізден 5 ғасырға тиесілі екенін, ­Алтайдан Атырауға дейін бүкіл Қазақстанның даласы 4-5 мың жылдан бері осы домбыраның үнін естіп келе жатқанын тілге тиек етті
­Демек, ол бар қазақтың бір екенін, қанымыздың да, жанымыздың да бір екенін дәлелдейтін өте нақты нәрсе
Мойнына көне түркі таңбасымен «жұпар күй әуені бізді сүйсіндіреді» деп жазылған аспап сонау Күлтегін заманынан бері келе жатыр
Одан бергі қилы замандардың бәрі домбыраның көмейінен күй болып төгіліп, тарихтан сыр шертеді.
Елбасының құттықтау сөзінен кейін «Қазақ елі» монументінің алдындағы алаңда жиналған 2000-нан аса өнерпаздардан құралған домбырашылар оркестрі белгілі дирижер, Қазақстанның еңбек сіңірген қайраткері Айтқали Жайымов­тың жетекшілігімен Құр­манғазы, Дәулеткерей, Дина, Дайрабай, Нұрғиса және т.б
композиторлардың шығармаларын орындап, тыңдарман қауымға ерекше әсер сыйлады
Астана аспаны қазақтың күйіне бөленіп, қалықтап тұрды
Сол күні тікелей эфирден хабар таратқан отандық телеарналар аймақтар мен елді мекендерде Ұлттық домбыра күнін барша халық қалайша қуаныш-қошеметпен қарсы алып жатқанын жеткізді
Иә, осы шараға қатысып, атсалысқан әрбір қазақтың бойынан бұл күні ерекше шаттықты аңғармау мүмкін емес еді.
Ұлттық домбыра күнінің тағы­лымы терең екенін айтып жату­дың қажеті бола қоймас
Себебі болмысымызға, дүниетаны­мымызға ең жақын аспабымыздың бірі де бірегейі – домбыра
Қадыр Мырзалиев жырлағандай, нағыз қазақ қазақ емес, нағыз қазақ домбыра
Қазақтың арғы-бергі тарихына зер салсақ та, бүгінгі уақыт тұрғысынан бағамдасақ та, ұлттық рухымыздың бір парасы, ұшқыны домбырада жатқаны сөзсіз
Халық ақындары, әнші-күйшілердің жан серігіне айналған аспап, жорықтағы батырлардың да жанынан тастамай алып жүретін рухани күш, дем беретін аспап болғаны аян
Қазақ халқының ұлттық дүниетанымында домбыра тарта білген адамның мәртебесі биік
Бұл, ең алдымен, домбыраға деген шексіз құрмет
Әрбір өнерпаз қолындағы домбырасымен қадірлі
Бір сөзбен айтқанда, домбыра – ұлттық кодымыз
Домбыра – жай ғана аспап емес, ол рухани өзегіміз де.
Академик Ахмет Жұбанов: «Кең даланы мекен еткен қазақ жұртының ең аяулы да қасиетті музыкалық аспабы – домбыраның бірде күмбірлеген, бірде тыңқ-тыңқ шертілген ойлы дыбысы құлаққа жағымды, жүрекке жақын, оның күмістей сыңғырлаған үні талай сырдың басын қайырады
Сымдай тартылған қос ішекте сан ғасырдың сан алуан сипаты, ақыл-ойы, көңіл күйі жатыр
Домбыра – көшпелі елдің көне көз шежірешісі, көпті көрген қарияның көкірек күйі
Не бір аруақты, дарынды дала перзенттерінің аты ұмытылып кетсе де, сары алтындай шығармалары тот баспай бізге аман жетті, тек ХІХ ғасырдың бас кезінен бері өмір сүрген халық сазгерлерінің біразының есімдері қазір мәлім болып отыр» деп домбыраның қадірін әдемі жеткізе білген.
«Домбырам екі ішекті қолға алайын,
Құбылтып неше алуан ән салайын» деп келетін ән жолдары да, домбыра аспабының ұлттық салт-дәстүрімізде, әдет-ғұрпымызда қаншалықты жоғары орын алатынын білдіріп тұрса керек-ті.
Сонымен, Елбасының Жарлы­ғы­мен бекітілген Ұлттық домбыра күні барша халыққа серпіліс берді
Әрине, Ұлттық аспабымыздың ұлықталып жатқаны, ең алдымен, қасиетті Тәуелсіздігіміздің арқасы деп білуіміз керек
Кеңестік кезеңде ұлттық өнердің, соның ішінде ұлттық аспаптарымыздың қағажу көргені, ұмыт болуға айналған сәттері аз емес еді
Әйтпесе, домбыра әрбір қазақтың үйінің төрінде ілулі тұратын
Домбырадан тарайтын ұлттық рухтың кереметтілігі де сонда, ол ата-баба дәстүрін, тарихыңды, салт-дәстүріңді ұмыттырмай, ұлттық жадыңды сақтай білуге үндейді
Көшпенділер дәуірінің символына айналған аспап небір қилы замандарда әртүрлі жағдайларды басынан кешкені мәлім
Халықтың қолынан алынса да, жүрегінен, санасынан ала алмады
Осылайша домбыра ғасырдан-ғасырға жетіп, бүгінгі уақытқа дейін сақталып келді.
Домбыра туралы сөз еткенде тіл мәселесін айналып кете алмайтынымыз заңдылық
Өйткені қазақ тілі, қазақ домбырасы – туыстас ұғымға айналған құндылықтар
Тілден домбыраны, домбырадан тілді бөле-жара қарау да мүмкін емес
Өзінің ана тілін білмейтін адам домбыраны да қадірлеп-қастерлемейтіні белгілі
Жастайынан домбыра тартып өскен баланың бойында өз тіліне деген құрметтің де ерекше болатыны содан
Себебі қос ішек арқылы берілген дыбыс ұлттық сана-сезімді қалыптастырып, дүниетанымды айшықтап тұрады
ХХІ ғасырда, қазіргідей жаһандану заманында домбыраға ерекше ден қоюымыз қажет
«Әр қазақтың үйінде бір домбыра аспабы болуы тиіс» деген ұстанымды жүзеге асыра білсек, біз мықты ұлтқа айналамыз
Себебі домбырада бәрі бар
Жоғарыда айтқанымыздай, ол жай ғана аспап емес, домбыраның бойындағы энергетика, ұлттық рух, мінез, намыс, қайрат, жігер, т.б
қасиеттер баланың бойына сіңіп, көкейіне қонақтайды
Шынтуайтына келгенде, біз домбыра арқылы қазақтығымызды сақтаймыз
Ұлттық белгімізді, сипатымызды жоғалтпаймыз
Ұлттық мәдениетіміздің бастауын­да тұрған аспабымыз да ­домбыра екенін білуіміз керек
Демек, оған деген құрмет, ықылас пен ниет әр қазақтың жүрегінде, жан дүниесінде ерекше сезіліп тұруы керек
Ақиқатына келгенде, барлық қазақ бұрынғыдай домбырасын құрметтей алмай жүргені шындық
Қазір тойға барсаңыз, ­домбыра таба алмайсыз
Төл аспабымыз әр қазақтың үйінен де табыла бермейді
Бұрын екі қазақтың бірі домбыра тарта білетін болса, қазір олай деп айту қиын
Кешегі кеңестік кезеңнің әсерінен болар, біз белгілі бір дәрежеде домбырамыздан алыстап кеттік
Әйтеуір, бір қуантарлығы төл аспапқа деген құрметтің сақталғандығы.
Елбасының Жарлығы дер кезінде қабылданып отырғанын ерекше атап өткеніміз жөн
Өзге халықтарға ғана емес, ең алдымен, өзімізге де домбырамыздың қадір-қасиетін сезіндіре білдік
Осыдан үш-төрт жыл бұрын еліміздің жастары демалыс саябақтарында «Домбыра party» деп аталатын шараны қолға алды
Неге? Өйткені жастарымыз оларды жаһанданудың иектеп бара жатқан күшінен домбыра ғана сақтап қалатынын түсінді
Ұлттық мәдениетке толассыз соққы беріп, тегістеп жаншып келе жатқан жаһандану үдерісіне қарсы тұра алатын дүниенің бірі – ұлттық аспаптарымыз ғой
Жастарымыз соған ден қойып, жаппай ұмтылуының бір себебі осында еді
Қазір де осындай рухани шаралар қолға алынуда
Бірақ оның әлі де болса белгілі бір формалары табылмай жүр
Қаланың әр жерінде бас қосып, бір-екі сағат домбыра шертіп, үйге қайтып кеткеннен көп пайда да бола бермейді
Домбыра аспабын ұлықтаудың кең ауқымды шараларын ойластыра білгеніміз абзал
Солардың ішіндегі ең басты мәселе – домбыраны, домбырада орындалатын күйлерді телеарналар арқылы насихаттауды қолға алу
Өкінішке қарай, отандық телеарналарымыз осы мәселеге дұрыс мән бермей отырғанын айтуымыз керек
«Күй сағаты», «Домбыра үйренейік», «Домбыра тарта білесің бе?», «Күйші мен күй» деген тәрізді жобаларды неліктен жүзеге асырмасқа? Ұлттық дүниені насихаттауға бейжай қарасақ, өскелең ұрпақтың аңсары өзге елдің мәдениетіне ауып кетері анық
Оның салдарын қазірдің өзінде көріп отырмыз
Ғаламтордың өзі баланың санасына еш пайдасы жоқ дүниелерді сіңіруде
Ұлттық жауһарларымызды жарқыратып көрсете алмасақ, елдігіміз қайда? Бәрі өз қолымызда тұрған керемет заманда неден тартынамыз? Қазақтың 1000 күйі бар дейміз, соларды неге бұқара халыққа таныстырып, насихаттамасқа? Ол қандай күйлер екенінен жалпы халық көбіне-көп хабарсыз
Демек, ұлттық өнерге насихат жетпейді
Алдағы уақытта осы олқылықтың орнын толтырғанымыз дұрыс.
Иә, домбыра аспабына қатысты айтылар мәселе аз емес
Мұның барлығы Ұлттық домбыра күнінің аясында ортаға салынып отырған ой
Елбасы бастап берді, әрі қарай барша халық болып осы мерекені қостауымыз керек
Астана төрінде бастау алған игі шара жұртшылықтың көңілінен шықты
Бұл күн астанамыздың мәртебесін тағы бір мәрте асқақтата түскені сөзсіз
Өзіміз тағы бір мақтан етерліктей жай бар, ол Президентіміздің өзі де домбыра тартып, ән салатындығы
Бұл да кез келген Мемлекет басшыларында бола бермейтін ерекше қасиет деп білуіміз керек
Ұлттық өнерді жастайынан бойына сіңіріп өскен Елбасының домбыра аспабына деген көзқарасы да ерекше екені мәлім
Демек, Ұлттық домбыра күніне қатысты Жарлықтың жариялануын да осы тұрғыдан бағалағанымыз абзал.
Қорыта айтқанда, домбыра тарту, домбыраны құрметтеу, домбыраны жақсы көру қанымызда бар
Сол биік сезімді аласартып алмауы­мыз керек
Ол үшін, әрине, әрбір қазақ төл аспапқа жанашырлықпен қарап, әрбір отбасының төрінде домбыра ілулі тұрса, жас балалар аспапқа құмартып, меңгере білсе, нұр үстіне нұр болар еді.
Дәуіржан Төлебаев

 
Сонымен қатар Арал маңында домбыра ұстаған адамның мүсіні біздің дәуірімізден 4 ғасырдың мұрасы болғанын, Алтайдан табыл-ған ата домбыра біздің дәуірімізден 5 ғасырға тиесілі екенін, ­Алтайдан Атырауға дейін бүкіл Қазақстанның даласы 4-5 мың жылдан бері осы домбыраның үнін естіп келе жатқанын тілге тиек етті
­Демек, ол бар қазақтың бір екенін, қанымыздың да, жанымыздың да бір екенін дәлелдейтін өте нақты нәрсе
Мойнына көне түркі таңбасымен «жұпар күй әуені бізді сүйсіндіреді» деп жазылған аспап сонау Күлтегін заманынан бері келе жатыр
Одан бергі қилы замандардың бәрі домбыраның көмейінен күй болып төгіліп, тарихтан сыр шертеді.
Елбасының құттықтау сөзінен кейін «Қазақ елі» монументінің алдындағы алаңда жиналған 2000-нан аса өнерпаздардан құралған домбырашылар оркестрі белгілі дирижер, Қазақстанның еңбек сіңірген қайраткері Айтқали Жайымов­тың жетекшілігімен Құр­манғазы, Дәулеткерей, Дина, Дайрабай, Нұрғиса және т.б
композиторлардың шығармаларын орындап, тыңдарман қауымға ерекше әсер сыйлады
Астана аспаны қазақтың күйіне бөленіп, қалықтап тұрды
Сол күні тікелей эфирден хабар таратқан отандық телеарналар аймақтар мен елді мекендерде Ұлттық домбыра күнін барша халық қалайша қуаныш-қошеметпен қарсы алып жатқанын жеткізді
Иә, осы шараға қатысып, атсалысқан әрбір қазақтың бойынан бұл күні ерекше шаттықты аңғармау мүмкін емес еді.
Ұлттық домбыра күнінің тағы­лымы терең екенін айтып жату­дың қажеті бола қоймас
Себебі болмысымызға, дүниетаны­мымызға ең жақын аспабымыздың бірі де бірегейі – домбыра
Қадыр Мырзалиев жырлағандай, нағыз қазақ қазақ емес, нағыз қазақ домбыра
Қазақтың арғы-бергі тарихына зер салсақ та, бүгінгі уақыт тұрғысынан бағамдасақ та, ұлттық рухымыздың бір парасы, ұшқыны домбырада жатқаны сөзсіз
Халық ақындары, әнші-күйшілердің жан серігіне айналған аспап, жорықтағы батырлардың да жанынан тастамай алып жүретін рухани күш, дем беретін аспап болғаны аян
Қазақ халқының ұлттық дүниетанымында домбыра тарта білген адамның мәртебесі биік
Бұл, ең алдымен, домбыраға деген шексіз құрмет
Әрбір өнерпаз қолындағы домбырасымен қадірлі
Бір сөзбен айтқанда, домбыра – ұлттық кодымыз
Домбыра – жай ғана аспап емес, ол рухани өзегіміз де.
Академик Ахмет Жұбанов: «Кең даланы мекен еткен қазақ жұртының ең аяулы да қасиетті музыкалық аспабы – домбыраның бірде күмбірлеген, бірде тыңқ-тыңқ шертілген ойлы дыбысы құлаққа жағымды, жүрекке жақын, оның күмістей сыңғырлаған үні талай сырдың басын қайырады
Сымдай тартылған қос ішекте сан ғасырдың сан алуан сипаты, ақыл-ойы, көңіл күйі жатыр
Домбыра – көшпелі елдің көне көз шежірешісі, көпті көрген қарияның көкірек күйі
Не бір аруақты, дарынды дала перзенттерінің аты ұмытылып кетсе де, сары алтындай шығармалары тот баспай бізге аман жетті, тек ХІХ ғасырдың бас кезінен бері өмір сүрген халық сазгерлерінің біразының есімдері қазір мәлім болып отыр» деп домбыраның қадірін әдемі жеткізе білген.
«Домбырам екі ішекті қолға алайын,
Құбылтып неше алуан ән салайын» деп келетін ән жолдары да, домбыра аспабының ұлттық салт-дәстүрімізде, әдет-ғұрпымызда қаншалықты жоғары орын алатынын білдіріп тұрса керек-ті.
Сонымен, Елбасының Жарлы­ғы­мен бекітілген Ұлттық домбыра күні барша халыққа серпіліс берді
Әрине, Ұлттық аспабымыздың ұлықталып жатқаны, ең алдымен, қасиетті Тәуелсіздігіміздің арқасы деп білуіміз керек
Кеңестік кезеңде ұлттық өнердің, соның ішінде ұлттық аспаптарымыздың қағажу көргені, ұмыт болуға айналған сәттері аз емес еді
Әйтпесе, домбыра әрбір қазақтың үйінің төрінде ілулі тұратын
Домбырадан тарайтын ұлттық рухтың кереметтілігі де сонда, ол ата-баба дәстүрін, тарихыңды, салт-дәстүріңді ұмыттырмай, ұлттық жадыңды сақтай білуге үндейді
Көшпенділер дәуірінің символына айналған аспап небір қилы замандарда әртүрлі жағдайларды басынан кешкені мәлім
Халықтың қолынан алынса да, жүрегінен, санасынан ала алмады
Осылайша домбыра ғасырдан-ғасырға жетіп, бүгінгі уақытқа дейін сақталып келді.
Домбыра туралы сөз еткенде тіл мәселесін айналып кете алмайтынымыз заңдылық
Өйткені қазақ тілі, қазақ домбырасы – туыстас ұғымға айналған құндылықтар
Тілден домбыраны, домбырадан тілді бөле-жара қарау да мүмкін емес
Өзінің ана тілін білмейтін адам домбыраны да қадірлеп-қастерлемейтіні белгілі
Жастайынан домбыра тартып өскен баланың бойында өз тіліне деген құрметтің де ерекше болатыны содан
Себебі қос ішек арқылы берілген дыбыс ұлттық сана-сезімді қалыптастырып, дүниетанымды айшықтап тұрады
ХХІ ғасырда, қазіргідей жаһандану заманында домбыраға ерекше ден қоюымыз қажет
«Әр қазақтың үйінде бір домбыра аспабы болуы тиіс» деген ұстанымды жүзеге асыра білсек, біз мықты ұлтқа айналамыз
Себебі домбырада бәрі бар
Жоғарыда айтқанымыздай, ол жай ғана аспап емес, домбыраның бойындағы энергетика, ұлттық рух, мінез, намыс, қайрат, жігер, т.б
қасиеттер баланың бойына сіңіп, көкейіне қонақтайды
Шынтуайтына келгенде, біз домбыра арқылы қазақтығымызды сақтаймыз
Ұлттық белгімізді, сипатымызды жоғалтпаймыз
Ұлттық мәдениетіміздің бастауын­да тұрған аспабымыз да ­домбыра екенін білуіміз керек
Демек, оған деген құрмет, ықылас пен ниет әр қазақтың жүрегінде, жан дүниесінде ерекше сезіліп тұруы керек
Ақиқатына келгенде, барлық қазақ бұрынғыдай домбырасын құрметтей алмай жүргені шындық
Қазір тойға барсаңыз, ­домбыра таба алмайсыз
Төл аспабымыз әр қазақтың үйінен де табыла бермейді
Бұрын екі қазақтың бірі домбыра тарта білетін болса, қазір олай деп айту қиын
Кешегі кеңестік кезеңнің әсерінен болар, біз белгілі бір дәрежеде домбырамыздан алыстап кеттік
Әйтеуір, бір қуантарлығы төл аспапқа деген құрметтің сақталғандығы.
Елбасының Жарлығы дер кезінде қабылданып отырғанын ерекше атап өткеніміз жөн
Өзге халықтарға ғана емес, ең алдымен, өзімізге де домбырамыздың қадір-қасиетін сезіндіре білдік
Осыдан үш-төрт жыл бұрын еліміздің жастары демалыс саябақтарында «Домбыра party» деп аталатын шараны қолға алды
Неге? Өйткені жастарымыз оларды жаһанданудың иектеп бара жатқан күшінен домбыра ғана сақтап қалатынын түсінді
Ұлттық мәдениетке толассыз соққы беріп, тегістеп жаншып келе жатқан жаһандану үдерісіне қарсы тұра алатын дүниенің бірі – ұлттық аспаптарымыз ғой
Жастарымыз соған ден қойып, жаппай ұмтылуының бір себебі осында еді
Қазір де осындай рухани шаралар қолға алынуда
Бірақ оның әлі де болса белгілі бір формалары табылмай жүр
Қаланың әр жерінде бас қосып, бір-екі сағат домбыра шертіп, үйге қайтып кеткеннен көп пайда да бола бермейді
Домбыра аспабын ұлықтаудың кең ауқымды шараларын ойластыра білгеніміз абзал
Солардың ішіндегі ең басты мәселе – домбыраны, домбырада орындалатын күйлерді телеарналар арқылы насихаттауды қолға алу
Өкінішке қарай, отандық телеарналарымыз осы мәселеге дұрыс мән бермей отырғанын айтуымыз керек
«Күй сағаты», «Домбыра үйренейік», «Домбыра тарта білесің бе?», «Күйші мен күй» деген тәрізді жобаларды неліктен жүзеге асырмасқа? Ұлттық дүниені насихаттауға бейжай қарасақ, өскелең ұрпақтың аңсары өзге елдің мәдениетіне ауып кетері анық
Оның салдарын қазірдің өзінде көріп отырмыз
Ғаламтордың өзі баланың санасына еш пайдасы жоқ дүниелерді сіңіруде
Ұлттық жауһарларымызды жарқыратып көрсете алмасақ, елдігіміз қайда? Бәрі өз қолымызда тұрған керемет заманда неден тартынамыз? Қазақтың 1000 күйі бар дейміз, соларды неге бұқара халыққа таныстырып, насихаттамасқа? Ол қандай күйлер екенінен жалпы халық көбіне-көп хабарсыз
Демек, ұлттық өнерге насихат жетпейді
Алдағы уақытта осы олқылықтың орнын толтырғанымыз дұрыс.
Иә, домбыра аспабына қатысты айтылар мәселе аз емес
Мұның барлығы Ұлттық домбыра күнінің аясында ортаға салынып отырған ой
Елбасы бастап берді, әрі қарай барша халық болып осы мерекені қостауымыз керек
Астана төрінде бастау алған игі шара жұртшылықтың көңілінен шықты
Бұл күн астанамыздың мәртебесін тағы бір мәрте асқақтата түскені сөзсіз
Өзіміз тағы бір мақтан етерліктей жай бар, ол Президентіміздің өзі де домбыра тартып, ән салатындығы
Бұл да кез келген Мемлекет басшыларында бола бермейтін ерекше қасиет деп білуіміз керек
Ұлттық өнерді жастайынан бойына сіңіріп өскен Елбасының домбыра аспабына деген көзқарасы да ерекше екені мәлім
Демек, Ұлттық домбыра күніне қатысты Жарлықтың жариялануын да осы тұрғыдан бағалағанымыз абзал.
Қорыта айтқанда, домбыра тарту, домбыраны құрметтеу, домбыраны жақсы көру қанымызда бар
Сол биік сезімді аласартып алмауы­мыз керек
Ол үшін, әрине, әрбір қазақ төл аспапқа жанашырлықпен қарап, әрбір отбасының төрінде домбыра ілулі тұрса, жас балалар аспапқа құмартып, меңгере білсе, нұр үстіне нұр болар еді.
Дәуіржан Төлебаев
