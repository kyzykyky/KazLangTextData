Құрманғазы атындағы Қазақ ұлттық консерваториясы дәстүрге айналған V Халықаралық «Наурыз ХХІ» заманауи музыка фестивалін өткізді
Өткеннің дәстүрін ұғы­ну мен композиторлық және орын­даушылық шығармашылық дамуы­ның жаңа кезеңдерін айқындап, аспапты және вокал жанры бойынша заманауи музыканың озық үлгілерін насихаттауды, мақсат тұтқан фестивальде еліміздің түкпір-түкпірінен келген музыканттармен қатар Ресейден, Германиядан, Малайзиядан келген өнер ұжымдары мен жеке орындаушылар да өз өнерлерін көрсетті

Фестиваль барысында «Заманауи музыка өзектілігі мен мәселелері» атты халықаралық ғылыми-прак­тикалық конференция өтті
Ал шетелден келген композиторлар мен орындаушылар консерватория оқытушылары мен студенттеріне арналған шеберлік сыныптарын өткізді.
Фестивальде композитор Шырын Базарқұлованың «Скрипка мен оркестр­ге» арналған шығар­масы көпшіліктің көңілінен шық­ты
Ол халықтың «Аққу» әнін орыс ән өнерімен ұштастырып, әрі қазақылық мазмұнды бұз­бай, симфониялық оркестрге түсі­ре білген
Себебі композитор ұлттық мәдениетті дәріптеуді мақсат тұтқан екен
Ал композитор Т.Жармұқаметтің «Шоқан ізі» атты шығармасы көрермендердің ыстық ықыласына бөленді
Композитор Шоқан туралы алғашқы симфониялық шығармасын жазбас бұрын, оның туған жеріне барып,зерттеу жұмыстарын жүр­гізген
Т.Жармұқаметтің ізденім­паздығы мен кәсібилігіне тәнті болдық
Фестиваль барысында қазақ ұлттық музыкасының заман ағымына сай өз жолын табатынын, оның мәңгі жасай беретінін ұғындық.
Дәулет ЖӘНІБЕК,
Құрманғазы атындағы Қазақ ұлттық консерваториясының студенті 
Алматы
