ҚР Мемлекеттік рәміздерінің 25 жылдығына  орай облыс жастары арасында туристік слет ұйымдастырылды
Кейінгі кезде елімізде дамып келе жатқан жарыстың негізгі мақсаты – саламатты өмір салтын қалыптастыру, туристік жарыстардың мәртебесін көтеру, жастарды табиғатты аялауға баулу болғандықтан, табиғаты сұлу, теңізге ұласқан аумағы бар Түпқараған ауданында слеттің өтуі де бекер емес
Жарысқа қазылық жасау мәртебесі «Түпқараған жастары» қоғамдық бірлестігі  белсенді мүшелеріне сеніп тапсырылды.
Слет жоспарланғандай екі күн бойы ауданға қарасты Захар бақшасы маңында өткізілді
Ақкетіктегі Шевченко мұражайы мен Иса Досан ескерткіштеріне гүл шоқтарын қоюмен басталды
Екі күнге созылған шара өте қызықты өтті
Демалуға келген жастар жарыс кезінде орын алу үшін де аянып қалмады
«От жағу», «Дартц», «Квэст ойындары» конкурстары бойынша «Жас қыран» командасы, «Ас дайындау» мен «Жағажай ­волейболынан» «Тұлпар» командасы, «Арқан тартудан» «Бірлік» жастар құрамасы үздік көрінді
Барлық орын алған топтар мақтау қағаздарымен марапатталды
Сондай-ақ шара барысында, «Ауылдың гүлденуі – Қазақстанның гүлденуі» атты жастардың марафон-эстафетасы негізінде тазалық акциясы ұйымдастырылды.
Аталған жарысты ұйымдастыруға «Түпқараған жастары» қоғамдық бірлестігі, Түпқараған аудандық ­Жастар ресурс орталығы, білім беру, дене шынықтыру және спорт бөлімі, «Жас Отан» ЖҚ және ауыл жастары мұрындық болды.
Аллаберген ҚОНАРБАЕВ
Маңғыстау облысы
