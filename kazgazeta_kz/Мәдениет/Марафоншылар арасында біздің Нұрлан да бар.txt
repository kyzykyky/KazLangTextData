Қырғыз елінің Тәуелсіздік алуының 22 жылдық мерекесіне орай құттықтау мақсатымен Алматыдағы «Астана» алаңында 15 адамнан құралған жеңіл атлетика тобы Бішкек қаласына қарай бет алды
Шараны Алматы қаласының әкімдігі, «Нұр Отан» ХДП, Халықаралық әлеуметтік-аймақтық тұтынушылар қоғамының «Камена» бағдарламасы, Халықаралық Д.А.Қонаев Қоры, Алматы марафоншылар клубы ұйымдастырды

Алматы облысы мен ­Жамбыл облысы­ның аумағын басып, 240 шақырымдық жолды жүгіріп өткен марафон­шылар 31 тамыз күні Бішкек­тегі Манас ескерткішіне жетті
Сол жерде Қазақсан Республикасының және Қырғыз елінің әнұрандары орын­дал­ды, жылы қабылдаулар болды
Осыдан кейін қазақстандық спорт­шылар «Спартак» стадионында қырғыз жастарының бұқа­ралық спорт түрлерімен қалай айналы­сатындықтарымен танысты
Ал Ботани­ка саябағында екі елдің спортшылары 5 және 10 шақырымдық қашықтық­қа жүгіру бойынша жолдас­тық жарыс өткізді
Алматыдан соншама жер жүгіріп келгендіктен шар­шап-шалдығуларына байланысты алматы­лықтар аса табысты нәтиже көрсе­те алмады
«Ана тілі» газетінің ақпарат бөлімінің редакторы Нұрлан Құмар 10 000 мерге жүгіру сайысында үшінші орынды иеленді
Ол аталмыш қашықтықты 36 минут және 18 секундта бағындырды
Одан басқа 30 жасқа дейінгі жастар арасында Матвей Ожнегин 5 000 метрге жүгіруде 19 минут және 11 секунд уақытымен және Салауат Симгатуллин (18 жасқа дейінгілер арасында) аталмыш қашықтықты 21 минут және 11 секундта жүгіріп өтті
Ал ардагер спортшы Юрий Пащенко 5 000 метрді 18 минут және 29 секунд уақытымен жүгіріп өтіп топ жарды
Жарыс барысында Ержан Жанмаилов пен Дмитрий Волгин сайысқа қатысқандықтары үшін марапат қағазға ие болды
Сонымен қатар Диана Мергенбаева, Бақытжан Бектенов, Әсел Көмекова, Марат Балғабаев сынды жерлестеріміз өздерінің тәжірибелі марафоншылар екендіктерін көрсетті.
Салтанат ҚАЖЫКЕН
