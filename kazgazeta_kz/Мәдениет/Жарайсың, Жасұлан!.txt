      Ауыр атлетикадан әлем чемпионы Жасұлан Қыдырбаев өткен жылы үлкен іс тындырды
Ол – қазақ зілтеміршілерінің арасынан шыққан тұңғыш әлем чемпионы
Ауыр салмақ болып саналатын 94 келі салмақта күш сынасқан Жасұлан қарсыластарының барлығын артқа тас­тап, жеңіс тұғырының ең биік саты­сына көтерілгенде күллі Алаш жұрты бөркін аспанға атып қуанды.Ауыр атлетиканы серік ­еткен қазақ жастары арасында Ж.Қыдырбаевтың есімі ерекше құрметпен аталады
Жиыр­ма жастағы қандасымыз бұл күнге дейін халықаралық аренада біраз табыстарға қол жеткізіп үлгерді. Әсіресе, былтырғы жыл Ж.Қыдыр­баев үшін жемісті болды
Ол Гватемал­ада өткен жастар арасындағы әлем біріншілігінде қола медальді мойнына ілді
Мьянмада Азия чемпионы атанды

Негізі Жасұлан балуандық өнерді қалаған еді
Оның әу бастағы арманы грек-рим немесе еркін күрестің бірін меңгеріп, еліміздің белді балуандары санатына қосылуды армандаған болатын
Сол мақсатқа қол жеткізу үшін 2006 жылы Талғар қаласында 8-сыныпты аяқтағаннан кейін Алматыға келіп, Қ.Ахметов атындағы спорттағы дарынды балаларға арналған мамандандырылған мектеп-интернатқа құжаттарын тапсырды
Алайда ұзақ жылдан бері спорт саласында еңбек етіп жүрген ағасы Бекен Бекмұхамбетов Жасұланның ауыр атлетикамен айналасқанын құп көрді
Өйткені ағасы ауыр атлетикадан спорт шебері
Сол кездері Бекен республикалық Олимпиадалық даярлау орталығының директоры болды
Ағасының ақылына құлақ асып, батпан темірді көтеруге машықтанды
Мектеп-интернатта Дәулет Әділғазин, Талғат Әбен және Ержас Болтаев сынды бапкерлерден тәлім-тәрбие алды
Еңбегі еш кеткен жоқ
Екі жылға жуық уақыттан кейін алғашқы табыстарға қол жеткізе бастады. 2008 жылы Шымкентте өткен жасөспірімдер арасындағы Қазақстан біріншілігінде 77 келі салмақ дәрежесінде сынға түсті
Қоссайыстың қорытындысы бойынша 270 (жұлқып көтеру 120, ал серпе көтеруде 150) келілік зілтемірді бағындырып, спорт шебері дәрежесін орындады
2011 жылы Бішкекте Мәскеу Олимпиадасының жеңімпазы Қаныбек Османалиевтің жүлдесі үшін өткен турнирде халықаралық дәрежедегі спорт шебері атанды
Ол бұл бәсекеде қоссайыстың қорытындысында 365 (165+200) келіні бағындырды.
2012 жылы Гватемаланың Антигуа қаласында жалауы желбіреген әлем біріншілігінде 94 келі салмақ дәрежесінде ел намысын қорғау міндеті Жасұланға жүктелді
Жарыс қорытындысы бойынша 363 (165+198) келілік нәтижемен үшінші тұғырға табан тіреді
Бұл сайыста ирандық Сайд Мұхамедқарашқараш 393 келілік зілтемірді ырқына көндірсе, ресейлік Егор Климов 395 келілік межеге келіп тоқталды
Жасұлан жаттығу кезінде 395 келі салмақты бағындыратын
Алайда Антигуда ол бар мүмкіндігін паш ете алмады
Соған қатты намыстанған спортшымыз алдына  биік мақсат қойды
Сол жоспарды жүзеге асыру үшін ол тынбай еңбек етті
Тынбай жасаған жаттығу өз жемісін берді.
Әр жеңіс адамды жігерлендіретіні анық
Мьянма астанасы Янгонға ол тек алтын алу үшін ғана аттанды
Жалынды жастарға әркез қолдау көрсетіп жүрген ауыр атлетикадан республикалық Олимпиадалық даяр­лау орталығының директоры Маден Қалиеков пен оның жеке бапкері Қайрат Тәжібай Жасұланның бас жүлдесіз қайтпайтынына қатты сенді
Басшылық және бапкерлік қызметтегі басқа да азаматтар оған ерекше сенім артатындарын білдірді
Янгонда олардың дені бірге болды
Жұлқып көтеру жаттығуында ешкім оған жарытып қар­сылық көрсете алған жоқ
Екінші орын алған тайландық Сарат Сумпрадиттен 14 келі артық салмақты еңсерді
Серпе көтеруде басты қарсыласы намысқа қамшы басты
Алғашында ол 174 келіні басынан асырса, екінші рет 190 келіні аспанға көтерді
Одан кейін бірден 201 келіге тапсырыс берді
Бірақ бұл салмақ оған бағынбады
Сөйтіп, тай спортшысы 341 келілік көрсеткішті қанағат тұтса, Жасұлан одан 24 келі артық салмақты еңсерді
Осылайша ол Азияда жалауы желбіреген байрақты бәсекеде топ жарды.
94 келі салмақта әлем чемпионы атанған қазақстандық зілтемірші Жасұлан Қыдырбаевқа «Қазақстан Республикасының еңбек сіңірген спорт шебері» атағы берілді
Айта кету керек, ол әлем чемпионатында жұлқа көтеруде үш мүмкіндіктің екеуін ғана пайдалана білді
Ол алғаш, 175 келіні бағындырса, екінші мүмкіндікте 179 келіні еңсерді
Үшінші мүмкіндігінде 182 келіні көтере алмады
Ал серпе көтеруде 215, 221 және 229 келіні бағындырды
Қос сайыс нәтижесі бойынша 408 (179-229) келіні көтеріп, Әлем чемпионы атанған болатын.
– Әлем чемпионатында жүлде алатыныма сендім
Зілтемірді кө­те­руге шыққанда әкем мен анам тура алдымдағы трибунада отырды
Әкем­нің менен көзін алмай тура қарап отырғанын байқадым
Бұл маған күш берді
Ал анам мен келіншегім қуанғаннан жылап тұрды
Әлем чемпионы екенімді енді сезініп жатырмын
Бұл — менің жетістіктерімнің басы, – деді ол.
Өзі өнер көрсетіп жүрген 94 келі салмақ дәрежесінде бәсекелестіктің белең алып тұрғаны мәлім
Бұл салмақта Олимпиада ойындарының екі дүркін жеңімпазы, әлемнің екі дүркін чемпионы Илья Ильин сынға түскен болатын
Дегенмен, И.Ильин 105 келі салмаққа ауысқаны мәлім
Алайда оның салмағында бәсеке­лес­тері баршылық
Мәселен, қазақ­стандық Владимир Седов, Азия чемпио­натының қола жүлдегері Алмас Өтешев, жас­тар арасындағы әлем бірін­шілігінің жүлдегері Александр Зайчиков сынды саңлақтардың өзі бір төбе.
Жаңа жыл қарсаңында еліміздің спорт жұлдыздары Қарағанды қаласындағы балалар үйіне барып, қайырымдылық шараға қатысты
Олардың қатарында Серік Сәпиев, Илья Ильин, Жасұлан Қыдырбаев, Зүлфия Чиншанло, ­Абылайхан Жүсіпов, Маргарита ­Елисеева ­болды
Қазақстан ауыр атлетика феде­рациясының президенті ­Жанат Түсіпбеков зілтеміршілерді жеке қабыл­дады
Үш чемпионға, атап айтсақ Жасұлан Қыдырбаевқа, Ильин Ильинге, Зульфия Чиншанлоға авто­көліктің кілтін табыстады.
Биыл Жасұлан ересектер арасында Қазақстанның ұлттық құрама командасы сапына ілігіп, АҚШ-тың Хьюстон қаласында өтетін әлем чемпионатына қатысуды мақсат тұтып отыр
Бұл додада Жасұлан сәтті өнер көрсететініне сенімдіміз.

Нұрлан ҚҰМАР 

Нұрлан ҚҰМАР 
