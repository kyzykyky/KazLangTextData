«Астана Опера» мемлекеттік опера және балет театрының со­листері Италияның Генуя қаласындағы Карло Феличе теат­рын­да Людвиг ван Бетховеннің  №9 симфониясын  өте жоғары деңгейде орындады.
Сахнада Қазақстанның еңбек сіңірген қайраткерлері,  меццо-сопрано Дина Хамзина мен баритон дауысты Талғат Мұсабаев, Халықаралық байқаулардың лауреаттары, сопрано дауысты Салтанат Ахметова мен тенор Медет Шотабаев италиялық өнерсүйер қауым алдында британдық белгілі дирижер Джонатан Уэббтың басқаруындағы симфониялық оркестрмен және Пабло Ассанте жетекшілік еткен хормен бірлесіп өнер көрсетті
Генуялықтар әйгілі неміс композиторының жауһар туындысы – тоғызыншы симфонияны орындаған елордалық театрдың солистеріне ерекше қошемет көрсетіп, классикалық музыканың ота­ны дауыстар иіріміне қанықты
Бұдан басқа отандық жұлдыздар өздерінің өнерлерімен Карло Феличенің симфониялық маусымын қорытындылап, театр басшылығы мұндай бірлескен концерттер артистердің шеберлігін шыңдап дамытуға, сондай-ақ екі ел арасындағы мәдени байланыс­ты нығайту үшін маңызды шара болып табылатынын атап көрсетті.
Нұрлан ҚҰМАР
