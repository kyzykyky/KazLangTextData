Алматы қаласындағы Қазақ спорт және туризм академиясында Ұлттық спорт түрлері кафедрасының ұйымдастыруымен «Студент барысы» атты студенттер арасында қазақша күрестен сайыс өтті.  Қазақ хандығының 550 жылдығына арналған шараға қаладағы 10-нан астам жоғары оқу орындарының студенттері қатысты.
Шараны академияның тәрбие және спорт істері жөніндегі проректоры Мұхтар Есқалиев кіріспе сөзімен ашып, спортшылар мен көрермендерге, осы жарысқа арнайы шақырылған мей­ман­дарға жылы лебізін білдірді
«Студент барысы» сайысының студенттер арасында салауатты өмір салтын наси­хаттауға бағытталып отырғанын жеткізді
Спортшыларға сәттілік пен табыс тіледі.
Сонымен, палуандар бозкілемге сегіз салмақ дәрежесі бойынша шықты
Жарыстың Бас төрелігін Нұржан Өтенов, Бас хатшылық қызметті Әнуар Сайдулин атқарды
Екі күнге жалғасқан жарыста студенттер өздерінің «Студент барысы» атануға лайық екендіктерін дәлелдеуге тырысты
Тартысқа толы кездесулер өтіп жатты
Біз осы орайда сайыстың мәні мен маңызы, өту барысы туралы белгілі спорт журналисі, ҚР Мәдениет қайраткері Несіп Жүніcбаевтың пікірін білген едік.  «Осынау шараны ұйымдастырып отырған Қазақ спорт және туризм академиясына ерекше алғыс айтқым келеді
«Студент барысы» бұл ­спортшы студенттердің мұндай ­жарыстарда шың­далуына мүмкіндік береді
Осындай шараны еліміздің өзге де облыстарындағы жоғары оқу орындары іліп әкетіп, өздерінде өткізсе, нұр үстіне нұр емес пе
Жастарға: «Салауатты өмір салтын ұстан» деп айту бір бөлек, ал оларды салауатты өмір салтына осындай жарыс­тар арқылы баулу бір бөлек
Бұл нәтижелі болады
Спортқа насихат керек
Мұндай жарыстардың ауқымы кеңе­йіп, мәртебесі биіктей түссе, бұл сөзсіз үлкен жетістік болар еді» деді Н.Жүнісбаев.
«Студент барысының» жүлдегерлері туралы айтатын болсақ, 55 келі салмақ дәрежесінде 1-орынға Қазақ спорт және туризм академиясының студенті Оспан Дауылбай ие болды
60 келі салмақ дәрежесінде осы академияның студенті Олжасбек Ілесбеков жеңімпаз атанды
Сонымен қатар Абай атындағы Қазақ ұлттық педагогикалық универси­тетінің студенті Темірхан Әлібеков, академия өрендері Қайырбек Батыр­хан, Амангелді Төлемісов, Қ.Сәтбаев атындағы Қазақ ұлттық техни­ка­лық университетінің студенті Нұрсұлтан Әлғазы және т.б
жеңістің биік тұғырынан көрінді
Жарыс жеңімпаздары бағалы сыйлықтармен марапатталды
Алматы қаласы Жас­тар саясаты жөніндегі басқармасы жеңімпаздарға 10 мың, екінші орын иелеріне 7 мың, үшінші орын алған спорт­шыларға 5 мың теңгенің сертификатын табыс етті
Сертификаттарды басқар­маның бас маманы С.Төрехан тапсырды.

Мәдина Амантаева
