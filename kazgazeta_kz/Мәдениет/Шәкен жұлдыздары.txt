Алматыда XI «Шәкен жұлдыздары» кинофестивалі өз мәресіне жетті
Халықаралық деңгейдегі шараға осы жолы Жан Руа (Франция), Джавед Джафри (Үндістан), Ханс-Йохим Шлегель (Германия) бастаған кино өнерінің майталмандары қазылық жасады.
Биылғы жылы кинофестивальдың бас жүлдесі үшін Қазақстаннан басқа да Әзірбайжан, Армения, Германия, Грекия, Үндістан, Индонезия, Испания, Иран, Қы­тай, Ресей, Жапония, Қырғызстан сынды мемлекеттерден келіп түскен 55 жұмыс сынға түскен болатын
Фестивальдың бас жүлдесін ирандық жас режиссер Панахбарход Резаий иелен­ді
Қазақстандық Мірғалым Есірке­пов­тің «Жоғарыға үш қадам» картинасы кинофестиваль дирек­циясының жүлдесіне қол жеткізді
Қазылар алқасының арнайы жүлдесіне Айнұр Исмаи­лованың «Көке» фильмі лайық деп танылды
«Қазақфильмнің» тағайындаған сыйлығын Әлия Мұстафина жеңіп алды
Ал Жапо­ния­дан кел­ген Тацуо Ямамотоның «Мага­зинчик на горе Камиха­те» фильмі дебют деп танылды
Ал үздік студенттік фильм аталымы бо­йынша Базира Сиратаның «Маленький Аф­ганистан», Жозефа Блиадзенің «Самое ценное» картиналары алдыңғы қатардан кө­рінді
Анимациялық фильмдердің ішінен ресейлік режиссер Антон Дьяковтың «Костясы» топ жарды
Қазылар алқасы «Актерлер қатыспай­тын фильм» номинациясы бо­йынша Родиона Исмаилованың «Моя родня» лентасын өзгелерден оқшау деп тапты
Ресейлік Сергей Кравчуктың «Ритуалы» «Актерлер қатысатын фильм» аталымында үздік шықты.
Данияр АЛИЕВ
