Наурыз мейрамының басты белгісі Қызыр да, қымыз да, қазы да, қарта да, құрт та, жент те, шапан да, камзол да, сәукеле де, домбыра да, қобыз да, киіз үй де емес…
Наурыз мейрамының басты белгісі – Ақ!.
Ал, ақ дегеніміз – 
көже! Сүткөже де емес, бидайкөже де емес, атала да емес, Наурыз көже
Бізде қазір бәрі бар, алайда жоғы… сенесіз бе, сенбейсіз – Наурыз көже.
Сонымен, телесандықтан бір апамыз сайрап отыр, наурыз көжені он екі дәмнен істеймін, оған тағы бір дәм қосамын деп
Әріптесіміз елпілдеп апамыздың соңынан еріп кете қойған жоқ, бұл қалай деп қарсы сауал тастаған
Сөйтсе, апамыз он екі айдың құрметіне он екі дәм, соңынан жылдың құрметіне тағы бір дәм қосамын деп қарап отыр
Бір апамыз да наурыз көженің ­жасалуынан мүлде хабарсыз екен
­Бидай қосамыз, тары қосамыз, күріш қосамыз, соңынан кеспе қосамыз дейді
Ал өзіміздің Қарағанды арнасынан сөйлеген қандасымыз әлгі аталғандарға картоп, сәбіз, мейіз қосамыз деді…
Осы жерде еттен басқаны ас көр­­мейтін ата-бабаларымызға шөп же­гіз­генде не ұттық деп еріксіз ойланады екенсіз
Намысқа тиетіні осы жер.
Наурыз көже ішкен адам басқа ас іздемеген
Ал біздің жағдайда ел дастарқан басына ет келгенше орнынан қозғалмайды
Олай болса ойланатын жайттар баршылық.
Біздің қазіргі наурыз көжемізден шалабымыз көш ілгері
Олай дей­тініміз шалапты дайындауды білеміз, ал ­наурыз көжені таза ұмыт­қан­быз
Осыдан кейін наурыз көжені жалаулатып жүрген қаламдас әріптестерімізді түсінуге болар деп ойлаймын
Өкініштісі, дұрыс жөн сілтей алмай жатырмыз
Білетініміз – көже
Қазіргі қазақ баласының ұғымында көже міндетті түрде кеспеден тұрса керек
Содан болар наурыз көжеміз көңілден шықпай жүр.
Әйтпесе, әлімсақтан наурыз көже жеті тағамнан дайындалып келеді емес пе? Ел ақ дегенге көженің ­басты құрамы сүт, шұбат не саумал (қымыз) деп ойлайды
Расында да, наурыз көженің түсі сүт түстес, ел соған қарап әлгіндей ойласа керек
Әйтпесе, наурыз көженің құрамында ешқандай сүт те, саумал да, шұбат та жоқ
Бары – Су!
Көже болған соң сұйық болады ғой
Ал наурыз көженің сүт түс болатыны оның құрамында қатық пен құрт (сықпа) бар
Сықпа деп айрықшалап отырғанымыз қазақ қайнатылған құрт қоспаған
Көже болған соң ет болуы міндетті
Наурыз көжеге қойдың еті салынған
Қазір баршылық болған соң аталмыш көжеге қазы-қарта, жал-жая қосушылар да бар.
Ал негізінен наурыз көжеге салынатын ет қойдың еті
Жылтырсыз көже болмайды
Ол жылтыр (май) тек қойда ғана бар
Бір саптыаяқ наурыз көже ішкен адам жуық маңда тамақ іздемейді
Өйткені қойдың етінің қорғасын екендігі белгілі
Сықпаны сиыр сүтінен жасамайды
Ол тек қойдың қойыртпағынан жасалады
Көжені ұйытатын да­қылы не бидай, не тары, не күріш
Әжелеріміз наурыз көже дайындағанда осы үшеуінің біреуін ғана пайдаланған
Көшпелі қазақ бау-бақшамен шұғыл­данған жоқ, астың дәмін картоп пен сәбіз кіргізеді деу әбестік
Тұздан үлкен дәмдеуіш жоқ.
Жұлдыз ТОЙБЕК, 
Л.Гумилев атындағы 
Еуразия ұлттық университетінің 
аға оқытушысы
