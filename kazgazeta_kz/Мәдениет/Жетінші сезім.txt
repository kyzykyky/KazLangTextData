
ҚР Орталық мемлекеттік мұражайының биылғы күзгі маусымы  Қазақстан Суретшілер одағының мүшесі, талантты жас суретші Ақжана Абдалиеваның «Жетінші сезім» атты жеке көрмесімен ашылды.
Жұртшылыққа ғажайып көрмесін ұсынған суретшінің «Жетінші сезім» дегені не? Ішкі түйсік пе? Әлемнің жарқын және шексіз әр алуандығын өзінің ерекше қабылдауы ма? Әлде суретшінің картина салу кезінде бойын­да болатын түсініксіз сезім бе?
Ақжананың жұмыстары бейнелі, иірімді және терең сезімді
Ол бізбен өзінің асыл ойларымен, армандарымен, мәңгілік тақырыптар – махаббат, достық, отбасы,  Ер адам мен Әйелдің өзара қарым-қатынасы жайлы өз ой-толғаныстарымен бөліседі
Ақжана салған сан алуан әйел бейнелері өз болмысының көрінісі іспетті
Ол осы өмірде өз орнын табуға және өзінің шын мәнінде кім екенін түсінгісі келеді
Дала қызы ма? Жапон келбетті қыз ба? Ханшайым ба? Ақ қанатты періште ме? Көгершін ұшырған  арманшыл ару ма? Қалыңдық па? Әлде әлемге бота көздерімен үрке қарап тұрған кішкентай қыз ба? Мүмкін, әйел болмысындағы Хауана бейнесі болар? Ақжана өзінің жұмыстарында әрбір суретшіге тән жалғыздықтың мәнін терең түсінгісі келеді, бұл жалғыздық ешкімді де мұңға шалдырмай, қайта шабытқа бөлеуін қалайды.
Ақжана – кескіндеме саласындағы өнер докторы
Қиялы жүйрік, талантты суретші  қыз Т
Жүргенов атындағы Қазақ Ұлттық өнер академиясының және Түркияның  «МИМАР СИНАН» көркемөнер университетінің түлегі
Оның жұмыстары  Швейцария, Германия, АҚШ, Қазақстан және т.б
елдердің жеке коллекцияларынан орын алған.
Бұл көрменің бір ерекшелігі – суретші өзінің «ArtWorks»  өнер туындыларын  әрбір алғашқы 1000 келушіге тегін таратты
«ArtWork»  автордың жеке қолтаңбасы бар бірегей өнер туындысы
Бұл акцияны Ақжана Қазақстанда кескіндеме өнерін көпшілікке кеңінен таныстыру үшін арнайы өткізуде
Сондай-ақ мұнда шығармашылық әріптесі, суретші Станислав Ак­сеновтің, «Каспийдің толқын таулары» деп, ән сөздерінде кестеленгендей, абыз дария туралы кенепке майлы бояумен салған суреттер топтамасы да орын тепкен.
Біз суретші Ақжананы көрмені ашылу сәтінде  аз-кем әңгімеге тартқан едік.
– Айжана, Сіздің шығармашылық ұстанымыңыз, сүйікті жанрыңыз қандай?
– Әйел жанының сұлулығын түйсініп, сезіну… Символикалық живопись… Осы жанр арқылы адамның жан-жүрегінің нәзік қалтарыстарын дүние сырларымен астастыра бейнелеу…
– Бір суретіңіз жайында сыр бөлісіңізші…
– Мына «Нәзіктік» деген суретке қараңызшы… Бұл Бақыт бесігінде тербелген бейкүнә ғашықтарды  көзге әкелер…
Сөзімізді түйіндеп айтсақ, «Жетінші сезім» көрмесі – бұл  сұлулық жайлы философиялық  ой-толғам, жан толғанысы
Әрбіріміз өз өмірімізді нұрландырып, «жетінші сезім» түйсігімен айналамыздағы қоршаған күн сәулелі әлемнен, оның таңғажайып дүниелерінен осылай жан  тербетер, ізгілік жолын ашар  мүбарак рахат сезімін таба білуіміз керектігін де  бір сәт еске салады.
Алпысбай ШЫМЫРБАЙҰЛЫ
