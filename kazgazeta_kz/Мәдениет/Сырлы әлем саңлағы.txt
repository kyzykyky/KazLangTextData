ҚР Мемлекеттік Ә.Қастеев атындағы өнер мұражайында КСРО Халық суретшісі, КСРО Көркемсурет академиясының то­­лық мүшесі, белгілі қылқалам шебері Орал Таң­сық­баев­­­тың 110 жыл толуына арналған көрме ашылды
Көрмеге суретшінің жеке коллекциясындағы әр жылдары салынған туындылары қойылды.
Өткен ғасырдың 20-30 жылдары Қазақстанда тұрып, жұмыс істеген өнер тарланы, академиктің 1938 жылы Қазақстан Мемлекеттік опера және балет театрында В.В.Великановтың алғашқы ұлттық балеті «Қалқаман-Мамыр» қойылымын безендіріп, сахнаға шығарғаны баршаға аян
Содан кейінгі өмір жолында Ұлы Отан соғысына қатысып, кейінірек Ташкентте қызмет істеген Орал Таңсықбаев қылқалам өнерін биік шыңға көтерген
Өткен ғасырдың бас кезіндегі бейнелеу өнерінің негізін қалаушылардың бірі Орал Таңсықбаев шығармашылығының тарихи маңыздылығы оның пейзаж-суреттердің өзіндік тұ­жырымдамасын жасауымен ерекшеленеді
Жылдар өткен ­сайын О.Таңсықбаев мұрасының тарихи мәні тереңдеп, маңызы артып келеді
Таңсықбаев туын­ды­ларының барлығында дерлік қазақ даласына, еліне, жеріне деген сағыныш тұнып тұрғандай.
Көрмеде жұртшылық назарына суретшінің Қазақстанда сақталған суреттері қойылды
Ертеректегі суреттері батыл композициялық құрылымдары мен жарқын түстердің үйлесім­ділігімен ерекшеленіп тұрғанын байқау қиын емес
1930 жылдары салынған суреттерінде пейзаж бен портрет екі бөлек суреттеліп келген екен
Бұл жерде 1935 жылы салынған «Аптап күн» деген туындысын ерекше атап өтуге болады
Импрессионизм бағытында, яғни дәл сол сәттегі құм даланың аптап ыстығын жеткізуді мақсат тұтқан бұл туын­ды ерекше әсер қалдырады
Суретшінің жыл мезгілдеріне арналған «Қыс», «Күз», «Көктем» атты туындылары да адамның табиғаттың бір бөлшегі екенін айқындап тұрғандай
40-жылдардан бастап суретші адам мен табиғат арасындағы байланысты көрсеткісі келетінін аңғарамыз
Мәселен, «Мақта жинау» сынды еңбек тақырыбында жазылған сериялық шығармалары өзінің шынайылығымен көзге түседі
Міне, осы кезеңдерден бастап қылқалам шеберінің суреттерінің басты тақырыбы – адам, табиғат және еңбек болғанын ұғынамыз.
Сонымен бірге О.Таңсықбаев шығарма­шылығына қоғамдық-саяси хал-ахуал да әсер етпей қоймады
1946 жылы салынған «Исатай мен Махамбет», 1949 жылғы «Әуе шабуылы» атты туындылары сол дәуірді көз алдымызға әкеледі
1950 жылдардан бас­тап суретші картиналарында қазақтың кең даласы, көз тартар сұлу табиғатын асқан шеберлікпен бейнелегенін байқауға болады
Осы тақырыпта көрмеге қойылған «Алатау», «Тау көлі», «Шардара су қоймасы», «Арал теңізі», «Қарақұмдағы құйын» картиналары құнды дүниелер
Мұнда рең, бояу үндестігі, ауқымды кеңістік заңдылықтары қатаң сақталған
Көрмеге келушілер суретшінің, әсіресе туған жер тақырыбындағы суреттерін тамашалап, тамсанумен болды
Өлке тынысын бейнелеуде суретшінің саяхаттарға шыққанын, ізденісін аңғаруға болады
О.Таңсықбаевтың ерек­шеліктерінің бірі, компози­циялық шешімі суретшінің ойы­нан шықпаса, ол идеясын ұзақ жыл­дар бойы пісіп-жетілдіріп сол та­қы­рыпқа қайта оралып отыруында екенін аңғардық.

Суретші қай кезеңде болса да, осы екі ұғым­ның арасындағы үйлесімділік пен тепе-тең­дікті сақтауды мақсат тұтқан
Ал оның табиғат бейнелеуіндегі бояу қанықтылығы, түрлі кескін­демелік-пластикалық амалдарды іздестіріп, тың дүниелерге қадам жасауы бейнелеу өнерінде өзіндік қолтаңбасын қалыптастырды деп айтуға толық негіз бар
О.Таңсықбаев еңбектерінің Орта Азия және Қазақстан бейнелеу өнерінің дамуына, әлемдік бейнелеу өнерінің өрістеуіне игі ықпалы орасан зор болды
Суретшінің шығармалары бүкіл дүниежүзіне тараған
Қылқалам шеберінің туындылары Эрмитажда және Третьяков галереясында, ТМД құрамындағы барлық елдердің мұражайларында сақтаулы. Сондықтан осындай талантты қылқалам шеберін ұлықтау, оның туындыларын өске­лең ұрпаққа жеткізуде аталмыш көрменің орны айрықша болды
Көрменің мақсаты да сол жауһар туындыларды кеңірек насихаттауға бағытталғаны сөзсіз.
Ақбота ИСЛӘМБЕК
