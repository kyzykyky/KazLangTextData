Жуырта Өскемен қаласындағы күні кеше ғана шымылдығын ашқан   Жастар театрында болудың сәті түсті
Өткен жылы облыс басшысы Даниал Ахметовтің тікелей қамқорлығымен  құрылған  жас театр аз ғана уақыт ішінде репертуа­рын толықтырып, толағай табыстарға жетіп отыр
Өткен тарихымыз бен ұлттық дәстүрімізді жас ұрпаққа бүгінгі заман тілімен  жеткізіп отырған өнер ұжымының  тынысымен танысу мақсатында Шығыс Қазақстан облыстық драма театрының  директоры Дынмұхаммет ҰЯБАЙМЕН аз-кем сұхбаттасқан едік
 
– Әңгімемізді театр қалай құрылды, театрдың мақсаты қандай деген сауалдардан бастасақ…
– Кенді Алтайдың киелі ордасы – Өскемен қаласында 2015 жылы жаңа драма театрының ғимараты пайдалануға берілгенде Астана қаласындағы Қазақ ұлттық университетін, Алматы қаласындағы Т.Жүргенов атындағы Қазақ ұлттық өнер академиясының бір топ түлектері өмірдегі, өнердегі жолдарын бастауға Шығыс Қазақстан облыстық қазақ драма театрына қызметке келді
Олардың арасында алғашқы шығармашылық еңбек жолын Шығыс өңірінде бастағандар да, осыған дейін Алматы, Семей, Павлодар қалаларындағы театрларда тәжірибе жинап үлгерген жас актерлер де бар
Бүгінгі заман жастарының театрға деген көзқарасы өзгерген
Олардың талғамы жоғары, жаңалыққа жаны құмар
Сондықтан бұл театр­ды құрудағы мақсатымыз – жас ұрпақты актерлық ізгі өнерге ­баулу, өнер деген киелі ұғымды осы жас­тар көзқарасымен көпшілікке таныстыру
Театрдың көркемдік жетекшісі әрі режиссері болып ­Айдын ­Салбанов ­­­бекітілді
­­Труппа меңгерушісі ­Айбарша Жұмаділова, режиссердің көмекшісі Зикамал ­Оралбекова, әдебиет бөлімінің меңгерушісі болып Ұлпан Тоқаева сынды жастар қызмет етуде.
– Жас өнер ордасының репертуары қандай? Театрдың жетістіктері жайлы айта кетсеңіз…
– Жастар театры маусым шы­мылдығын американдық драматург К.Людвигтің «Жұлдызды сәт» комедиясымен ашты
Одан әрі өз қоржынын А.Салбановтың «Сүйіңдерші адамдар…» поэтикалық қойылымымен, М.Хасеновтың «Жасасын махаббат!» («Пай- пай, жас жұбайлар-ай!») атты комедиясымен, жазушы-­драматург М.Сәрсекенің «Тендерге түскен келіншек» драмасымен толықтырды
Сонымен қатар көрермен назарына Наурыз мерекесіне арналған «Қош келдің, Әз-Наурыз!» атты әзіл-сықақ концерті және «Театрдағы бір түн» шарасы ұсынылды.
Жас буын актерлеріміз өнерге деген зор құлшыныстарының, шығармашылық ізденістерінің арқасында бүгінде көрермен көңіліне жол тауып, зор қоше­метке бөленуде.
Өткен жылдың шілдесінде жас ұжым Оңтүстік Кореяның Каннын қаласында өткен XIV халықаралық жастар фестиваліне қатысып, жоғары деңгейде өнер көрсетіп қайтты
Аталған фестивальде режиссер Айдын Салбановтың «Алтай түркі әлемінің бесігі– бөрілер», «Жүрек қағысы» атты музыкалық-пластикалық қойылымдарын сахналады.
– Жаңа маусымның жаңалықтары қандай?
– Облыс әкімі Даниал Ахметов соңғы екі жылға жуық уақытта жаңа ­­заманауи ­ғимаратта жұмыс істеуге мүмкіндік алған шығармашылық ұжымның әлеуетін көтеруге үлкен қолдау көрсетіп отырғанын баса айту керек
Сондықтан осы маусым үлкен қоныс тоймен ашылды
Соның бастысы актерлеріміз о баста уәде етілген 20 пәтердің иесі атанды
Бұл жас актерлер үшін үлкен демеу болатыны анық.
Биылғы жаңа маусым Л.Разумовская­ның «Қымбатты Елена Сергеевна» атты драмасымен ашылды
Қойылым адам­гершілік құндылықтарды негізге ала отырып, ұрпақтар арасындағы сабақ­тастықты арқау етеді
Жаңа жыл қар­саңында «Ормандағы оқиға» ертегісін сахналамақпыз
Алдағы уақытта «Ажалға құмарту» атты драманы қоюды жоспарлап отырмыз
Бұл пьеса көрермендерді жағымсыз әдеттерден аулақ болуға үндейді.
– Әңгімеңізге рахмет!
Ақбота Исләмбек
