Қазақ опера мұрасының алтын қорын байытып, әлемдік опера деңгейімен теңестірген алғашқы ұлттық сазгерлеріміздің бірі – Мұқан Төлебаев
М.Төлебаев КСРО-ның халық артисі, КСРО Мемлекеттік сыйлығының лауреаты, аса көрнекті композитор, қазақ музыкасының классигі, Қазақстан Республикасының алғашқы Әнұранының авторларының бірі
Композитордың жүз жылдық мерейтойы қарсаңында М.Төлебаевтың мұражайы­на барып қайттық
Мұражай даңқты композитордың 80 жылдық мерейтойына орай ашылған
Қазіргі Алматы облысы, Сарқан ауданы, Лепсі елді мекенінде орналасқан мұражайға көпшілік жиі келеді
М.Төлебаев өмір сүрген ғасырдан сыр шертіп, бір ғасыр кейінге шегінгендей үлкен әсер қал­дырды
Бұл мұражайды сазгеріміздің «Қара шаңырағы» деп атасақ та артық емес
Іші тап-тұйнақтай жинақы
Келген қонақтарды қызметкерлер аса құрметпен қарсы алады
Мұражай­да М.Төлебаевтың құжаттары, пай­даланған заттары бар
Киген киімдері, ғылыми құндылығы жоғары еңбектері «Біржан-Сара» операсы­ның, «Кестелі орамал», «Тос, мені тос», «Жеңіске» әндерінің түпнұсқасы, өз қолымен жазған классикалық, симфониялық шығармалары, әндері мен романс­тары, қолтаңбасын қалдырған му­зыкалық аспаптары, т.б
заттары аса ұқыптылықпен сақталған
Мұражай­дың экскурсия жүргізушісі Самат Сейітұлынан естіген композитордың қысқа да нұсқа өмір тарихы, өнер жолы жайлы естеліктер біздер үшін баға жетпес мәлімет болды
Ұлы сазгеріміз жайлы кітап бетіне түспеген естеліктерді, қызықты әңгімелерді, «Біржан-Сара» операсының жазылуының жай-жапсарын одан әрі мұражай директоры Ақжібек Мұқатайқызы жалғастыр­ды
«М.Төлебаев аз ғана ғұмырын­да өнер көгінде өшпес ізін салып үлгер­ген құйрықты жұлдыз іспетті
Кең құлашты, мол тынысты, шалқар шабытты образға беріле отырып, өнер әлеміне көптеген классикалық шығармалар әкелді
Соның бірі әлемдік деңгейде жазылған «Біржан-Сара» операсы
Саз мектебінің алғашқы іргетасын қалаушылардың бірі болып тарихқа енген
Талантты композитордың шығармалары мәңгі жасарына кәміл сенемін» деді мұражай директоры.
Мұражайдың әр залы композитор өмірінің, яғни өмір есігін ашқан кезеңнен бастап жарық дүниеден озғанға дейінгі бағындырған белестерін бейнелеп тұр
Мұражайдағы құжаттар арқылы сазгердің кешегі Одақ көлемінде аты мәшһүр болғанын көруге болады
Сонымен қатар композитордың 1942-1944 жылдары Қазақтың халық аспаптар оркестрінің дирижері қызметін атқарған кезеңінен сыр шертетін естеліктер де қызықтырмай қоймайды
Қазір қолданыста жоқ, сол заманның ұлттық аспаптары, сахна­лық киім үлгілері жайлы мол түсі­нік қалыптастыруға болады
Ал бүгінгі күнде біртуар қазақтың маңдайалды жұлдызынан қалған шаңырақ өз мекенінің мақтанышына айналған.
Ақбота Қасымова
