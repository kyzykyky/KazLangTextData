«Жауынгерлік күрес» – Қазақстан жерінде ежелгі дәуірде пайда болған
Орта ғасырда күрес көшпенділердің әскери дайындықтарының бірі саналды
Кейбір түркі халықтарында қарусыз ат үстіндегі күрес әлі де бар
Бұл спорт түрінде қарсыласын белдігінен ұстап, жерге бірінші болып құлатқан адам жеңімпаз атанады.
«Жауынгерлік күрес» тәсілдеріне тек олимпиа­далық жекпе-жек түрлері (дзюдо, еркін күрес және грек-рим күресі, таэквондо, бокс) енгізілгендіктен сайысқа түсетін спортшыға аталған спорт түрлерін жетік меңгеру зор мүмкіндіктер сыйлайды.
Бұл күрестің басты ерекшелігі – жекпе-жек уақытында қолмен соққы жасауға, күрескен сәтте тобықтан қағуға, шалуға, рұқсат етіледі
Бірақ баспен, шынтақпен, тіземен соққы жасауға болмайды
Жауынгерлік күрестің ауқымы, көкжиегі өте кең
Оның ең бір ерекше тұсы мұнда төрттағандату жоқ.
Қазіргі таңда айтулы спорт түрінен Қазақстан Республикасының жауынгерлік күрес федерациясы құрылып, аймақтық, республикалық жарыстар жалауын көтере бастады
Елімізде «Жауынгерлік күрес» түрін дамытуға атсалысып жүрген федерация президенті, ҚР еңбегі сіңірген жаттықтырушысы Халық Қожахмет бастаған азаматтардың еңбектері орасан зор.
Жауынгерлік күрес спорты теңіз асып Америкадағы баспасөз беттерінде жарық көріп жатқанда, өз жерімізде бұл спорт түріне қолдау жетіспейді
Біз тарих түбінен сыр шертетін құндылықтарымызды насихаттау парызымыз деп санасақ, елімізде «жауынгерлік күрес» өнерінің қарыштап дамуына өз үлесімізді қосуымыз керек
Дегенмен, ұлттық құндылығымыздың бір бөлігі саналатын «Жауынгерлік күрес» спорты болашақта салтанат құратынына сенім зор
Оған уақыт өзі төреші.
Ақын ОРДАБАЙҰЛЫ,
Қазақстан Журналистер 
одағының мүшесі, 
спорт журналисі
