Жуырда Алматы қаласында тоғызқұмалақ ойынынан Әлем чемпионаты өтті
Үшінші рет ұйымдастырылып отырған сайысқа дүниежүзінің 23 елінен барлығы 50-ден астам спортшы қатысты
Әр елден жиналған шеберлер өздерінің мықты екендерін дәлелдеуге тырысып бақты
Ойын тартысты өтті
Қазақстанның намысын қорғаған қызылордалық Хакімжан Елеусінов пен павлодарлық Жанат Қаймулдин өзгелерден оқ бойы озық шықты
Х.Елеусінов 7 ойыннан 6 ұпай жинап, чемпион атанды
Ал Ж.Қаймулдин күміс медальға ие болды.
Тоғызқұмалақ ойыны дүниежүзілік зият­кер­лік фестивальдар мен олимпиадалардың бағ­дарламасына енгізілген
2008 жылы Дүние­жүзілік тоғызқұмалақ Федерациясы құрылған болатын
Бүгінде қазақтың ұлттық ойыны бойынша халықаралық жарыстар әлемнің көптеген елдерінде ұйымдастырылып келеді
2009 жылдың күз мезгілінен бастап тоғызқұмалақ әлемдік ғаламторда «www.iggamecenter.com»  сайтында зияткерлік ойын ретінде тіркеліп, оның онлайн жүйеде ойнайтын бағдарламасы жасалынды
Тоғызқұмалақтан тұңғыш әлем чемпионаты 2010 жылы Астана қаласында өткізілсе, ІІ әлем чемпионаты 2012 жылы Чехияның Пардубице қаласында өтті.

Нұрлан ҚҰМАР
