Жуырда Оңтүстік Қазақстан облыстық мәдениет басқармасының ұйымдастыруымен өткен «­Театр көктемі – 2015» фестивалінің қоры­тындысы шығарылды.
Бұл шара Қазақ хандығының 550 жылдығы мен Ұлы Отан соғысындағы Жеңістің 70 жылдығына арналды
«Ең үздік қойылым» аталымында облыстық әзіл-сықақ және сатира театры сахналаған Ж.Аймауытовтың «Сылаң қыз» комедиясы, «Жанр табиғатын көркемдікпен меңгергені үшін» аталымымен облыстық орыс драма театры сахналаған Т.Ахтановтың «Ант» тарихи драмасы үздік шықты
«Актерлік ансамбльдік тұтастық» аталымымен облыстық өзбек драма театры сахналаған Б.Есеналиевтың «М.Х.Дулати» тарихи драмасы және «Кейіпкерлер бейнесін шынайы кес­кіндегені үшін» аталымы бойынша Қ.Жандарбеков атындағы Жетісай драма театры сахнала­ған Д.Исабеков­тың «Тыныштық күзетшісі» психология­лық драмасы топ жарды
«Ең үздік сценограф» аталымына Ж.Шанин атындағы қазақ драма театрының директоры Қ.Жұмақұлов, «Ең үздік музыкамен көркемдегені үшін» аталымына аталған театрдағы музыка бөлімінің меңгерушісі Ж.Есімов лайық деп танылды.

А.ОСПАН
