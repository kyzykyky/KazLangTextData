«Ана тілі» газетінің әрбір санын қалт жібермей, мұқият оқып отырамын
Мемлекеттік тілге, тарихымызға, салт-дәстүріміз бен ұлттық болмысымызға қатысты материалдардың жарық көріп жататыны қуантады
Бұл өскелең ұрпақ үшін өте қажет

Басылымның «Ұлт болам десең, ұрпағыңды ойла», «Атадан жеткен асыл сөз», «Ғибрат», «Тіл тұғыры – ұлт ғұмыры», «Дулығалы дала перзенттері», «Имандылық иірімдері» және тағы да басқа көптеген айдарлары бойын­ша жарық көріп жатқан материалдардың оқырман қауым үшін маңызы ерекше деп білемін
Газеттің соңғы нөмірлерінің бірінен көгалдағы хоккейдің көрнекті өкілі Саян Шәймерденовтың өмірі туралы жан-жақты мағлұмат алдым
Ұлттық асханаларымыздың мәселесіне байланысты «Мейрамханамыз түгілі, асханамызды да таппадық» деген тақырыпта жарияланған мақала өзекті болып шыққан
Мұндай мысалдарды көптеп келтіре беруге болады
Басылым беттерінде, сондай-ақ «Мирас», «Қызыл кітап», «Балаларға базарлық» айдары бойынша ұсынылып жүрген дүниелер оқылымды
Қызмет бабы бойынша саяси-әлеуметтік тақырыптарға арналған мақалаларды оқып, жаңа ақпараттар, тың деректерді тауып отырамын
Сол үшін де «Ана тілі» басылымын ықылас қойып оқимын
Газетті ұлттық құндылықтарымыздың насихаттаушысы деп есептеймін
Түйіндей айтқанда, басылымдарыңыздың әрбір санын асыға күтетін оқырмандарыңыздың бірімін.
