Шымкентте бокстан ерлер мен әйелдердің арасында Қазақстанның 2015 жылғы үздік былғары қолғап шеберлері марапатталды.
Сайыста ерлер арасынан 2015 жылғы Азия ойындарының чемпионы, үстіміздегі жылғы өткен әлем чемпионатының күміс жүлдегері Иван Дычко үздік боксшы атағына лайық деп танылса, әйелдер арасындағы бас марапат Қытайда өткен Азия чемпионатының алтын жүлдегері Дариға Шәкімоваға табыс етілді.
Негізі өткен әлем чемпионатында Данияр Елеу­сінов пен Иван Дычко ғана ақтық финалға шық­қаны есімізде
Сол жекпе-жекте Данияр мен Иван күміс жүлделерді ғана қанағат етіп қалған болатын
Сонда көптеген жанкүйерлеріміз екі саңлақтың бірі чемпион болады деп болжам жасаған
Бірақ олай болмай шықты
Мырзағали Айтжанов шәкірттерінің неліктен соңғы сынға екі-ақ бокысшысы жолдама алғаны туралы көп талқыға түскені де жайдан-жай емес еді
Әрине, шетелде өткен жарыстарға еліміздің былғары қолғап шеберлері көк туымызды тек көктен ғана желбіретіп келгені бойымызға әдет болып қалыптасып қалғаны өтірік емес
Қазақстандық боксшылардың Алматыда өткен әлем чемпионатында алтын мен күмістің бәрін жиып берген боксшылармыздың әлем чемпионатынан алтынсыз оралуын жанкүйерлердің сәтсіздікке балауын түсіністікпен қарағаны орынды да болар
Өйткені Қазақстан боксын бүгінгі таңда әлем мойындап отырғаны жасырын емес
Сондықтан да тек қана жеңістерімен желпінтіп келген саңлақтарымыздың әлем жарысындағы жеңіп алған күміс пен қола жүлделері алтынға татымайтынын айтқанымыз жөн болар.
Дегенмен де, басты мақсат Бразилияда өтетін олимпиада ойындарына жолдамалар санын көбірек алу ой түбінен қылаң берері хақ
Сан көп болып сапа жоқ болса, ол да бір күйінішке әкелері белгілі
Алайда жолдама алғандардың санына қарай сапасы да түйенің екі өркешіндей тең болса, ойдағыдай болар еді
Онда үміт артар былғары қолғап шеберлерінің олимпиада ойындарындағы табыстарын да көретін уақыттың ауылы алыс емес шығар деп сенейік.
Ақын ОРДАБАЙҰЛЫ,
Қазақстан Журналистер одағының
мүшесі, спорт журналисі
