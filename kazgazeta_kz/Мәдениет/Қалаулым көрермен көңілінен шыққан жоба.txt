Қазіргі таңда отбасылық құндылықтарды насихаттаудың жолдары өте көп
Мұндай мәселелерге мән беру аса қажет
Өйткені отбасылық құндылықтар жақсы қалыптасса ғана, қоғамның іргетасы берік, мемлекеттің келешегі баянды болмақ.
Бұл орайда Евразия бірінші арнасында «Қалаулым» атты жаңа жоба көрерменге жол тартты
Ол қазіргі тілмен айтар болсақ, «реалити-шоу» үлгісімен, қалың көрермен қауымға арналған ­заманауи жоба десек те болады
Мұндағы негізгі мақсат – жастардың арасында шаңырақ, отбасыға байланысты ұғымдарды кеңінен танытып, насихаттау болып табылады
Осы ретте өмірлік серігін жолықтыруды армандап, отау құрғысы келетін жандар үшін де бұл бағдарлама зор мүміндіктер береді.
Көрсетілім барысында көптеген қызықты жайттар мен тосынсыйлар да жасалады
Бір сөзбен айтқанда, отбасын құрғысы келетіндер осы бағдарлама алаңында кездеседі
Ұйымдастырушылардың айтуын­ша, мұндай мәселеге бей-жай қарайтын жандар іріктеу кезеңінің келесі сатыларына өте алмайды
Екі жастың танысу сәтінен ­бастап шаңырақ көтергенге дейінгі кезеңдері көрерменнің назарында болады
Жобаның түсірушілері атап көрсеткендей, мұнда салт-дәстүрімізге жат, ұлттық құндылықтарымызға кереғар келетін ешбір көріністер болмайды.
«Қалаулымның» алаңында әрбір қатысушының риясыз көңіл-күйлері, қуанышты сәттері, жүрекжарды сөздері айтылып, көрерменге керемет әсер сыйлайды
Шоудың ерекшелігі де осында – онда шынайы өмірдегі жағдайлар орын алады
Бағдарламаның жүргізушісі Аша Матай атап өткендей, бұл салт-дәстүріміз бен әдет-ғұрпымызға сай жоба
«Қалаулым» 18 шілдеден бастап, әр жұмыс күндері сағат 12:00-де Еуразия бірінші арнасының эфирінен көрсетілуде.
Гүлнұр Жақсылықова
