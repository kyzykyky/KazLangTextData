Алматыда Ө.Жолдасбеков атындағы Студенттер сарайында Білім және ғылым министрлігінің, «Білім инновация» халықаралық қорының, «Жәдігер» жастар қоғамдық бірлестігінің бірлесіп ұйымдастыруымен «Білімдіге дүние жарық» атты республикалық жастар айтысы өтті.
Еліміздің әр аймағынан іріктелген 12 айтыскер қатысқан аламанда Білім және ғылым министрі Ерлан Сағадиевтың құттықтау хатын аталған министрліктің өкілі Дархан Ахмеди оқып, жыр додасына сәттілік тіледі
Қазылар алқасын белгілі айтыскер Айтақын Бұлғақов басқарса, айтысты жас ақын Мейіржан Әлібеков жүргізді.
Қазылар алқасының шешімімен жамбылдық Әсет Дүйсебаев бас жүлдені иеленіп, 500 мың теңге ақшалай жүлдеге қол жеткізді
Бірінші орын оралдық Талғат Мықи (300 мың теңге) иеленсе, астаналық Диас Төлепберген екінші орынмен (150 мың теңге) марапатталды
Үшінші орынға маңғыстаулық Абай Жолмағанбетов пен алматылық Таңжарық Ержан (100 мың теңгеден) ие болды
Оразалы Досбосынов атындағы арнайы жүлдені Тоба Өтепбаев пен Бек Шмат иеленді
Жамбылдық Дидар ­Апбасов, қызылордалық Мөлдір Айтбай, оралдық Мұрадым Мирланов, қарағандылық Нұрмұхамед Байсүгіров ынталандыру сыйлығын алды.
