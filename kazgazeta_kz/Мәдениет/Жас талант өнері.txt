Ғұлама жазушы Әбіш Кекілбайұлы дүниеге келген қасиетті Онды ­ауылында жас талант, көркемсөз оқу шебері Арғын Қосайдың «Өмірге нүкте қойылғанмен, Өнерге нүкте қойылмау керек…» атты шығармашылық кеші өтті.
Кешті ауылдық мәдениет үйі әкімшілігі мен жастар орталығы ұйымдастырды
Шараға жас таланттың өнердегі достары мен аудандық жас­тар ресурстық орталығының басшысы А.Қонарбаев, Онды ауылының әкімі Б.Ізімтаев және ауыл тұрғындары қатысты.
– Арғын Қосай шығармашылық жолын мектеп табалдырығында жүргенде-ақ бастаған және әлі күнге дейін өнерден қол үзген жоқ
Мектепте жүргенде облыстық, республикалық Мұқағали, Абай, Махамбет оқуларының жүлдегері атанып үлгерген еді
Біліммен өнерді бір арнаға тоғыстыру кез келгеннің қолынан келе бермейді
Бұдан бөлек ол – ауданның жастары арасындағы зияткерліктің дамуына зор үлесін қосқан жас таланттың бірі, – деді орталық басшысы А.Қонарбаев.
Арғын кеште Әбіш Кекілбаев пен Фариза Оңғарсынованың көркем сөздерін, сондай-ақ жергілікті ақындар Ғалым Әріп, Талғат Атшыбаевтардың өлеңдерін нақышына келтіре орындады
Кеш өте әсерлі болды
Ауылда көптен бері өткен кешке тұрғындар көп жиналды.
– Менің алғашқы кешім туған жер мен Отанға деген махаббатымнан туған сағыныш болатын
Биыл 20-ға келдім
Осы күнге дейін облыстық радиода аймақтың ақындарының өлеңдерін мәнерлеп оқып келемін
Бар өнерімді анама арнаймын
Анам Құндыздың өнерге деген сүйіспеншілігі мені осы өнерге алып келді
Маған қолдау танытқан ­ауылдастарыма зор алғысымды білдіремін, – дейді Арғын Қосай.
Дүйсенбек ҚҰЛТӨРЕҰЛЫ
Маңғыстау облысы
