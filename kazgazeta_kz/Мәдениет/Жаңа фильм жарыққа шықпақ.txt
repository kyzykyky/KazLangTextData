Елбасының «Қазақстанның Үшінші жаң­ғы­руы: жаһандық бәсекеге қабілеттілік» атты Жолдауында көрсетілген төртінші басым­дықты іске асыру мақсатында Алматы облы­сында алғаш рет «Welcome to Zhetysu» фильмінің түсірілімі қолға алынды
Алматы облыстық жастар саясаты мәселелері басқармасының игі бастамасына өңір басшысының орынбасары Жақсылық Омар келіп, сәттілік тіледі.
Бірінші кезекте Жақсылық Мұқашұлы түсірілім алаңына барып, жұмыс барысымен танысты
Актерлер мен техникалық құрамға игі тілегін білдіріп, алғысын жеткізді.
– Киноның талабы бойынша бөлінген қаржының көлемі өте аз, бірақ біздің облыс үшін бұл бірталай ақша
Фильмді түсірудің қарқыны жақсы, жастардың да талабын байқадым
Ертең алғашқы туынды деп жарыққа шығарамыз, тарихта қаласыздар
Сәтті шығып жатса, келесі жылы да жалғастырамыз
Республика көлемінде көр­сететін боламыз, – деген Жақсылық Омар фильмнің тұсау­ке­сері Тәуелсіздік күнімен тұс­па-тұс келетінін айтты.
Әрмен қарай облыс әкімінің орынбасары «Welcome to Zhetysu» фильмінің сценарийін жазған Әділет Жұмабек, актриса Салтанат Құдайбергенова қатысқан брифинг өтті
Ол жерде фильм жайлы толық айтылып, жобаның іске асу барысы баяндалды
Сөз тізгінін алған Жақсылық Мұқашұлы жастар ұсынған жобаларға қашан да қолдау білдіру керектігіне тоқталып, туындыға облыстық бюджеттен 13 млн 800 мың теңге бөлінгенін тілге тиек етті.
Cценарист әрі актер Әділет Серікұлы өз сөзінде: «Бізге үлкен үміт артылып отыр
Сол үміт­ті ақтауға тырысудамыз
Фильм комедиялық жанр­да түсіріледі
Дегенмен де, жеңіл-желпі әзілді қолданбауға тырыстық
Керісінше, жас­тар­ды жақсылыққа шақыратын, өзіндік тәр­биелік мәні бар көріністерді көрсетпекшіміз және көрермен көңілінен шығады деген сенім­деміз» деп, фильм Жетісудің көрікті жерлерінде түсірілетінін айтты
Акртиса Салтанат Қанат­қызы болса, киноға Темірбек Жүргенов атын­да­ғы Қазақ ұлттық өнер академиясының білім­гер­лері мен жергілікті жастар үлкен үлес қосып отыр­ғанына тоқталды.Фильмнің негізгі мақсаты – Же­тісудің тұмса табиғатын, тамаша жерлерін көр­сету, елге ­насихаттау, ішкі туризмді дамыту
Бір жарым сағат көлеміндегі ­фильмде Кенже есімді жігіт туризмді дамтыу үшін ұйымдас­ты­рылған бейнероликтер байқауына қатысып, шытырман оқиғалар мен кедергілерге кезігеді
Соңында қасындағы серіктерімен бірге жеңіске жетіп, армандары орындалады
Халық тамаша туындының жарыққа шығуын асыға күтуде.
Мәулен ӘНЕРБАЙ
