Абай атындағы Мемлекеттік академиялық опера және балет театрында Астананың 20 жылдығы мен Қазақ ұлттық өнер университетінің мерей­тойына арналған «Айман Мұсақожаева ұсынады…» атты концерт өтті
Концерт Елбасының «Болашаққа бағдар: рухани жаңғыру» бағдар­ламасы аясында Мәдениет және спорт министрлігінің қолдауымен ұйымдастырылды.  
Алматы төрінде шетел классика­сының музыка жау­һарлары орындалатын кеште атақты «Солистер академиясы» мемлекеттік оркестрі үздік шығармаларын ұсынды және атақты дирижер Михаил Юровский қатысты.
Айта кетерлігі, ҚР халық әртісі, профессор Айман Мұсақожаева – Қазақ ұлттық өнер университетінің ректоры
Елбасы Нұрсұлтан Назарбаевтың идеясымен құрылған өнер ордасы жас Астанамен бірге есейіп, оның мәдени өмірінде өзіндік орын алды
Бүгінде ұлттық музыка өнерінің майталмандарын даярлайтын оқу орнының түлектері әлемдік деңгейде ­мойындалып жүр
Мәселен, университет түлегі, жас әрі дарынды композитор Рахат-би Әбдісағин «100 жаңа есім» жобасының жеңімпазы атанды
Оның шығармаларын тек қазақстандықтар емес, шетелдік музыкасүйер қауым да тыңдайды
Мұндай дарынды жастар қатары күн санап артып келеді.
Концертке қатысқан атақты дирижер Михаил Юровский Қазақстанға келген алғашқы сапары екенін айта келе, ұлттық ­музыка сарыны елге келген сәттен байқалатынына мән берді
«Айман Мұсақожаевамен шығармашылық байланысымыз Италияда ­бастау алғанын айта кеткім келеді
Оның талантына сырттай тәнті болып едім
Концерт аясында әлемдік музыка мәдениетінің жауһарлары орындалады
Олардың ішінде әртүрлі стильдегі, әртүрлі бағыттағы туындылар бар
Оркестр музыканттары шынымен талантты, болашағынан үлкен үміт күттіреді
Алғашқы дайындық жұмысынан-ақ оркестрге жоғары баға берер едім
Өнерді дәріптеу хақында атқарылып жатқан шаралардың болашақ ұрпақ үшін маңызы зор» деген тілегін білдірді.
Концерт бағдарламасында Р.Вагнердің, С.Прокофьевтің, Ф.Шуберттің және т.б
шығар­малары орындалды.
«Қазақконцерт» мемлекеттік концерттік ұйымы директорының орынбасары Анна Күзембаева­ның айтуынша, Астананың 20 жыл­дығы мен Қазақ ұлттық өнер университетінің мерейтойына орай жыл көлемінде көптеген концерттер өткізілмек
Бұл осы бағыттағы екінші концерт екенін айта кеткен жөн.
Айман Мұсақожаева өнер ұжымының алдағы жоспарлары жайлы айта келіп, Елбасының АҚШ-қа сапарынан кейін Америка жұртшылығы біздің өнерге үлкен қызығушылық танытып отырға­нын жеткізді
Осы орайда Айман Қожабекқызы басқаратын оркестр АҚШ-та концерт беруге әзірленуде
Онда классикалық музыкамен қатар ұлттық музыкамыздың жауһарлары да орындалмақ.
Дана Халық
