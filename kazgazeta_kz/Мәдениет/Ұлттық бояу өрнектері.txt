Бүгінгі күнде еңбегімен елге танылып, мәдениет саласына өз үлесін қосып жүрген азаматтар аз емес
Солардың бірі өзінің ерекше талантымен ғажайып туындыларды өмірге әкеліп, көпшіліктің мақтанышы болып жүрген Расул Естемесов

Расул Естемесов 1953 жылы Оңтүстік Қазақстан облысы, Түлкібас ауданында дүниеге келген
Қазақстан Республикасы Суретшілер одағының, Қазақстан Республикасы Дизайнерлер одағының мүшесі.
1975 жылы Алматы қаласындағы Гоголь атындағы көркемсурет училищесін бітірген
1997 жылы Оңтүстік Қазақстан облысы Дизайнерлер федерациясының төрағасы болған
Бүкілодақтық (Мәскеу, Ереван, Ялта, Бендер), республикалық және халықаралық (Франция) көрмелердің тұрақты қатысушысы
Табиғатттың тылсым сырларына тіл бітіріп, бейнелеу өнерінің байырғы сипатын жаңғыртып жүрген суретшінің туындылары Ә.Қастеев атындағы мемлекеттік өнер мұражайында сақтаулы
Оның туындылары елімізде ғана емес, халықаралық көрмелерге де қойылып, жақсы бағаға ие болып жүр
Өз ортасында сыйлы қылқалам шебері шығармашылығын өткен ғасырдың 80-жылдары бастаған еді
Халық­тың дәстүрлі мәдениетін еске түсі­ретін суреттері кез келген адамды ой тұңғиы­ғына бойлатып, қазақ рухын көтере түскендей әсер береді
Суретші өнер жолындағы алғашқы қадамын 1963 жылы сауықтыру мекемесінде (санаторий) бастаған екен
Міне, сол уақыттан бері қиялына ерік беріп, айтар ойын кескіндеме тілінде жеткізіп келеді.
Шебердің шеберханасындағы әрбір туындының өзіндік тарихы бар
Мұнда тек бір бағыттағы түрлі-түсті суреттер ғана емес, сондай-ақ плас­тикалық, экспрессивті жанр­да­ғы туындылары көздің ­жауын ала­ды
Мәселен, осындай жанрда бейнеленген батырлар бейнесі сурет­шінің шеберлігін аңғартады
Сурет­ші гобилендерінің көпшілігі Ә.Қастеев атындағы өнер мұражайына қойылған
Расул Естемесовтің тасбақа мүсінін Алматы қаласының саябақтарында көптеп кездестіруге болады
Сонымен бірге шебердің ерекше көзтартар туындысының бірі Өскемен қаласында орын тепкен
Суретші 5 қабатты ғимараттың бір жақ қабырғасына түгелімен пластикалық жанрда батырдың бейнесін салған

Өмірде қарапайым, биязды мінезді суретші қазақ анимациясында қолданылып жүрген көптеген суреттердің авторы
Жуықта Ә.Қастеев атындағы суретшілер мектебінің бастамасымен өзінің білгенін, өмірде түйгенін еліміздің болашақ сурет­шілеріне үйретіп жүрген ұстаз­дың шеберлік-сағатына қатыстық
Ә.Қастеев мектебі дарынды балалардың қабілетін шыңдауға арналған лагерьлер ұйымдастырады
Жыл сайын ұйымдастырылатын бұл лагерьдің балаға берер тағылымы мол
Бұл сөзімізді суретші Расул Естемесов те қолдап, осындай шеберлік сағаттарының балғын суретшілердің мол тәжірибе жинауына септігін тигізетінін жасырмады
Өткен жылы өткен шеберлік сағаттары қатысушылардың көңілдерінен шығып, қылқалам шеберінің әрбір кеңесін қаперімізге сақтап алдық
Суретші кез келген туынды бойында терең ой, мағына жату керектігін айтады
Қылқалам шебері жақын арада жеке альбомын шығармақшы
Яғни мұндағы мақсат альбом арқылы жұртшылыққа таныс емес туындыларды таныстыру
Біздіңше, шебердің қолынан шыққан графика, гобелен жанрындағы туындылары, басқа да дүниелерін жинақтап болашақта кітап етіп шығарса жөн болар еді
Шебермен өнер жайлы сөз қозғап, сыр шерткен сағаттар біз үшін аса бағалы болды
Суретші өнерде ең бастысы, ой еркіндігі, сол еркіндікті қылқалам тілімен жеткізуде екенін баса айтады.
Расул Естемесовтің туындылары­ның қайсысын алсаңыз да, қазақи реңкті сезініп, ұлттық дәстүріміздің жаңғырып келе жатқанын аңғару қиын емес
Кейінгі туындыларында да ұлттық нақыш тақырыбы жалғасын тауып жатса нұр үстіне нұр болар еді.
Толғанай БӨКЕШ,
Т.Жүргенов атындағы Қазақ ұлттық өнер академиясының 
студенті
