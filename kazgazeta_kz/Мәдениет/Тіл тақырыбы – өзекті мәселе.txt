Әйгерім ТІЛЕГЕНОВА, экономист
Өз басым мерзімді баспасөзді қадағалауды ұнатамын
Бес жылдан бері «Ана тілі» газеті тұрақты түрде үйге келеді.Өзіндік бет-пішінін, мақсат-мүддесін ашық айқындаған бұл басылым бүгінгі таңдағы дамудың жай-жапсарын жіті қадағалап, осы бағыттағы оң үрдістерді кеңінен насихаттап жүргені анық
Ақпараттық технологиялар легі шарықтап тұрған дәл қазіргі дәуірде тіл тақырыбының маңызы өте зор екені күмәнсіз
«Ана тілі» апталығы соған қатысты мәселелер көтеріп, әңгіме қозғауды мақсат тұтатыны анық.
Әсіресе, қазақтың ұлттық тәрбиесінің алтын қазығы болып саналатын салт-дәстүрлері мен әдет-ғұрпы жайлы мақалаларды сүйсініп оқимын
Ғылыми-танымдық және атаулы күндерге байланысты материалдар да жарияланады
Бағзы заманнан бүгінгі дәуірге дейінгі өнер құдіреті, ғылыми және көркем дүние-таным ерекшеліктері туралы мақалалар баршылық
Адамгершілік үлгісін, ақыл-ой даналығын ешқашан тыс қалдырмайтын газеттің адам тәрбиесіне қызмет ететініне сенімдімін
«Балаларға – базарлық» айдарымен берілетін әңгіме, ертегілерді сүйіп оқимын
Ең бастысы, газеттің жазылу стилі қарапайым әрі түсінікті
Тақырыптары қысқалығымен, ойнақылығымен ерекшеленеді.
Осы газетке жазылыңдар деп төңірегімдегілерге айтып жүремін
Бұл басылымда ана тілімізге деген құрмет, оны ардақтау туралы мазмұнды мақалалар жазылады
Айтулы адамдар өмірі мен бүкіл қоғам тынысын аңғаруға да мүмкіндік мол.
Батыс Қазақстан облысы, 
Ақжайық ауданы, 
Ақжол ауылы
