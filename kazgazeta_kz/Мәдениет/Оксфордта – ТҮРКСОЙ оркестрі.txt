ТҮРКСОЙ жастар камералық оркестрінің Ұлыбританиядағы гастролдік туры басталды
Әзербайжан, Қазақстан, Қырғызстан, Өзбекстан, Түрікменстан, Түркия, Татарстан және Башқұртстанның талантты консерватория студенттерінен құралған оркестр алғашқы концертін Оксфордта, бұдан 350 жыл бұрын ағылшынның ұлы сәулетшісі Кристофер Рен салған атақты Шелдониан театрында қойды
Концерт түркітілдес республикалардың Тәуелсіздігінің 25 жылдығына арналды.
Концерт бағдарламасында ­Грига, Вивальди, Чайковский, ­Шнитке шығармаларымен қатар түркітілдес елдердің сазгерлері Гара Гараевтың, Мұратбек Бегалиевтің, Сухан Туйлиевтің, Мансур Сағатовтың, Алмас Серкебаевтың, Балнұр Қыдырбектің шығармалары да ағылшынның талғампаз тыңдармандарына ұсынылды.
«Бұдан алты жыл бұрын осы оркестрді құрғандағы мақсатымыз да түркі халықтарының музыкасын классикалық аспаптар арқылы әлемдік кеңістікке шығару еді, 2010 жылы Фуат Мансұровтың құрметіне Анкарада қойылған алғашқы концертінен бастап бүгінге дейін оркестр әлемнің әртүрлі сахнасында 40-тан астам концерт берді
Тоғыз рет турне жасап, екі жинақ жариялады, – дейді ТҮРКСОЙ Бас хатшысы Дүйсен Қасейінов».
ТҮРКСОЙ жастар камералық оркестрінің келесі концерттері Лондон және Эдинбург қалаларында өтеді
Қазақстандық Әнуар Акбаров пен әзербайжандық Мұстафа Мехмандаров дирижерлік ететін оркестр құрамында қазақ елінің сегіз бірдей жас таланты өнер көрсетеді.Олар: Жәңгір Жұбанов , Әсем Қалман, Айдана Әбдірахманова, Әлия Машкеева, Әмина Машкеева, Елдар Айтбеков, Біржан Мыңбаев, Рамина Мұқұшева.
Бақыт МҰҚАШЕВ
