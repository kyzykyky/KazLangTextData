– Мен Наурыз мерекесін отбасыммен бірге қарсы алғанды қалаймын
Өзім Оралдың қазағы боламын
Біздің жақта Наурыз мейрамы 14-наурыздан басталады
Бұл күнді ескіше «Амал күні» дейді
Өйткені бұл күн азаматтық жыл санау бойынша көктемнің алғашқы күні делінеді
Осы күннен бас­тап қарттарға, үйде және туған-туыстарды жағалай көрісіп, «Наурызыңмен!» немесе «Ұлыс күн құтты болсын!» деген тілектер айтамыз
Осылайша шат-шадыман боламыз
Наурызда ренжіскендеріміз қайта табысамыз.
Отбасымда қыста арнап соғым соямыз, сыбаға сақтаймыз
22-нау­рыз келгенде, сүр етті араластырып, жақсылап наурызкөже жасап, ағайындарымызға, ата-анамызға барып құттықтаймыз
Өз басым мерекенің көп болғанын қалаймын
Себебі адамдар отбасына, туыстарына көңіл бөліп, бір-бірімен сырласып, ақылдасып жатады
Бұл – біздің өміріміздің маңызды бір бөлігі
Біз туыс-тумамызды ұмытпауымыз керек
Ұлы Наурыз мерекесін тек қана 1-2 күндік шараға айналдырып қоюға болмайды
Ұлттық бояуларымыз жыл бойы айшықталып көрініп тұруы керек деп ойлаймын.
Ұлыстың Ұлы күнгі қуаныш бәрімізге ортақ
Наурыздың 22-сінде күн мен түннің көктемгі теңесуі өтеді
Яғни бұл – қазақи Жаңа жыл, өмірдің жаңа кезеңі басталады деген сөз.
Тілеумұрат ДОСАЛИЕВ,  құрылысшы
