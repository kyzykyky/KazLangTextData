Халықаралық Түркі әлемі телестудиясы шығарған «Маржаны Сырдың – Шиелім» атты фильм көпшілік көңілінен шықты
Фильм туралы пікірлерін жұртшылық бір-біріне жамырай айтып, сыр шертісіп, мәз-мәйрам боп жүр.
Сыр өңірі ақ күрішімен, мыңғырған малымен, торлама қауынымен әйгілі
Қара кетпеннің құдіретін әйгілеген диқан Ыбырай Жақаев, саясаттың құрбаны боп, елі үшін емексіп шет-жұртта қалған Мұстафа Шоқай, өлең сөздің құдіретін көрсеткен ақын Әбділда Тәжібаев пен әдебиет майталманы, Қазақ Кеңес Энциклопедиясының негізін қалаушы Мұхамеджан Қаратаев, математик-ғалым, академик Асқар Жұмаділдаев пен жазушы Қуандық Түменбай – фильм кейіпкері
Осылар туралы әуелі облыс әкімі Қырымбек Көшербаев ой қозғаса, сонан ауық-ауық Шиелі ауданының әкімі Қайратбек Сәрсенбаев жетістіктер жайлы ауыз толтырып айтып отырады.
Фильмде туған жері туралы тебірене ой толғаған Асқар Жұмаділдаев: «Менің екі Ота­ным бар, бірі – Мәскеу, онда білім алдым, екінші­сі – Шиелі, онда кіндік қаным тамды» десе, жазу­шы Қуандық Түменбай: «Диқан кетпеніне, қаламгер қаламына ие болсын» дейді
Сыр өңірінің екі перзенті әркім өз тірлігіне адал болсын деген ұстанымды айтып тұр
Фильмнің режиссері Доқтырхан Тұрлыбек.
