Жақында Республикалық кітап мұ­ра­жа­й­­ын­­да «Алматы – Ислам мәдение­тінің ас­танасы» атты көрме-кеш болып өтті
Қазақстан Ислам ынтымақтастық ұйымына 1995 жылы ислам әлеміндегі саяси, экономикалық, мәдени және гума­нитарлық үдерістерге белсенді араласу мақсатында мүшелікке енген болатын.
Ислам мәдениетінің астанасы – Алматы қаласы ислам көкжиегінің одан әрі кеңеюіне, қала мәдениетінің дамуына жаңа екпін беруге, осы арқылы Алматы қаласының аймақтық және әлемдік деңгейде мәдениет орталығына айналуына үлкен үлес қосуы керек.
Көрмені мұражай директоры Жүрсін Ерман кіріспе сөзбен ашты
Көрме-кешке Қазақстан мұсылмандары Діни басқармасы Діни істері бөлімінің меңгерушісі Камалжан Тұрдыбеков, филология ғылымының докторы, М.Әуезов атындағы Әдебиет және өнер институтының бөлім меңгерушісі, жазушы Нұрдәулет Ақыш, Таулы Қырат мешітінің имамы Мырзахмет Жүзей, Алматы қаласы Орталық мешіті Жастар ісі бөлімінің өкілі Ержан Есім, белгілі арабтанушы, зерттеуші, аудармашы Уақап Қыдырханұлы, ақын Дәулетбек Байтұрсынұлы өз ойларын ортаға салып, сөз сөйледі
Қазақ мемлекеттік қыздар педагогикалық университетінің студенттері имандылық жайында өлеңдер оқып, мұражайдың қызметкері Шұғайып Сезімхан арнау айтты.
Көрме жыл соңына дейін көрермендер назарына ұсынылады.
С.ӘШІМОВА,
Республикалық кітап мұражайы
директорының орынбасары
