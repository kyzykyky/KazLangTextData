Алматы облысының әкімі Амандық Баталов жұмыс сапарымен Талғар және Еңбекшіқазақ аудандарында болды
Аймақ басшысы Алматы қаласы маңында орналасқан экономикалық қуаты мығым аудандардың жай-күйімен танысып, бірқатар кәсіпорындарды аралады

Алдымен сүт өнімдерін шығаратын «Амиран» серіктестігінің сүт фермасына ат басын тіреді
Қазақ тағамтану академиясының «Амиран» ЖШС зауытының басшысы Алла Пак фермада атқарылып жатқан жұмыстар жөнінде таныстырды
Ол өз сөзінде: «Технологиялық қондырғыларды венгриялық компаниядан алдық
Ол Еуропадағы озық техника санатына жатады
Сол арқылы  балаларға арналған  сүт өнімдерін  шығаруға мүмкіндігіміз мол
Шығарылатын өнім сапасы жоғары» деді
Өңір басшысы мен журналистер қауымы ферманың өндірген өнімдерінен татып көрді.
Қазақ тағамтану академиясының «Амиран» ЖШС зауыты туралы айта кетсек, ол балаларға арналған сүт және сүт тағамдарын шығарумен айналысады
2010 жылдың аяғында іске қосылды
87 адам қызмет істейтін өндіріс орны балаларға арналған тағам түрлерін шығарады
Зауыт тұтынушыларға сүт өнімдерінің 11 түрін ұсынып отыр
Атап айтқанда, балалар тағамына арналған сүт, 6 айдан асқан балаларға арналған сүзбе-паста, 1 жасқа толған балаларға ар­налған сүзбе, қышқыл сүт қоспасы, т.б
өнімдер бар.
Сапар барысында Алматы облы­сының әкімі А.Баталов Талғар ауданы Гүлдала ауылдық округіндегі «Фреш Фуд Қазақстан» ЖШС-ның жеміс-жидек сақтау қоймасында болды
Аталмыш компанияның директоры Насыр Камалов көлемі 3 мың шаршы метрден асатын жеміс-жидек сақтау қоймасының жұмысымен таныстырды
Өңір басшысы бұл компанияда көлік қатынасын, логистиканы ең бірінші кезекте дамыту керектігін атап өтті
Сонымен қатар бұл мекемеде тек жеміс қана емес, алдағы уақытта ет өнімдерін сақтайтын орын ашылса құба-құп болатындығын тілге тиек етті
«Фреш Фуд Қазақстан» ЖШС-ның негізгі қызметі – жеміс-жидектерді (алма, алмұрт, жүзім және т.б.) сақтау және сату болып табылады
Жобаны жүзеге асыру үшін 661 миллион теңге инвестиция тартылып, 2014 жылдың жаз мезгілінде іске қосылды.
Қойма австралиялық технологиямен салынған
Ғимарат құры­лымы мен ондағы орнатылған гер­маниялық жоғары технологиялы құрал-жабдықтар жергілікті дәстүрлі жеміс-жидектерді, сонымен қатар сырттан әкелінген экзотикалық жеміс-жидектер өнімдерін жыл бойы сақтауға мүмкіндік береді.
Басты ерекшелігі – компания жеміс-жидек өнімдерін ұзақ уақыт сақтау жүйесінің арқасында көкөністер мен жеміс-жидектерді жыл маусымына қарамастан өткізуге мүмкіндігі бар
«Агробизнес – 2020» бағдарламасы шеңберінде «Фреш Фуд Қазақстан» ЖШС-ның инвестициялық салымы 68,6 миллион теңге сомаға субсидияланды.
Облыс әкімі Еңбекшіқазақ ауданы Қаражота ауылдық округіндегі «AMAL BIO» ЖШС-ның интенсивті алма бағын аралады
Аталмыш компанияның басшысы Мұхтар Манкеев бақта атқарылып жатқан жұмыстармен таныстырды
Бақ жұмысымен танысқан өңір басшысы алдағы уақытта бақта қазақи апортты жандандыру керектігін, сонымен қатар алма өнімдерінің сапалы әрі көп болуы керектігін ескертті
А.Баталов өз сөзінде таяуда Кербұлақ, Ескелді, Сарқанд аудандарында болғандығын, Райымбек ауданында – ет, Балқаш ауданында – күріш, Қапшағайда – сәбіз пен пияз жемістерін өсіру жанданып келе жатқандығын айтты
Егер осы өнімдердің барлығы дұрыс жиналып, қоймаларда дұрыс сақталынатын болса, «Рамстор» сынды супермаркеттерде жеміс арзан бағаға сатылатындығын әрі бұл көкөністердің тұтынушылардың көбісі Алматы қаласының тұрғын­дары болатындығын атап өтті.
Бір айта кетерлігі, «Фреш Фуд Қазақстан» бұл теңдессіз интенсивті алма бағы болып саналады
Мекеме Еңбекшіқазақ ауданы, Қаражота ауылдық округінде орналасқан
Бақтың қазіргі алаңы 45 гектар, болашақта 60 гектарға дейін ұлғайту жоспарланған
Бүгінгі күні бақта 127 000 алма, алмұрт, шие көшеттері отырғызылған
2013 жылдың жазында құлпынайдың жаңа бес сорты тәжірибе ретінде отырғызылды
Тамшылатып суару жүйесі қолданылатын бақ еуро­палық жаңа технологиямен жаб­дықталған
Шаруашылығын жүргізу барысында алдыңғы қатарлы аграр­лық технология қолданылады
Ал алманың іріктелген арнаулы сорттары отырғызылғаннан кейінгі келесі жылда өнім алуға мүмкіндік береді
Биылғы жылы 400 тоннаға жуық алма өткізу жоспарланған.
Аймақ басшысы Талғар ауданын­дағы Нұра ауылдық округіндегі «­Амиран» ЖШС-нда болды
Тұрақты дамып келе жатқан компанияның жұмысымен танысты
Мұнда мал күтіміне ерекше мән беріледі
Жұ­мысты тиянақты етіп, ұтымды ұйым­дастыру үшін шетелдік технологиялар енгізілген
Бүгінгі таңда «Амиран» серіктестігі серпінді даму үстінде
Үдемелі экономикалық бағдарламаны байыпты іске асыру арқылы компания отандық нарықта өзінің тұрақты тұтынушысын тапты
Талғар ауданында орналасқан серіктестік иелегінде 2 мың гектарға жуық жер бар
Екі жыл ішінде мұнда сүт фермасы салынды
Биыл көктем айында Канада елінен 700 бас ірі қара әкелінді.
Сүт фермасында жиналған сүт өңдеу зауытына жіберіледі
3 жылда іргелі кәсіпорынға айналған серіктестікте жылына 1500 тонна балаларға арналған тағамдар шығарылады
Облыс әкімі шаруалардың еңбегін жоғары бағалады
Алматы маңында азық-түлік өнімдері пен мал шаруашы­лы­ғын қалып­тастыру ісінде жақсы нәтижелерге жеткен серіктестік жұмысына сәттілік тіледі.
Нұрлан ҚҰМАР
