Сабыржан Махметов,
КСРО-ның еңбек сіңірген спорт шебері, КСРО және Қазақстан Республикасының еңбек сіңір­ген жаттықтырушысы, КСРО Әуе күштері әскері­нің үш дүркін абсолютті чемпионы, ережесіз жекпе-жектен тоғыз дүркін Әлем чемпионы, КСРО мен Қазақстанда кикбоксинг пен ушу-сань­даның іргетасын қалаушы, Дүниежүзілік «Жекпе-жек» қауымдастығының президенті, Қазақ­стан Республикасы «Жекпе-жек» ұлттық спорт федерациясының президенті, Қазақ спорт және туризм академиясының профессоры
Сабыржан Махметовтің есімі қалың жұртшы­лық­қа жақсы таныс
Соңғы кездері спорт саңлағын іздеп, «Неге көрінбейтін кетті?» деген сауал көп қойылып жүргендігі байқа­лады
Осыған орай төменде Сабыржан Ғалымжанұлы­мен болған әңгімені оқырман назарына ұсынып отырмыз.
– Бала күнімде волейбол, баскетбол ойнайтын қыздардан көп таяқ жедім
Сондай кездері «Қыздарды ұрмаймын деп әкеме неге ант бердім» деп өкінетінмін
Себебі ес білгелі әкем марқұм «қыз балаларға қатты сөйлеме, оларға қол көтерме» деп үйретті
Үйге ренжіп келсем: «қыздар ұрса ештеңе етпес, олар өз қарындастарың, өз ұлтың, өз қазағың» деп жұбататын
Ал атам көз жасыңды ешкімге көрсетпе деп үйретсе, анам сәби күнімде қойдың құйрығын сор­ғызатын
Дәмі таңдайымда қалыпты
Салқын тисе, денемізге майды жағып ­тастайды, ертесіне шауып кетеміз
Қазақы қой­дың емдік қасиеті зор
Ал қарындағы сары майды ерітіп ішкізіп, кейде сүтке ­қо­сып береді
Дәрінің не екенін білмей өстік.
Ата-анамның көзі кеткенімен, ­артында ұрпағы қалды
Біз сегіз ағайын­дымыз
Үш әпкем, екі қарындасым, екі інім бар
Бір-біріміздің тілеуімізді тілеп, бауырмал­дықтан ажырамай келеміз
Қайда жүрсем де, солардың амандығын тілеп, оларға арқа сүйеймін.
Қадір түнінде Қыдыр атаның келе­тініне қатты сенетінмін
Анам мар­құм сәби шағымнан жеті атамды жатта­тып өсірді
Көбіне қолыма қалам алып, жазып алатынмын
Кейін Құран оқып, мұсылман жолымен жүруіме ана тәрбие­сінің көп септігі тиді
Намазымды үзбеймін, ­тақия­м­ды басымнан тастаған емеспін
Қан­дай кедергіге тап келсем де, сабырға жү­гінемін
Өйткені мұсылманға сабыр ғана көмекші
Ал төзімнің бәрі бірдей пай­да бермейді
Төзімді бола берген жақсы емес.
Көзі тірісінде Димаш ата Қонаевты құрмет тұттым
Ол кісі бақилық болғанда, Гоголь көшесіне және Горький атындағы саябаққа Қонаевтың атын беруге ұсыныс жасап, Президентке хат жаздым
Ол кісінің жеке қорына өз қалтамнан қомақты қаржы аудардым.
1992 жылы бүкіл әлем қазақтарының құрылтайы болды
Мен сол тұста елімізде тұңғыш жекпе-жектен сайыс өткіздім
Жекпе-жек ұлттық өнер, бүкіл әлем қазақ­тары бас қосқан тұста аталмыш өнер қайта жаңғыртылды
Құрылтайға жиналған қан­дастарымызды қарсы алу, шығарып салу біздің жігіттердің жауапкершілігінде болды
Ұлы ханымыз Абылайдың өзі 20 жасында жоңғардың батырымен жекпе-жекке шығып, атағы дүрілдеген жоқ па еді?! Димаш ата керемет адам еді
Ол кісімен, ­Асанбай Асқаровпен жазысқан хаттарым әлі күнге дейін сақтаулы
Бауыржан Момышұлымен, оның баласы әйгілі жазушы Бақытжан Момышұлымен, Әбділда Тәжібаев атаммен тығыз байланыста болдым
Фариза, Күләш апайлармен жақсы сыйластым
Бозбала күнімде анамның айтуымен ­Бауыржан атамыздан арнайы бата алғанмын
Аузыма түкіртті
Ол кісі адамды жақсы сынай білетін
Кейін маған айтқан болжам-сыны дәл келді
Бақытжан Момышұлы аға да, әке де, рухани ұстазым да болды, сәби жүректі, бала мінезді таза адам еді
Менің тағдырым талқыға түскен қиын-қыстау кезеңнен соң, мен туралы «Қасқырдың жүрегі» атты роман-эссе жазып бітірді
Бұл кітап қолдан-қолға тез таралып кетті
Қазір қазақ тіліне аударылды
1986 жылғы Желтоқсан оқиғасынан соң Мұхтар Шаханов ағамызбен жақсы араласып кеттім
Ол кісі қазақтың біртуар азаматы
Ғұмыры ерлікке толы ерен талант иесі
Фариза апай болса, қиын сәтте қолтығымнан демеді.
Мен спорттағы өнер жолымды бокстан бастадым
Бала кезімде Одақ көлеміндегі сайыстарға қатысып, талай жеңісті бағындырдым
Бірнеше мәрте арнаулы жүлде, мақтау қағаздарын, медальдар алып, биік мінберден көріндім
Ауылдан ең алғаш ұзап шығуым да спортпен байланысты
Мәскеуге ауылдан алғаш барған бала болдым.
Одессадағы су жолы арқылы Түркияға бардым
Франция, Америка, Марокко және т.б
елдерде сайыстарда болдым
Ақша салып ойналатын ережесіз спорт ойындарынан тоғыз рет әлем чемпиондығын алып, жеңіс тұғырынан көріндім.
Әскер қатарына шақырылғанда, мен арнайы жасақ құрамына іліктім
Әуе күштері дивизиясында келісімшарт бойынша құпия қызметте болдым
Менің спортқа икемділігімді байқаған әскери комитет арнайы осы дивизияға жіберді
Мәскеудегі әскерлік қызметте Арнайы жасақты дайындаудың құпия орталығында бокстен жаттықтырушы болдым
19 жасымда халықаралық спорт шебері орындайтын нормативтердің бәрін орындап бітірген тұңғыш қазақ мен едім
Спортта көптеген шәкірттер баулып шығар­дым
Қазір олардың бірі Елмұрат Қайыпжановты үлгі етемін.
Бүгінгі күні «Жекпе-жек» федерация­сының төрағасымын
Күнтізбедегі кесте бойынша бүкіл республика спортшыларын жиі жинап, түрлі сайыстар өткіземіз
Нәтижесінде жекпе-жек өнері қарқынмен дамып келеді
Өткен жылы Туризм және спорт академиясында ғылыми конференция өтті
Ғылыми конференция аталмыш өнердің қазақ елінің асыл мұрасына айналып, игілігіне жарағанының көрінісі болды.
Жазып алған 
Шәмшия Нұрсұлтанқызы
Алматы


