28-маусым – Байланыс және ақпарат қызметкер­лерінің күні.
Бір күннен кейін еліміздің журналистер қауымы өздерінің кәсіби мерекелерін атап өтеді.
Журналист болу – жауапты міндет
Өйткені оның жазған немесе теледидар яки радио арқылы сөйлеген сөздері бүкіл елге тарайды
Демек, ол нені жазса да, нені айтқысы келсе де одан дүйім жұрт хабардар болатынын алдын ала сезінуі тиіс
Журналист иығындағы жүктің жеңіл еместігін осыдан-ақ аңғаруға болады.
Қазіргі таңда Қазақ елі сан жылдар армандап қол жеткізген Тәуелсіздігін баянды ету жолында әрекет етуде
Тәуелсіздікті алу бар да, оның тұғырын бекіте түсу оңай еместігіне бүгінгі күні анық көз жетіп отыр
Мұндай кезеңде төңіректегілер «төртінші билік» атап кеткен журналистерге жүктелер міндет өте зор
Мақсат – мемлекеттілікті нығайтуға лайықты үлес қосу.
Біз мойынға артқан бұл парызды қалай жүзеге асыра аламыз? Елдің дамуында ел бірлігінің, тұтастықтың, ынтымақтың атқарар рөлі ересен
Олай болса, басты парыз – татулыққа, ел ішіндегі жарасымдылыққа қызмет ету
Тәуелсіздікті алғанымызға көп уақыт болмаса да Қазақстан қазір әлем таныған елге айналды
Ауыз тұшытып айтарлық жақсылықтардан кенде емеспіз
Қол жеткен жетістіктерімізді жарқырата көрсек ол айыпқа саналмас
Мемлекетіміз бен қоғамымыз әлемнің дамыған отыз елінің қатарына қосылуды меже етуде
Шешімін күтіп тұрған мәселелер жетерлік
Солардың іске асуына әр жүрекке әсер етер мазмұнды сөздерімізбен, толғақты ойларымызбенен ықпал етіп жатсақ мұның өзі де ел алдындағы борышымыздың бір өтеуі.
Демек, қоғамдағы әлеуетті күшке айналып отырған журналистер атқарар іс мол.
Қадірлі әріптестер! Төл мерекеміз құтты болсын!
