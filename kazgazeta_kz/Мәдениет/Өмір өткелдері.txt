Тарихи-деректі көркем шығармалар жазатын, сонысымен өткеніміздің бізге беймәлім тың беттерін қопарып, заманында болған тұлғаларды суреттеп жүрген қажырлы қаламгер, Құрманғазы ауданының Құрметті азаматы, Қазақстанның Құрметті журналисі Рахмет Иманғалиев ағамыздың есімі Атырау жұртшылығына кеңінен таныс.
ясы кеуіп үлгермегендей деуге келерлік тағы бір тарихи-танымдық көркем туындысы қолымызға тиді
Бұл «Арыс» баспасынан 2014 жылы шыққан «Қайраткер қыз Хатима» атты жаңа кітабы.
Кітап жайлы әңгімемізге жол тартпас бұрын оның алғашқы аялдамасы ретінде басты кейіпкеріміздің өмірбаянына қысқаша тоқталайық
Ауылша­руашылығы саласының ардагері, Исатай ауданының Құрметті азаматы Хатима Дайырова 1927 жылы Гурьев облысы, Есбол ауданы, Айбас ауылдық кеңесінде колхозшы отбасында дүние есігін ашқан
Сұм соғыс заманының өзге балаларындай еңбекке ерте араласады
1942 жылы Гурьев-Астрахань темір жол құрылысын салуға қатысады
1945-1948 жылдары Новобогат ауданы, «Жаңа тұрмыс» колхозына мүше болып қабылданады
1948-1957 жылдары Айбас ауылдық кеңесінің хатшысы, Бабан, Жанбай ауылдық кеңес­терінің төрайымы қыз­меттерін атқарып, соғыстан кейінгі елдің тұрмыс жағ­дайын жақсартуға өз үлесін қосады
1957-1960 жылдары Қазақстан Компартиясы Орталық комитеті жанындағы Шымкент облысаралық пар­тия-кеңес мектебін оқып бітіреді
1960 жылы Чапаев атындағы кеңшардың №2 қой фермасының басқарушысы болып тағайындалып, бұл қызметті абыроймен атқарып, 1985 жылы қазан айында зейнеткерлікке шығады
Озық іс-тәжірибесі, облысқа, ауданға таратылған
«Октябрь революциясы», «Ленин» ордендерімен, «Ерлік еңбегі үшін», Халық шаруашылығы жетістіктері көрмесінің алтын және күміс және әртүрлі дәрежедегі 10 медальдарымен марапатталған
1966 жылы СОКП ХХІІІ съезінің, 1971 жылы Қазақстан Компартиясы ХІV съезінің делегаты, Қазақстан Компартиясы Орталық Комитетінің мүшелігіне кандидат болып сайланады
Ұзақ жылғы басшылық қызметінде білікті маман, шебер ұйымдастырушы, талапшыл басшы, қарапайым жан ретінде ел сүйіспеншілігіне бөленеді
2013 жылы 87 жасқа қараған шағында дүниеден өтті.
Автор өз туындысында Хатима Дайырқызымен қатар Құттығай батыр, Сәт баба, ақжарқын ауыл адамдарының сол кездегі өмірі жайлы тереңірек толғайды
Сөз зергеріне тән шеберлікпен жазылған туындыны бейжай оқу мүмкін емес
Осы Хатима Дайырқызы тәрізді ерен еңбек еткен апаларымыз бен ағаларымыздың арқасында еліміз өркендеді ғой деген ойға кетесің
Туған жерге деген махаббатыңызды оятады
Жалпы бұл шығарма бір адамның өмірі арқылы күллі халқымызға деген сүйіспеншілігіңді еселей түседі
«Артында бар оңалар» дегендей жазушы көңілінде орныққан идеяның өмірге қадам басуына септесіп, кітаптың жарық көруіне атсалысқан кейіпкердің ұрпақтарына деген ризашылық сезімге берілесіз.
Қанат Ғұмаров,
Қазақстан Журналистер
одағының мүшесі
Атырау облысы,
Құрманғазы ауданы
