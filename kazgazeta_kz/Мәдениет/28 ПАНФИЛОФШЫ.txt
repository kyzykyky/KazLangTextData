Кез келген көркем туындының желісінде белгілі бір тақырыптың болатыны заңдылық
Егер ол Ұлы Отан соғысының ауыр да азапты жылдарын немесе жекелеген кейбір сәттерін бейнелейтін болса, ол көрерменді бейжай қалдырмасы анық
Өйткені Ұлы Жеңістің тарихы баршамызға ортақ
Онда ардагер аталарымыздың жанкешті ерлігі жатыр
Осы орайда аты аңызға айналған 28 панфиловшының ерлігі кім-кімге де аян
Генерал Панфилов басқарған жауынгерлердің айбынды рухы ешқашан ұмытылмақ емес
Ал енді сол жауынгерлердің еңбегі үлкен фильмге арқау болып жатса, нұр үстіне нұр болары сөзсіз. 
Мұны айтып отырған се­бебіміз, жуырда Алматы қаласында осы аттас фильм­нің тұсаукесер рәсімі өткен бо­латын
Фильм еліміздің Мәдениет және спорт министрлігі және Ресей Федерациясы Мәдениет министрлігінің қолдауымен түсірілген
Салтанатты шараға Қазақстан Республикасының Мәдениет және спорт министрі Арыстанбек Мұхамедиұлы, Иван Панфиловтың немересі Алуа Байқадамова, «Қазақ­фильм» киностудиясының президенті Бақыт Қайырбеков, өнер және мәдениет қайраткерлері, студенттер мен БАҚ өкілдері қатысты
Құрметті меймандар өздерінің жылы пікірлерін білдіріп, ойларын ортаға салды.
ҚР Мәдениет және спорт ми­нистрі Арыстанбек Мұхамедиұлы пан­филов­шылардың ерлігі тарихи оқиға болғандығына назар аударды.
– Алматыда құрылған «Панфилов» дивизиясы Кеңес Одағының астанасы Мәскеу қаласын қорғады
Бұл барша адамзат тарихындағы тарихи оқиға болды
Қарсыластардың басым болғандығына қарамастан, панфиловшылар фашистердің жеңілмейтіндігі туралы жалған пікірді бұза отырып, астананы қорғап қалды
Біз олардың ерлігін ешқашан да ұмытпауымыз керек
Олардың ерлігі туралы тарихты да өскелең ұрпаққа жеткізу – біздің міндетіміз, – деді ҚР Мәдениет және спорт министрі.
Естеріңізге сала кетсек, даңқты ерлік туралы туындыны қазан айында Қазақстан және Ресей Президенттері Нұрсұлтан Назарбаев және Владимир Путин тамашалаған болатын
Мемлекеттер басшылары Алматы қаласында құрылған және қарсыластардың танк­теріне Мәскеуге кіруге жол бермеген дивизияның ерлігі өскелең ұрпақтардың есінде мәңгілікке сақталуы міндетті деген пікір білдірген еді.
«28 панфиловшы» 1941 жылдың қарашасында Волоколамск тас жолында неміс әскеріне төтеп берген панфилов дивизиясының атқыштар ротасы жауынгерлерінің жасаған ерліктерін бейнелейді
Ұлы Отан соғысының жан алысып, жан беріскен сәттерін су­реттейтін көріністер әсерлі де нанымды шыққан
Неміс басқыншыларының шабуылдарына қайсарлықпен төтеп беріп, әскери дайындықтың биік үлгісін көрсеткен сарбаздар сол кездегі ерлікке деген рухты, Отанға деген патриоттық сезімді жеткізген
Бұл ­туынды рухы биік қарапайым әскерге арналған ескерткіш деп те айтуымызға болады
Қарсы жақпен күштері тең болмағанына қарамастан хас батырлар жауды жеңіп шығады
Соңында 28-сарбаздың ішінен 6 жауынгер ғана тірі қалады
Неміс танкілері мен жаяу әскерлері нөпірдей қаптап келе жатқанынан сес­кенбей, қолбасшыларының тапсырмаларын мүлткісіз орындай білген солдаттар шабуылдың түрлі тәсілдерін қолданып, танкілерді қиратып, фашистерді жайпап салады
Жеңіске деген жігер мен құштарлық, ел мен жерді сақтау жолындағы батырлық пен қаһармандықтың үлгісін көрсете білген панфиловшылардың көзсіз ерліктерін тамашалаған көрермен тебіреніп отырды
Фильмде қолданылған заманауи дыбыс технологиялары соғыстың шынайы бейнесін сезіндіріп отырады
Ұлы Жеңістің оңай болмағанынан жас ұрпаққа тағылымды түрде жеткізеді.
Фильмдегі басты оқиға 1941 жылдың күзінде болған
Жазбаша дерек бойынша, 1941 жылдың 16 қарашасында генерал И.В.Панфилов қолбасшылық еткен 316-шы атқыштар дивизиясының 28 сарбазы Дубосеково разъезін қорғайды
«28 панфиловшының аңызға айналған даңқты ерлігі – барлығымызға ортақ тарих қана емес, сонымен қатар ортақ ұлттық мақтанышымыз» деді фильмнің режиссері Андрей Шальопа

Бір атап өтерлігі, генерал Панфилов­тың 316-шы атқыштар дивизиясының 28 жауынгері туралы түсірілген фильмнің негізгі қаражатын халықтың өзі жинаған
Сондықтан да фильм «халықтық кино» аталып отыр
Туындының үштен бірін Қазақстан және Ресей мәде­ниет министрліктері бөлген
Ресей Фе­дера­циясының Мәдениет министрі Владимир Мединский Волоколамск қаласында өткен тұсаукесер барысында: «Бұл миллиондаған кеңес жауынгерлері ерлігінің айқын дәлелі
Солардың Жеңіс жолында жұмсаған күштерінің көлемін түсіну біз үшін құпия болып қалады
Фильм тұсаукесерінің Волоколамск төрінде өтуі ерекше жағдай
Оның өмірге келуіне атсалысқандардың барлығына алғысымды білдіремін» деген еді.
Туындыда басты рөлдерді сомдаған актерлерге келетін болсақ, олар — Александр Устюгов, Яков Кучеревский, Азамат Нигманов, Олег Федоров, Антон Кузнецов, Алексей Лонгин, Азиз Бейшеналиев, Дмитрий Сутырин, Андрей Бодренков, Асқар Тілеуғабылов және басқалар.

Дәукен Жұматұлы
