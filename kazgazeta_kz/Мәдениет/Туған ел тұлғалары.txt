Қазақстан Жазушылар одағының Әдебиетшілер үйінде «Туған ел тұлғалары» дейтін тақырыпта Қазақстан Республикасы Суретшілер одағының мүшесі, Т.Жүргенов атындағы Қазақ ұлттық өнер академиясының доценті Әбілқасым Сәрсенбаев пен қызы Айжанның жеке шығармашылық көрмесі болып өтті. 
Аталған шараны жазушы, «Үр­кер» журналының бас редакторы,
ха­лықа­ралық «Алаш» сыйлығының иегері Қуандық Түменбай құттықтау сөзімен ашты
Жазушы Оразбек Сәрсенбаев болса інісі Әбілқасымның сурет өне­ріне қалай келгендігі жөнінде айтты
Ақын, «Ақиқат» журналының бас ре­дакторы Аманхан Әлім, экономика ғы­лымдарының докторы, профессор Сағындық Сатыбалды, Қазақстан Су­ретшілер одағы басқармасының
төрағасы, Қазақстанның еңбек сіңірген қайраткері, профессор Байтұрсын Өмір­беков Әбілқасым мен Айжанның шы­ғармашылықтарына тоқталды.
Суретші Ә.Сәрсенбаевтың шығарма­ла­рында тамылжыған табиғат, өмір көріністерімен қатар портрет жанры да орын алған
Кескіндеме, графика және гобелен саласында еңбектеніп келеді
1987 жылы Сыр өңіріндегі Шиелі ауданында көркемсурет мектебін ашып, шәкірттер тәрбиеледі
Оның бірнеше жұмыстары Қазақстанның мұражайларында және шетелдерде (АҚШ, Англия, Германия, Франция, Жапония, т.б.) жеке қорларда сақтаулы.
Алғашқы жеке шығармашылық көрмесі 1998 жылы Алматы Орталық көрме залында өткен еді
Осыдан кейін шығармашылық жұмысында өрлеу бас­талды
Мәселен, «Мұстафа Шоқай жолымен» атты бірнеше сериялық суреттер салып, М.Шоқайдың туған жері Қызылорда облысы Шиелі кентінде «Туған жер тылсымы» дейтін көрмені қызы Айжан Сәрсенбаева екеуі өткізді
2011 жылы Стамбулда Топханэ-и Амире орталығында Тәуелсіз Қазақстанның 20 жылдығына орай «Мұстафа Шоқай» атты жеке шығармашылық жұмыстары көрсетілді.
Суретші Айжан Әбілқасымқызы Т.Жүргенов атындағы көркем-сурет колледжін бітірген
2006 жылы Т.Жүргенов атындағы Қазақ ұлттық өнер академиясының «Сәндік қолданбалы өнер және дизайн» факультетіне оқуға түсті
2007 жылы колледж ұстаздары мен шәкірттерінің «Көктем» атты Алматы қаласындағы көрме орталығында «Айзаттың портреті» және «Тау шыңдары» атты еңбектері сурет каталогына енді
Осыдан бастап Өнер академия қабырғасындағы көрмелерге үзбей қатысып келеді
2010 жылы Алматының Көрме орталығында ұйымдастырылған «Алтын күн» көрмесіне қатысып, жүлделі дипломды иеленді
Ал 2012 жылы «Тәуелсіз Қазақстан және Алаш Орда қайраткерлері» атты шығармашылық көрмесі көпшіліктің сүйіспеншілігіне бөленді.
Нұрлан ҚҰМАР
