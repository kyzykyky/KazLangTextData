Ұлыстың ұлы күніне орай Қазақстан Республикасы  Мемлекеттік Орталық мұражайында Қазақстан Суретшілер одағының мүшесі Оразбек Есенбаев және сириялық суретші Шейхмус Омранның «Тіршіліктің оянуы…» атты бірлескен көрмесі өз жұмысын бастады
 Шараның ашылу салтанатында ҚР Мемлекеттік Орталық мұражайы директорының бірінші орынбасары Бейбітқали Қақабаев сөз сөйледі
Қазақстан Республикасы Ұлттық ғылым академиясының академигі, химия ғылымдарының докторы, профессор Надир Надиров Наурыз мейрамы барлық ұлт өкілдерін біріктіретін ұлық мереке екеніне кеңінен тоқталды.
Сирияның Қазақстандағы елшілігінің құрметті консу­лы Самир Дерех Қазақстан мен Сирия мемлекеттері­­нің мәдениеті бір-бірімен ұдайы байланыста екендігі­нен көпшілікті хабардар етті
Қазақстан халқы ассам­блеясы төрағасы­ның орын­ба­сары, Барбанг күрд Ассоциация­сы­ның пре­зиденті, академик Князь Мирзоев барша жинал­ғанды келе жатқан Наурыз ме­рекесімен құттық­тады
Қа­зақстан Суретшілер одағының төрағасы ­­Бай­тұрсын Есжанұлы сурет өнері нәзік болып келе­тінін айта келіп, танымал қос қылқалам шеберлерінің туын­дыларына жоғары баға берді.
«Тіршіліктің оянуы…» атты көрме  Шығыс аруы бейнесі арқылы оның қайталанбас сұлулығын, сезім күй пернесін және ішкі жұмбақ әлемін, сондай-ақ қазіргі өмірдің поэтикалық сипатын және күнделікті тұрмыстың ғажайып сәттерін көз алдымызға әкелді
Ал біздің халқымыз сұлу қыздарды сипаттағанда: «Он төртінде туған айдай» деп суреттейді
Шынында, Ай әр айдың он төртінші жұлдызында шартабақтай болып, әбден толысады
Шығыс халық­тары үшін жаңарудың, күн мен түннің теңелуінің, сүйіспеншіліктің, ырыс-берекенің және достықтың ізгі жаршысы болып табылатын Жаңа күн туралы сырлы су­реттер көңілімізді өсірді.


Қазақстандық суретші Оразбек Есенбаев Қызылорда қаласында дүниеге келген
Н.В.Гоголь атындағы Алматы көркемсурет училищесінің және Т.Жүргенов атындағы Қазақ ұлттық Өнер акаде­мия­сының түлегі
Еңбек жолын Қызылорда қаласындағы көр­кемсурет-өндірістік шебер­ханасынан бастаған ол  2007 жылдан бастап қазіргі уа­қытқа дейін «Сымбат»  сән академиясында оқытушы болып қызмет істейді
ҚР Су­ретшілер одағының мү­шесі,  ха­лықа­ралық, бүкілодақтық, рес­пуб­ликалық және облыстық көрмелердің қатысушысы
Оның бірқатар картиналары кітаптар безендіруге қол­данылған
Суретшінің жұ­мыс­тары мұражайларда және жеке коллекциялар­да сақтаулы
О.Есенбаев көр­меде өзіндік қол­таңбалық мәнерінде гра­фикамен де, кескіндемемен де, акварельмен де орындалған жаңа жұ­мыс­тарының бірқатар топ­тамасын көрер­менге ұсын­ды.
Сириялық суретші Шейх­мус Омранның шығар­машы­лығы да өзіндік қайталанбас  қолтаңбасымен ерекшеленеді
Сирияның Хасеке  қаласында дүниеге келген ол Дамаск қала­сының көркемөнер инс­титутын және Қазақ политех­никалық институтын бітірген
Суретші көгілдір көктемді, сұлулық пен оянған тіршілікті бейнелеген жұмыстарын алғаш рет көрермендер назарына ұсынып отыр.
Қос суретшіні бір ұқ­сас сарынды, жақын та­қырыпта сурет салуға деген құмарлық, шеберлік пен дарындылық, өз жұмысын шексіз сүйе білу секілді ізгі қасиеттер біріктірді
Көрмеде  шеберлердің әр алуан тарихи тақырыптарға арналған шығармалары да, қарапайым адамдар өмірінен салынған тұрмыстық кө­ріністерді бейнелейтін жанр­лық картиналары да қойылған
Мұражай қонақтары көрмедегі бір кеңістіктен осы қос  автордың көптеген шығармаларын тамашалай алады
Суретшілердің алпыс­тан астам жұмысы қойылған көрме жұмысы 28-наурызға дейін жалғасады.
Салтанат ҚАЖЫКЕН
