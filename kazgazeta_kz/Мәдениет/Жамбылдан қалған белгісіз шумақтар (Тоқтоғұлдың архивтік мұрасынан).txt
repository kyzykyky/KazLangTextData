Биылғы жылдың маусым айында Ш.Айтматов атындағы Қырғыз әдебиеті және Тіл білімі институтының ғалымдары мен бір топ қазақ жазушылары қазіргі қырғыз-қазақ әдебиеті жөнінде дөңгелек үстел өткізген еді
Осынау бауырлас халықтар әдебиеті өкілдерінің кездесуінде қырғыз ғалымы Омор Сооронов Жамбыл ақынның бұрын белгісіз болып келген шумақтары жөнінде айтып қалды
Қырғыз ақыны Тоқтоғұл мен Жамбылдың жауаптасуын ғалым өз тілдеріндегі бір басылым беттеріне жариялап та үлгерген екен
Біз осы екі ақынның бір-бірімен өлең арқылы тілдесуіне қызығып, оның қолжазбасының көшірмесін ат пен түйедей қалап сұрап алдық
Енді оны «Ана тілі» газеті арқылы қазақ оқырмандарына ұсынуды жөн көріп отырмыз.
Нұрдәулет АҚЫШ,
М.О.Әуезов атындағы Әдебиет және өнер институтының бөлім меңгерушісі
Академияның қолжазбалар қорындағы материалдарға ғылыми сипаттамалар жазып отырып, тау бұлбұлы Тоқтоғұлға қатысты қолжазбаларға келгенде, «Ұлы ақынның барлық деректері алақанға салғандай айқын ғой, тез бітірермін» деп ойлағам
Сөйтсем, ойым теріске шығып, біршама жаңалықтарға тап болдым
Солардың негізінде бұрын белгісіз болып келген деректер бойынша екі мақала жариялап та жібердім
Жаңалықтар тек онымен шектеліп қалған жоқ.
Аға 1941 жылы әскерге алынып, Нов.Северде (қолжазбада осындай, Новосибирск шаһары болса керек) Келдібек атты қазақ жігітімен бірге ат бағып жүріп, бір ай бойы солардың ауылында болыпты
Сол жігіттің атасы Ұзақбай атты қариядан Тоқтоғұлдың өзі айтқан әңгімелерін, жырларын жазып алған кеминдік Абдрахманов Тұрдымамбеттің жазбалары, атақты Қалық ақынның «Тоқтоғұл туралы» деген көлемді еңбегі, Абдықалық Чоробаев, Бешимовдар жинаған материалдар және т.б
жазбалар.
Осылардың ішінен Иманбай Кенжеғұлұлы дегеннің академияның қолжазбалар қорына 1956 жылы өткізген материалдарының арасынан «Тоқтоғұлдың Жамбылмен жолығысқаны» деген он төрт шумақ жырды оқырмандарға ұсынуды жөн көрдім.
Тоқтоғұл:
Оюңду айтып отур, Жамбыл акун,
Көпчүлүк биздин ишке өтө жакын.
Биргелешип казак, кыргыз бузулбасак,
Болбос дейм, Жамбыл акун, бизге таакым.
Оляу-Ата сенин шаарың, менин шаарым,
Кыдырып казак элин келдим баарын.
Азапты сен да тарттың, мен да тарттым,
Ажыдаар салган эле бизге заарын.
Сурасаң Токтогулдан ушул алды,
Кордуктап кол, бутума кишен салды.
Қайраттан, акун Жамбыл, тайманбагын,
Жараткан алат экен чымын жанды.
Көп сүйбө төрт түлүктү – жыйган малды,
Түбүндө ошол сорот актык канды.
Түрмөдө көптү көрүп, көсөм болдум,
Аяба балшабектен ысык жанды!
Келечек кандай оңот, кандай болот,
Ар адам ойго түшсө, такыр тойбойт.
Дүйнөдө канча санда адам болсо,
Кара жер өмүрүндө канга тойбойт.
Картайсаң көкүрөгүң билип турат,
Мөлтүлдөп көзн жашың куюп турат.
Карыдым деп кантесиң, эсепке алып,
Артыңдан асыл жаштар өсүп турат.
Күн чыгып, жарык болуп, кайра батат,
Билимдүү кантип чыдап үйдө жатат.
Арада ар бир түрлүү адамдар бар,
Сыртыңдан билдирбестен алдап сатат…
Жамбылдың жауабы:
Қырғыздың бір сұңқары сырттап кеткен,
Түбінде ақындығы түпке жеткен.
Дұшпандық бола берер көре алмастан,
Біз тұрғай бізден мықты Пушкин де өткен.
Дүние бірде болар, бірде болмас,
Бақ-дәулет бір адамға дәйім қонбас.
Тоқтоғұл, өткен іске өкінбегін,
Басыңа бұл жамандық қайтып қонбас.
Еліңе бар, ешуақытта тастай алмас,
Ақынды шорқақ адам бастай алмас.
Күн шығып, жер жүзіне нұрын шашса,
Дұшпанның күші кетіп, қаша да алмас.
Келіспес менің жерім, қазақ елім,
Ызаттайт қыз да менен жұбан келін.
Жамандық, жақсылықты еске алысып,
Сыйласар өткендегі батыр шерін.
Таң атып, құттықтасып, бұлбұл келер,
Досым деп мың қайырылып сәлем берер.
Мүсәпір, мұңды, шерлі жүрегіңнен
Мұз еріп, ішіндегі мұз да кетер.
Сендағы бір шынардың бұлбұлысың,
Талықпас көп жиынның дүлдүлісің.
Ақиқат аз болған соң айла қанша,
Қапаста қайғы тартқан құрғырысың.
Хабарыңды мен де естіп, қайғырғамын,
Қартайып, асыл жастан айырылғанмын.
Көретін бұлбұлдардың күні жоқ деп,
Азабын әбден тарттым құрған жанның.
Осы жырды жазып алған Ысмайыл Кенжеғұлының оқымысты С.Байходжаев алып келген араб әрпіндегі қолжазбалар­дың бірінде: «1930 жылдан 1931 жылға шейін Тоқтоғұл Сатылғанов жырлаған жырларының ішінен 7 күн бойы өз қолы­мен жазып алған жырлары….» деген жазуы бар
Жоғарыдағы «Тоқтоғұлдың Жамбылмен жолығысқаны» атты шығарма кірген топтаманың бас жағында Тіл және әдебиет институтының директоры И.А.Батмановқа 1956 жылдың 14 қыркүйегінде жазған хаты да бар
Бұндағы жазуларға қарағанда, 1929-1933 жылдары Тоқтоғұлдың өз аузынан жазылып алынған жырлар 1953-1954 жылдары қайта көшірілгенде, кей жерлері жоғалып кеткенге ұқсайды
Тоқтоғұл мен Жамбыл жолығысқанда, ел ақындары жырларының аяғында «Аяғы жоғалған» деген жазу болған…
Қазақтардың өлеңдері көбінесе 11 буыннан тұрады ғой
Жамбылда да мұндай жырлар жеткілікті
Тоқтоғұлдың шығармаларына негізінен 7-8 буын тән
Сөйтсе де, Жамбылменен жолығысқанда, 11 буынды ырғаққа салуға тура келгенге ұқсайды…
Омор Сооронов,
Қырғызстанға еңбегі сіңген мәдениет қайраткері
