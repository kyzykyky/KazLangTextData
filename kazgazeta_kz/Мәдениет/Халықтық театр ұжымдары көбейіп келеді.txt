Ұлттық мәдениетіміздің қайнар көзі, халқымыздың бай мәдени-мұрасы: ән, би, күй саздарын кейінгі ұрпаққа насихаттау­да «Халықтық» атағы бар көркемөнер ұжымдарының үлесі шексіз және ауыл-аймақтардың өмірінде алатын орны ерекше
Онда жастар мен жасөспірімдерді, балаларды көркемөнерпаздық шығармашылыққа баулып, жаңа таланттар мен дарындыларды тартады.
Облыста халық шығармашылы­ғының барлық түрлері мен жанрларын дамытуға бағытталған жан-жақты жұмыстар жүргізілуде
Респуб­ликалық, облыстық байқаулар мен фестивальдер көркемөнерпаздар ұжымдарының дамуына едәуір ықпалын тигізумен қатар, жаңа ұжымдар қалыптастырып, орын­даушылық және көркемдік өсуінде нәтижелер беруде
Сонымен қатар облыс көлемінде «халықтық» атағы бар көркемөнерпаздар ұжымдарының атақтарын растау және жаңадан алу аттестациясы 2016 жылдың 25-30 сәуір аралығында аудандарда өтсе, 11-12 мамыр күндері Тараз қаласында өткізілді.
Көркемөнерпаздар ұжымдарына «халықтық» атағын жаңадан беру ҚР Мәдениет және спорт министрлігінің бұйрығымен тағайындалып, бекіткен ережеге сай расталып отырады
Биылғы жылы орындаушылық шеберлікке және жоғарғы көркемдік-маңызды репертуарға ие 14 көркем­өнерпаз ұжымдары жаңадан атақ алуға ұсынылды.
Х.Дулати атындағы Тараз мем­лекеттік университетінің «Дулати» студент жастар театры Ғ.Сайлау­баевтың «Ғасыр қасіреті» атты трагедиясын өте ұтымды, заманауи қоя білді
Ал жаңадан ұсынылған Тараз мемлекеттік педагогикалық институтының «Жан сарайы» студенттік театры бүгінгі жастарға үлкен ой салатын, тәрбиелік маңызы зор Исраил Сапарбаевтың «Ауылдан келген ару» пьесасын сахналап, қазіргі таңдағы қоғамның ащы шындығын, өзекті мәселені көрсете білді
Сарысу ауданының «Сарысу» халық театры Қазақ хандығының 550 жылдығы тақырыбындағы І.Есенберлиннің «Алмас қылыш» тарихи драмасын ұсынды
Бізді жас мамандардың аудандарға барып жұмыс істей бастағандығы қуантты
Аттестация барысында соның нәтижесін көрдік.
Ән-би ансамбльдердің жанрына келер болсақ, облыстағы «Шу еркесі», «Талас толқыны», «Қызғалдақ», «Меркі әуендері», «Мойынқұм», «Сұлутөр», «Аса сазы», «Шолпан», «Бозторғай», «Чунтян» ән-би ансамбльдері 1970 жылдары құрылып, 1980 жылдардың ішінде халықтық атаққа ие болып келе жатқан 30-40 жылдық шығармашылық тарихы бар ұжымдар
Облыстық халық шығарма­шылығы орталығы аудандардағы халықтық атағы бар ұжымдардың фестивальдерін ұйымдастырып тұрады.
Эльмира Дүтбаева,
«Халық шығармашылығы» орталығының көркемдік жетекшісі
Жамбыл облысы
