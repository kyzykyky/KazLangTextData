Ұлыстың ұлы мейрамы табалдырықтан аттағалы тұр.
Наурыз мейрамының өзін «мың өліп, мың тірілген» деуге болады
Кеңес өкіметі құрылған алғашқы жылдары бұл мерекеге «ескінің сарқыншағы» деп баға берді
Сөйтіп, күнтізбеден алынды
Кейін қатарға қосылғандай болып еді
Көп ұзамай тағы да басына қара бұлт үйірілді
Өткен ғасырдың сексенінші жылдарының соңында ғана діни, жат мереке еместігі дәлелденіп, бұл жөнінде Мемлекет басшысының арнайы Жарлығы шықты
Оған да биыл тұп-тура жиырма бес жыл болған екен
Яғни ширек ғасыр бойы Наурыз мейрамын халықтық мереке ретінде тойлап келеміз

Наурыздың жыл басы болып белгіленуі жайдан-жай емес
22 наурыз – күн мен түннің теңелер сәті
Демек, осы сәттен Жаңа жыл, Жаңа күн басталады дегенді аңғартады
Біле білгенге нағыз Жаңа жылымыз, Жаңа жыл мерекесі – 22 наурыз.
Кең дүниеге қараңызшы
Ғажап қой
Мұз құрсанған дала бусанып жатыр
Жылғалардан судың сылдырай аққан үні естіледі
Жер бетінде көк өскіндер қылтияды
Ағаштар бүршік жарған
Күннің шуағы да өзгеше, көңілді көтеріп, бойыңды балбыратады…
Осының бәрі төңірекке нұр-шапағатын төгіп, Әз Наурыздың келіп қалғанының белгісі.
Ұлыстың Ұлы күні құтты болсын! 
Еліміз аман, жұртымыз тыныш болып, ізгі армандарымызға жете берейік!


