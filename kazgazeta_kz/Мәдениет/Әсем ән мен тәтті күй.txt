Қазақ мемлекеттік қыздар педагогикалық университетінде Ұлыстың ұлы күні тойланды
Қазақы нақышта киінген жастар, түрлі көрмелер, ұлттық ойындар, айналаны кернеген әсем әуен, тәтті би мен күмбірлеген күйден құралған бүгінгі көрініс әркімге көтеріңкі көңіл күй сыйлады.
Ә дегенде, ақ шатыр астына жи­нал­ған көпшілік қауым «аластау» рә­сімін көрді
Артынша батасымен ел көгертіп, үлкен ақсақал той бастар батасын берді
Университет ректоры Динар Нөкетаева жиналғандарды әз-Наурызбен құттықтап, ізгі тілектерін білдірді.
Ұлыс күнін тойлау «Ұлыс – тойдың аты, Наурыз – айдың аты» атты мерекелік концертпен өз жалғасын тапты
Сахна төріне небір өнерпаз қыз-жігіттер шығып, әуелете ән шырқап, күмбірлете күй шертті
Нау­рыз мейрамында әртүрлі ұлт­тардың салт-дәстүрлері көрсетілді
Жиыр­маға жуық елдердің әдет-ғұрпы таныс­тырылды
Педагогика және психология факультетінің Дене шынықтыру және валеология кафедрасының ұйымдас­тыруымен «тоғызқұмалақ», «асық ату», «қалпақ ату», «шахмат» ойындарынан жарыс өтті.
Мереке соңында меймандар нау­рыз көжеден дәм тартты.
Гүлмерей Парасат
