Дәрігерлер қауымын адам жанының арашасы деп бекер айтпаймыз
Бұл сөзді күнделікті өмірде аса елемесек те, денсаулығымыз сыр бергенде ойлана бастайтынымыз рас.
Менің бір байқағаным, күнделікті күйбең тірлікпен жүріп адам баласы денсаулықтың қадірін түсіне бермейтін сияқты
Осы ретте өз басымнан кешкен бір жағдайды айтайын
Жақында өте ауыр халде Алматы қаласындағы жедел шұғыл көмек көрсету ауруханасына түстім
Жанымды қоярға жер таппай, өлім мен өмірдің арасында жаттым
Сондай сын сағатта менің жанымды аман алып қалу үшін күрескен дәрігерлердің көмегі ерекше болды
Ақ халатты абзал жандардың көмегінің арқасында өмірге қайта келгендей болдым
Бұл орайда айтайын дегенім, маған дер кезінде ота жасап, көмек қолын созған қалалық жедел шұғыл көмек көрсету ауруханасының жоғары дәрежелі хирургі, бөлім меңгерушісі Асқарбек Якубовке, емдеуші дәрігер Ғалымжан Кеңесұлына алғысым шексіз
Бұл азаматтарға аса зор ризашылығымды айтамын.
Ақ халатты абзал жандардың еңбегінің өтеуі өлшеусіз ғой
Қызметін адал атқарып, ха­лықтың алғысына бөленіп жүрген осындай жандардың аялы алақаны мен мейірімі, кәсіби біліктілігі, ақжарқын жүз­дері әр науқастың дертіне шипа сыйлайтыны сөзсіз.
Клара Базарбаева
Алматы
