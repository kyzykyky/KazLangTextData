Ел Тәуелсіздігінің 25 жылдығы мен Қожа Ахмет Ясауидің 850 жылдығына орай Оңтүстік Қазақстан облысы, Төле би ауданында«Әзірет Сұлтан» мемлекеттік тарихи-мәдени қорық-музейінің ұйымдастыруымен «Тәуелсіздік және Түркістан тағылымы» атты көрме өтті
Көрме экспозициясына қорық-музей қорынан жетпістен аса құнды жәдігерлер көпшілік назарына ұсынылды.
Аталған шараның ашылуына аудан әкімі аппаратының жетекшісі С.Бимурзаев, аудандық мәслихат хатшысы Н.Қойбағаров, аудандық ішкі саясат бөлімінің басшысы Ж.Әбдиев, аудандық мәдениет және тілдерді дамыту бөлімінің басшысы Ә.Асылбек қатысты.
Сөз кезегін алған аудандық мәслихат хатшысы Н.Қойбағаров шараны ұйымдастырушыларға ерекше алғысын білдіріп, көрме жұмысына сәттілік тіледі
Қорық-музейден рухани керуенді бастап барған ғылыми қызметкер Б.Байболов аудан басшысына ризашылығын білдіріп, игі іске мұрындық болған аудан әкімі Б.Пармановқа және аудандық мәдениет және тілдерді дамыту бөлімінің басшысы Ә.Асылбекке қорық-музей директорының Алғыс хатын табыстап, сый-сияпаттар жасады.
