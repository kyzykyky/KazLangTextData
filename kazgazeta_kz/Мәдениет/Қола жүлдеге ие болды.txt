Сербияның астанасы Белградта футзалдан Х Еуропа чемпионаты өз мәресіне жетті
Он екі күнге созылған турнирге Еуропаның 12 командасы 4 топқа бөлініп өзара мықтыны анықтады
Алғаш рет футзалдан Еуропа біріншілігіне қатысқан Қазақстан құрамасы үшінші орынды еншілеп, қола жүлдені иеленді.
Бас жаттықтырушы Какаудың шә­кірттері С тобында өнер көрсетті
Аяқдоп­ше­берлеріміз алғашқы матчта Ресей құрама командасымен сынға түсті
1999 жылғы әлем чемпионы атанған көрші мемлекеттің тәжірибесі мол болды
Осылайша бірінші ойында 1:2 есебімен ұтылып қалды
Алайда намысты қолдан бермейтін футболшыларымыз келесі ойында Хорватиядан 4:2 есебімен басым түсіп, өз тобынан шықты
Өз кезегінде Ресей мен Хорватия кездесуі тартысты өтіп, ойын нәтижесі 2:2 болды
Жартылай финалға берілер жолдамада Қазақстан құрамасы екі дүркін Еуропа чемпионы Италияға қарсы күш сынасты
Какаудың шәкірттері бірден шабуылға шығып есеп ашты
Нәтижесінде аяқдопшеберлеріміз Еуропа біріншілігінің чемпионы итальяндықтардан айласын асырып, 5:2 есебімен жеңді
Ал финалға берілер жолдама үшін болған матчта жерлестеріміз азулы қарсылас Испанияға қарсы ойнады
Испандықтар тәжірибе мен шеберліктің мол екендігін дәлелдеп 5:2 есебімен ұтып кетті.
Үшінші орын, яғни қола жүлде үшін Қазақстан құрамасы алаң қожайындары Сербияға қарсы тұрды
Айта кету керек, бұл екі құрамада бұған дейін футзалдан Еуропа біріншілігінде жүлде алып көрмеген еді
Сондықтан қос командаға тек жеңіс керек болды
Сербтер жергілікті жанкүйерлердің зор қолдауларына сүйенсе, қазақстандықтар өзінің тарихындағы ең алғашқы ірі халықаралық жарысынан жүлдемен оралуға бар күшін салды.
Ойын осылайша бірінші таймның соңғы минутына дейін арпалыспен жалғасты
Екі жақтың да гол соғатын талай сәттері болды, бірақ соның бәрінде де голкиперлер биіктен көрініп жатты
Бұл тарихи матч 5:2 есебімен Қазақстанның пайдасына шешілді.
Қазақстан құрамасы тұңғыш рет қатысқан Еуропа біріншілігінде сәтті өнер көрсетіп қола жүлдеге ие болды
Ал чемпионаттың алтын жүлдесі осының алдында, жартылай финалда Қазақстан командасын сүріндірген Испания құрамасының қанжығасына байланды
Испандар ақтық сында орыстарды 7:3 есебімен ойсырата ұтып, Еуропаның 7 дүркін чемпионы атанды.
Нұрлан ҚҰМАР
