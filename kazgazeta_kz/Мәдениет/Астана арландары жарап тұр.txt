Бүгінде қазақ боксының мықтылығын бүкіл әлем мойындайтыны белгілі
Шүкір, сайыпқырандарымыз халықаралық байрақты бәсекелерден, әлем чемпионаттары мен Олимпиадалардан жүлдесіз оралған емес
Еліміздің «Астана арландары» командасы да өз бәсекелестерінің арасында топ жарып жүр.
Жуырда Астанадағы «Қазақстан» спорт кешенінде Бүкіләлемдік бокс сериясының 7-ші маусымының шешуші айқасы өткен болатын
Ақтық сында «Астана арландары» (Қазақстан) мен «Куба қабыландары» (Куба) командалары жолығып чемпиондық атақ үшін сынға түсті
«Куба қабыландары» оңай шағылар жаңғақ емес екендерін бірден аңғартты
Лайықты қарсылық көрсете білді
Біздің жігіттер де қарап қалған жоқ
Барын салды
Ел намысын қолдан бермеді
Қорытынды есеп бойынша 6:5 есебімен жеңіске жетті
Осылайша «Астана арландары» Дүниежүзілік бокс сериясының (WSB) жетінші маусымдағы жеңімпазы болып ғана қоймай, жобаның үш дүркін алғашқы жеңімпазы атанып отыр.
