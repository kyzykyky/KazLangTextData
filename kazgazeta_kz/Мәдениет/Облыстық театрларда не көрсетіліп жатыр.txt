Қазақтың театр өнері туралы әңгіме бола қалғанда біз көбіне Алматы, Астана қалаларындағы ірі театрларды, ондағы қойылымдарды, актерлер құрамының біліктілігін сөз етеміз
Ал кең байтақ елімізде 54 қазақ драма театры жұмыс істейтінін ескерсек, «Бұл театрларда бүгінгі таңда қандай қойылымдар жүріп жатыр? Олардың деңгейі қандай?» деген сұрақ еріксіз мазалайды.
Осы ретте біз бірқатар облыстық театрлардың репетуарларымен танысып шыққан едік
Мәселен, Бикен Римова атындағы Талдықорған драма театрында бүгінде С.Ахмадтың «Келіндер көтерілісі» комедиясы, Иран-Ғайыптың «Ана аманаты» драмасы, Ә.Тәжібаевтың «Көтерілген күмбез» драмасы, Ә.Оразбековтің «Бір түп алма ағашы» мелодрамасы және т.б
пьесалары жүріп жатса, С.Мұқанов атындағы Солтүстік Қазақстан облыстық қазақ драма театрында О.Жанайдаровтың «Бір, екі, үш» пьесасы, Ш.Башпековтің «Шойын қатын», Д.Исабековтің «Өйтпесе Мағжан бола ма?», Т.Ахметжанның «Тазша бала» ертегісі, Уно Лейестің «Айға ұшқан Түк білмес» туындысы және т.б
қойылымдар көрсетілуде
Ж.Аймауытов атындағы Павлодар облыстық қазақ музыкалық драма театры желтоқсан айында көрермен қауымға Р.Ыбыраеваның «Махаббат пен кесапат», М.Байджиевтің «Тіл табысқандар», Э.Филиппоның «Филумена Мартуанов», Ф.Буляковтың «Күйеуге қашқан кемпірлер», Шот-Аман Уәлиханның «Ақнұр», Ж.Аймауытовтың «Ақбілек», Р.Кунидің «Шытырман оқиға» комедиясын ұсынбақ
Түркістан қаласының сазды-драма театрының қазіргі таңдағы репертуарына Б.Вахапзаденің «Көк түркілер» драмасы, С.Балғабаевтың «Ең әдемі келіншек» драмасы, Т.Минулиннің «Дильяфрузға төрт күйеу» комедиясы, У.Шекспирдің «Асауға тұсау» комедиясы, Ж.Жұматтың «Абақты ғұмыр» драмасы, Ш.Мұртазаның «Домалақ ана» драмасы, Ә.Қалдыбаевтың «Әкімнің туған күні» трагикомедиясы, М.Хасеновтың «Пай-пай махаббат» және т.б
пьесалары енген.
«Еліміздің облыстық театрларында сахналанып жүрген пьесалардың көркемдік деңгейі қандай?» деген сауалды біз белгілі театр сыншысы Әшірбек Сығайға қойдық.
– Кәсіби өнермен шұғылданып жүрген ұжымдар бар
Кейбір театрларды талапқа сай деуге келмейді
Мәселен, репетуарлары жүдеу, тақырыптары өзекті емес
Демек, көпшіліктің көңілінен шыға бермейді
Сол себепті облыстық театр ұжымдарына жан-жақты ізденіс қажет, – дейді Әшірбек Сығай.
Дәуіржан Төлебаев
