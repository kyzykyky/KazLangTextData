Қазақстан Жазушылар одағының Әдебиетшілер үйінде белгілі жазушы, ­бауыржантанушы Мамытбек Қалдыбаевтың 75 жасқа толуына орай «Ұлтыңды сүйсең, Баукеңше сүй!» атты шығармашылық кеші болып өтті.
Әдеби шараға еліміздің белгілі ақын-жазушылары, әдебиет сүйер қауым қатысты
Алғашқы сөз Қазақстан Жазушылар одағы басқармасы төрағасының бірінші орынбасары Ғалым Жайлыбайға берілді
Ол өз сөзінде қаламгердің қазақ прозасындағы алар орнына тоқталып, шығармаларының туған халқымен бірге жасай беретінін айтты
Қоғам және мемлекет қайраткері Кеңес Аухадиев бүгінгі кеш кейіпкерінің ерекше орны бар жазушы екендігіне тоқталды
ҚР Парламент Мәжілісінің депутаты, Ауған соғысы ардагерлері ұйымдары қауымдастығының төрағасы Бақытбек Смағұлов, Б.Момышұлы мұражайының директоры Ғалия Ауғанбаева, Қазақстан Жазушылар одағының мүшесі, ақын Дәулетбек Байтұрсынұлы жазушының шығармашылығы жөнінде кеңінен әңгімеледі.Тәуелсіз Қазақ елінің қазіргі жаңа тарихында ата-бабаларымыздың ұлағатты ұстанымын ұрпақтарға ұғындыру үшін аянбай еңбек етіп жүрген қайраткер тұлғаларымыздың өнегелі істері халқымыздың ықыласына ие болуда
Тіршілік қозғалысындағы барлық іс-әрекеттерін өзін қоршаған қоғамдық-әлеуметтік ортаның ортақ мүддесіне арнаған үлгілі қызмет иелерінің ұрпаққа пайдалы болмысының қазіргі және болашақ үшін қандай ықпалы болатындығын танытудың маңыздылығы айқын. 
Табиғи қабілетінің, талантының, дарынының ықпалы мен азаматтық-отаншылдық ұстанымы тұтасқан дара жаратылған қайраткер адамдардың қызметі арқылы қоғамның сапалы сипаты таны­лады, бағаланады
Қазақ тарихының қазіргі зама­нымызға дейінгі өткен дәуірлерінде өнегелі өмір сүрген қайраткер тұлғалар ұлағатын ұлық­таған саналы ақыл-ой иелерінің жаңа буын адам­дардың қалыптасуына негіз болғандығы – тарихи ақиқат
Бұл орайда қазіргі жаңа тарихымыздың сапалы, саналы ұр­пақтарын өзінің жазушылық, ғалымдық, тә­лімгерлік-тәрбиешілік қызметімен қалып­тас­­тыруға үлес қосып келе жатқан көрнекті тұл­ғаларымыздың қатарында белгілі жазушы, Бауыржан Момышұлы атындағы сыйлықтың лауреаты, филология ғылым­дарының кандидаты, доцент Мамытбек Қалдыбай есімін де айта аламыз.
Жазушының «Бәйдібек баба арманы», «Бекасыл әулие», «Баукеңнің інісі», «Елім деген ерлер», «Жорға мінген жолаушы», «Мөлдір моншақтар», «Қос аққу», «Ұмытылмас кездесулер» және т.б
прозалық туындыларында халқымыздың өткен тарихы мен бүгінгі кезеңін және болашағын са­бақтастыратын ата-бабалық дәстүрлер тағы­лы­мы көркем шындықпен өрнектелген
Аталған туындылардың оқырмандарға тез таралып, әр­­түр­лі жастағы адамдардың адамгершілік-иман­дылық ықпалын сезінгендігі анық
Деректі про­­­залық туындылардағы басты кейіпкерлерінің халық жадында сақталған қанатты сөздерінің, әртүрлі оқиғаларының сөз өнерінің көркемдік-эстетикалық ықпалы аясында бейнеленулері ар­қылы қаламгер ұлттық болмысымыздың фи­лософиялық-психологиялық тереңдік­терін танытты.
Ғалым-қаламгердің қазақ тарихындағы қай­­­раткер тұлғамыз Дінмұхамед Ахметұлы Қо­наев туралы жазған «Мың жыл аңсайды» (2012) атты романы қазіргі қазақ оқыр­манда­ры­ның ыстық ықы­ласын иеленіп отыр
Ро­ман­да Д.А.Қонаевтың туып-өскен отбасы, ор­­тасы, әкесі, атамекені, білім, ғылым игеру жо­лын­дағы қадамдары деректі оқиғалар же­­лі­­лерімен баяндалған
Қазақстанның кен өн­ді­рісін, одан кейін республиканың Бас ғы­лыми ме­кемесі Ғылым академиясын басқарғаны да уақыт шындығы деректерімен дәйектеле жүйе­ленген
Романның сюжеттік-компози­ция­лық құ­рылысында Д.А.Қонаевтың Қазақ КСР Компартия­сы Орталық Ко­митетінің бірінші хатшысы, Қазақ Кеңестік Со­циа­лис­тік Республикасы Министрлер Кеңе­сінің төрағасы болған кезеңдерін қамтыған оқи­ғалар эпикалық туындының көркемдік ше­шімін, идеясын оқырмандарға ұғындырады.
Ғалым-қаламгер Мамытбек Қалдыбай­дың «Мен – халқымның Бауыржанымын» деп атала­тын деректі романы да қазіргі Тәуелсіз Қазақ елінің жаңа әдебиеті дамуындағы маңызды туынды бо­лып саналады
Жазушы бұл шығармасына дейін осы тақырып желісінде бірнеше көлемді туындылар жазған еді
Жаңа туындысында өзіндік дербес қаламгерлік мәнерімен шығармашылық сұхбат үлгісіндегі шағын сюжетті бөліктер жүйе­сі­­мен жазу тәсілін қолданған
Себебі екінші дү­ние­жүзілік соғыс батырларының бірі, көрнекті жауынгер қолбасшы, қазақ әскери ғылымының негізін салушы, қазақ әдебиетіндегі әскери та­қы­рыптағы прозалық шығармалар жазу­дың клас­сикалық деңгейін қалыптас­тырушы, Кеңес Одағының Батыры Бауыржан Момышұлымен 21 жыл бойы үздіксіз дидарласқан, сұхбаттасқан қаламгердің осы шығарманы жазуы да табиғи заңдылық
Тарихи тұлғамен шығармашылық сұх­бат түрінде түзілген сюжеттік бөліктерде Бауыр­­жан Момышұлының туып-өскен ортасы, ата-ба­ба­лары, білім алған, қызмет істеген жылдар де­ректері жүйелене баяндалған.Тәуелсіз Қазақ елінің қазіргі жаңа әдебиеті дамуы үдерісінде ұлт тарихындағы көрнекті тұлғалар туралы деректі прозалық көркем туындылар жазып жүрген белгілі жазушы Мамытбек Қалдыбай көп жылдар бойы Абай атындағы Қазақ ұлттық педагогикалық университетінің «Журналис­тика» мамандығы бөлімінде дәрістер оқып, ұстаздық қызмет атқарды
Қазіргі кезде осы университеттегі академик Мәлік Ғабдуллин атындағы «Тұлғатану» орталығының ғылыми қызметкері болып еңбек етіп жүр
Ғалым-ұс­таз­дың жетекшілігімен талай буын түлектер жур­налистиканың өзекті мәселелері бойынша дипломдық жұмыстарын қорғады
«Тұлғатану» орталығының жұмыс жоспары аясында қазақ әде­биетінің классикалық мұраларының және Тәуелсіз Қазақ елі қазіргі әдеби үдерісінің өзекті мәселелеріне арналған әдеби, мәдени-танымдық дидарласуларды, жүздесулерді жиі ұйымдастырып келеді
Жылдың барлық мезгілдерінде де, тәуліктің барлық сәт­терінде де үнемі жарқылдаған жайдары, аң­қылдаған ақкөңіл мінезімен маңайындағы адам­дардың көңіл-күйлерін сәулелендірген, жады­ратқан жарқын келбетті Мәкең ағамыздың жетпіс бес жастың биік белесіндегі тұлғасы бәрімізді қуан­тады, сүйсіндіреді
«Сүйер ұлың болса сен сүй, сүйінерге жарар ол» деп хакім Абай айтқан бағалауды біз құрметті Мәкең ағамыздың ұлағатты тұлғасына байланыстыра аламыз.
Халқымыздың жаңа тарихындағы ұрпақтары үшін тынымсыз шығармашылық еңбек жолында келе жатқан ұстаз, ғалым-жазушы Мамытбек Қалдыбайдың Тәуелсіз Қазақ елінің алдағы асуларында да тұлпар шабысының бәсеңдемейтініне сенеміз.
Темірхан ТЕБЕГЕНОВ,
филология ғылымдарының докторы, профессор, Абай атындағы Қазақ ұлттық педагогикалық университеті қазақ әдебиеті кафедрасының меңгерушісі
