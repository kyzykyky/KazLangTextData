Алматыда өтіп жатқан бокстан XVII әлем біріншілігі өз көрігін қыздырды
Боксшылар екінші айналымдағы кезекті жекпе-жегін өткізді
Еліміздің былғары қолғап шеберлері кезекті жеңіске қол жеткізді
Осылайша боксшыларымыз 1/8 финалына жолдама алды.
52 келіде сынға түскен жерлесіміз Ілияс Сүлейменов австралиялық Эндрю Мэлонимен жұдырықтасты
Тартысты ұрыста Ілияс әдемі қорғаныспен, дер кезінде жасалған қауырт шабуылмен жауап қайтарып отырды
Нәтижесінде жерлесіміз сәл басымдықпен жеңді
Көрермен көпшілік 64 келіде сынға түсетін Мерей Ақшаловтың жекпе-жегін асыға күтті
Мерей Ақшалов өзінің алғашқы жекпе-жегінде америкалық бокс­шы Хосе Алдейден айласын асырды
Келесі айналымда Мерейге до­ми­никандық Карлос Адамс бәсекелес болады
Үшінші жекпе-жегінде жерлесіміз Доминикан Республикасының боксшысы Карлос Адамспен қолғап түйістірді
Кездесу соңында барлық төрешілер бірауыздан Мерейдің мерейі үстем болды деп тапты
Осылайша ол ширек финалға шықты
91 келіде Антон Пинчук германиялық Имре Шеллоннан басым түсті
Екінші жекпе-жегінде Антон Пинчук Өзбекстан боксшысы Рустам Тулагановқа қарсы жекпе-жек өткізді
Өкінішке орай, кездесу қорытындысы бойынша өзбек спортшысы жеңімпаз атанып, ширек финал жолдамасын қанжығасына байлады
Сонымен қатар алғашқы кездесуде Берік Әбдірахманов (60 келі) пуэрторикалық Ланиелито де ла Росаны 2:1, Данияр Елеусінов (69 келі) Багам аралының өкілі Вах Карлды 3:0 есебімен ұтты
Ал Әділбек Ниязымбетов (81 келі) фин Вилли Хукканенді айқын басымдықпен жеңді
1/8 финалдық айқаста Біржан Жақыпов (49 келі) өзбек Хасанбой Дусматовпен қолғап түйістірді
Текетірес барысында Біржанның бірер адым болса да ілгері тұрғаны байқалды
Енді біздің бокс­шы 1/4 финалда Пуэрто-Рико атлеті ­Энтони Чакон Риверамен беттеседі
56 келіге дейінгі салмақтағы Қайрат Ерәлиев жеңісті жолды жалғастырды
Ол қырғызстандық Омурбек Малабековпен қолғап түйістіріп ұтқан болатын
Қайраттың келесі қарсыласы өте қауіпті
Ол енді кубалық 2012 жылғы Лондон Олимпиадасының чемпионы ­Робейси Рамиреспен шайқасады
Жәнібек Әлімханұлы (75 келі) мексикалық Хуан Меркадомен жұдырықтасты
Үш раунд бойы қарсыласынан басым түскен Жәнібек қарсыласын оңай ұтты
Бұл жеңіс оның келесі айналымда румын боксшысы Богдан Журатонимен ұшырасатынын анықтап берді.
Қазір сапынан шығын шықпаған бірде-бір құрама жоқ
Соның ішінде бір-бірден боксшысынан айырылған Қазақстан мен Куба алда тұр
Ал Ресей мен Өзбекстанның қатарынан үш былғары қолғап шебері жарыс жолынан шығып қалды
Бокстан ерлер арасында әлем біріншілігі 26 қазан күні, яғни сенбі күні аяқталады.
