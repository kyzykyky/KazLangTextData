«1 қазан – қарттар күні» мерекесі қарсаңында Алматы қаласындағы «Ардагерлер үйіне» №109 мекте­бі­нің 6 «ә» сынып оқушылары барып қайтты.
Ол жерде балаларды алғашында ғимараттың әсемдігі, бар жағдай жасалған мүмкіндіктері қатты қызық­тырды
Алайда қамкөңіл жандарды көріп, олардың жағдайлары туралы естіген кезде жүректері дүрсіл қағып, ауылдағы ата-әжелерін сағынғандарын айтып, көңілдері босап қоя берді.
Өмірдің мәңгілік еместігін, бір орында баян тауып тұрмайтындығын, ұрпақ алмасып, алдыңғы толқынның орнын кейінгі толқын басатындығын сезінген оқушылар оларға қол ұшын берді
Таңғы астарын таратып, арбаға таңылған ата-әжелерді таза ауаға серуендетіп, әңгіме-дүкен құрды
Жүздесу барысында алғашқыдай емес, жақын туыстай үйренісіп кетті
Қариялар да бір марқайып қалды
Грузин халқында «Адам жанына адам ес» деген мақал бар екен
Шынымен-ақ өзгелердің жан дүниесін ұғынып, түсінуін қажет етпейтін адам кемде-кем шығар.
Өмірдің күзі – кәрілік, әр адам бала­сының басына түсетін кезең
Осы ке­зеңді мәнді де, мағыналы өткізу – әрбір қарт адамның арманы
Сол ар­манының орындалуына біздің тікелей қатысымыз бар екенін ұмытпағанымыз жөн.
Рысханым КАУМЕНОВА,
Алматы қаласындағы 
№109 мектептің қазақ тілі мен әдебиеті пәнінің мұғалімі
