«Алтынай» мемлекеттік халық биі ансамблі 1985 жылы өнер зерттеушісі, тарихшы-этнограф Өзбекәлі Жәнібековтың  ұйытқы болуымен өмірге келді
Хорео­графия училищесін бітірген түлектерден құрылған бұл ансамбльдің алдына қойған негізгі мақсаты – қазақ халық биін насихаттау болатын
Концерттік бағдарламасы тек қазақ халық билерінен құралған ансамбль көрерменнің көзайымына айналды.
Қазіргі таңда ансамбльдің негізін құрап отырған республикамыздың түкпір-түкпірінен келген жас мамандар
Ұжымның репертуарында Ж.Байдаралиннің, ҚР еңбек сіңірген өнер қайраткері ­М.­Тілеу­баев­тың, Г.Орымбаеваның, Қытай Халық Республикасының І-дәре­желі балетмейстер-қоюшысы Н.Тайырдың, Ольга Всеволодская-Голушкевичтің және т.б
қойылым­дары бар
Сонымен қатар, ансамбльдің бүгінгі күні қол жеткізген биіктеріне Тойған Ізімова, Үсен Мақан сынды би өнері шеберлерінің еңбегі зор.
«Алтынай» ансамблі облыс, рес­пуб­лика көлемінде ғана емес, өз өнерін Вьетнам, Лаос, Бельгия, Оңтүстік Корея, Үндістан, Непал, Түркия, Италия, Пәкістан, Мексикада және де тағы басқа шетелдерде паш етіп, еліміздің би өнерін насихаттады.
2013 жылы ансамбль бишілері «ТМД елдері гуманитарлық ынтымақ­тастығының Мемлекетаралық қоры­ның» қолдауымен жыл сайын «Достастықтың мәдени астанасы» айдарымен өткізілетін мәдени шара шеңберінде Әзербайжан Республикасында «Габала – ТМД-ның 2013 жылғы мәдени астанасы» атты гала-концертке қатысып, мыңжылдық тарихы бар көне Габаланы табыстарымен құттықтап, өз өнерлерін тарту етті.
Ансамбль ЮНЕСКО-ның мәде­ниет, білім саласындағы бағдар­лама­ларына қолдау көрсеткені үшін, мәдени мұраны сақтаудағы жұмыстары үшін аталған ұйымның «Алғыс хатымен» марапатталған.
2014 жылы «Аймақтар аламаны» республикалық телебайқауында облыс намысын қорғап, жүлделі ІІ орынға ие болып қайтты.
Қазіргі таңда ансамбль репертуарында 70-тен астам би мен би қойылымдары бар
Ансамбль – еліміздегі «мемлекеттік» деген мәртебесі бар үш өнер ұжымының бірі
2015 жылдан бері ансамбльдің көркемдік жетекші қызметін ҚР мәдениет саласының үздігі Гүлмира Смағұлова атқарып жүр.
Таяуда Талдықорған қаласындағы Ілияс Жансүгіров атындағы Мәдениет сарайында «Өнердің өрнегі – би» деген тақырыппен би ансамблінің 30 жылдығы атап өтілді.
Кештің шымылдығын облыс әкімі Амандық Баталов ашып, жүрекжарды құттықтау сөзін арнады:
– Құрметті өнерсүйер қауым, бүгін біз «Алтынай» мемлекеттік би ансамблінің құрылғанына 30 жыл толуына арналған мерекелік шараның куәсі болып отырмыз
Бәріңізге мерейтой құтты болсын, жұлдыздарыңыз жана берсін
«Өнерсіз ел өрге бас­пайды» демекші, тек қана биіктен көрініп, қазақтың биін үлкен дәрежеге жеткізе беріңіздер, – дей келе, облыс, республикада ғана емес, бүгінгі таңда әлемдік дәрежеде өнер көрсетіп жүрген ұжымның дамуына атсалысқан азаматтарға алғысын жеткізді.
Әрі қарай марапаттау рәсіміне кезек берілді
«Қазақстан Республикасы Мәдениет саласының үздігі» төсбелгісімен ансамбль мүшелері Алтынай Күрішбаева, Әсел Орынханова және Ершат Шоқанаев марапатталды
Бұдан бөлек ҚР Мәдениет және спорт министрлігі мен облыс әкімі тарапынан Алғыс хат пен Құрмет грамотасы бірнеше өнерпазға табысталды
Облыс әкімінің арнайы сыйлығы – пәтер кілті Тоғжан Есенәлиеваға, Қасымхан Тілеубергеновке және «Тал­ды­қорған әуендері» фольклор­лық-этнографиялық ансамблінің көркемдік жетекшісі Гүлнар Ос­панова­­ға ұсынылды.
Кешті одан әрі мерейтойы аталып өтіп жатқан ансамбль өнерпаздары жалғастырды.
Смайыл БАЗАРБАЙ 
Алматы облысы
