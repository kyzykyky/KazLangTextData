Жуырда Қостанай облысында Батыс Қазақстан облысының мәдени күндері өтті
Салтанатты шара Қостанай қаласындағы «Мирас» мәдениет сарайында ашылды

Алдымен Батыс Қазақстан және Қостанай облысы әкім­дерінің орынбасарлары Бақтияр Мәкен мен Мұ­рат Дәрібаев кездесу өткізіп, «Ақ Жайық
Ақ шағала
Ақұштап» деп аталған белгілі ақын, халықаралық «Алаш» сыйлығының иегері Ақұштап Бақ­тыгерееваның шығар­машылығынан сыр шертетін көр­мемен танысты
Көрмеден кейін ақынның шығармашы­лық кеші өтті
Онда «Ақ­жайық» би ансамблі өнер көр­се­тіп, жас өнерпаздар өлең оқып, жиналған жұртшылықтың қошеметіне бө­­лен­ді.
– Армысыздар, аға­й­ын! Ақ Жайық пен Тобылдың үні бір, ағысы бір
Сіздерге сонау шал­ғай­да жатқан Оралдың сәлемін алып келіп тұрмыз
Бүгін біз егеменді ел екендігімізді тағы бір мәрте көрсеттік
Тобылдың жаға­сындағы игі шараның шығарма­шы­лық кештен басталғанына дән ризамын
Қос өңірдің мәдениет қыз­­меткерлеріне алғысым шексіз
Екі өзен тоғысқандай сезімдеміз
Келешек ұрпағымызды Отанды сүюге және сөз қадірін түсінуге тәрбиелеуіміз керек
Қостанайлықтарды осынау мерекелі күндермен шын жүрегімнен құттықтаймын, – деді А.Бақтыгереева
Кеш иесін қоста­найлықтардың атынан облыс әкі­мінің орынбасары Мұрат Дәрібаев құттықтап, Қостанай облысының әкімі Нұралы Сәдуақасовтың сый-сияпатын тарту етті.
Думан Омаров, Асылай Көбжа­нова, Манас Кенжетаев, Әйге­рім Сағаденова, Базарханым Қажы­мо­ва сынды артистер Ақұштап Бақтыгерееваның «Ана» тақыры­бын­дағы өлеңдерін нақы­шына келтіре оқыды
Оралдық ақын Мұнайдар Балмолданың сөзіне жазылған «Ақұштабы Алаштың» атты әнін «Батыс STAR» триосы тыңдарман жүрегіне жеткізе орындады.
Ақ Жайықтан барған мәдениет қыз­мет­керлерінен бөлек Батыс Қазақстан облысы Қазақстан халқы Ассамблеясының мүшелері де шараға қатысып, атсалысқан болатын
Ғайса Қапақов бастаған Ассамблея мүшелері Қостанай облысындағы әріптестерімен кез­десіп, олардың бүгінгі күні атқа­рып жатқан жұмыстарымен танысты
Сонымен қатар облыстық мұражайлар мен бірнеше ұлт өкілдері бас қосатын «Достық» үйіне де ат басын тіреді.
Батыс Қазақстан облысының мәдени күндеріне арналған үлкен концерттік бағдарлама басталмас бұрын Қостанай облы­сының әкімі Нұралы Сәдуақасов арнайы келіп, Жайық­тан әкелінген тарихи құнды мұраларды көрді
Батыс­қазақстандық суретшілердің жә­не қолөнер шеберлерінің туынды­­­ларымен қатар археоло­гиялық зерттеу кезінде Жайық қалашы­ғынан табылған көне жә­дігер­лерді тамашалады
Осы көр­меге қойылған экспонаттардың ішінде ерекше көз тартатыны «Алтын ханшайым» еді
Аталған жә­дігердің табылу тарихы туралы облыстық өлкетану музейінің қызметкері Вероника Нәжімеденова түсіндіріп берді
Шара аясында «Назерке» және «Ақжайық» ха­лық биі ан­самбльдері «Жайықтың тол­қындары» хо­реографиялық композициясын тарту етті.
Салтанатты жиналыста сөз алған Қостанай облысы әкімінің орынбасары Мұрат Дәрібаев мәдени іс-шаралардың өткізілуі өңірі­міз­дің ерекшеліктері мен рухани құндылықтарын кеңінен танысты­руға зор мүмкіндік беретінін атап өтті
Ол: «Қос өңірдің өзара ықпалдасуы елдігімізді нығайтып, экономика­лық қуаттылығымызды арттырып, мәдени өркендеуіне жол ашып береді деп сенеміз
Халықтың рухани байлығын дамытып жүрген батысқазақстандық мәдениет майталмандары мен өнерпаздарына қасиетті Тобыл жеріне қош келдіңіз­дер дейміз
Бүгінгі өнер мерекесімен баршаңызды құттық­тай отырып, еңбектеріңізге шығар­машылық табыс, шалқар шабыт тілеймін» деді
Батыс Қазақстан облысы әкімінің орынбасары Бақтияр Мәкен игі­лікті шара екі өңірдің бір-бірімен тәжірибе алмасып, өзара ық­-
палдаса дамуына үлкен септігін тигі­зетінін тілге тиек еті.
– Қостанай өңірі асты­ғымен ғана емес, ғылым мен білімнің көрнекті өкілдері, өнер және мәдениет майталмандарымен де елге жақ­сы таныс
Ағартушы Ыбырай Алтынса­рин, Ахмет Байтұрсынов сияқты ғұламаларымыздың кейін­гі ұрпаққа қалдырып кеткен мұ­ралары бәріміз үшін зор мақта­ныш
Сол мұраларды жоғалт­пай, өскелең ұрпаққа жеткізу – біздің қасиетті борышымыз
Қостанай жұртшы­лығына ал­ғысымызды айта отырып, ден­деріңізге саулық, отбасыларыңыз­­ға аман­дық тілейміз
Бүгінгі кеші­міз құт­ты болсын, – деп жылы лебізін білдірді Б.Мәкен.
Концертте күміс көмей әнші­лер Жаскелең Ғайсағалиев пен Майра Хайдарова «Күн сәуле­лі Қостанайым» әнін нақышына келтіре орындап, жиналған жұрт­­шылықтың қошеметіне бөленді
Дастан Есентеміров, Ақмарал Ахметова, Күләш Қуанышқалиева, Дә­рия Бақытова, Қанатқали Қо­жа­­қов сықылды өнер иелері кон­церттік бағдарламаның шырайын кіргізді
Дәулеткерей атын­дағы қазақ халық аспаптары ор­кестрі және Ба­тыс Қазақстан об­лысы әкімі жанындағы эстрада­лық-симфония­лық оркестрі (дири­жерлері Е.Нұрымбетов пен А.Шевелев) «Бал­бырауын», «Ма­хам­беттің поэмасы», «Кармен» шығармаларын орындады.
Концерттік бағдарлама соңын­да ақын Қадыр Мырза Әлінің сө­зіне жазылған композитор Ескендір Хасанға­лиевтің «Атамекен» әнін барлық өнерпаздар бірге шырқады
Қостанай облысы әкімі Нұралы Сәдуақасов­тың атынан өнерпаздарға ықылас гүлі тарту етілді.
Келесі күні І.Омаров атындағы қазақ драма театрында Батыс Қазақстан облыстық қазақ драма театрының артистері көрнекті жазушы Шыңғыс Айтматовтың «Жәмилә» повесі бойынша әзірленген қойылымды ұсынды.
Осылайша Батыс Қазақстан облысы­ның Қостанай өңіріндегі мәдени күндері табысты аяқталды
Екі облыстың ынты­мағы жа­рас­қан кездесуінде рухани-­мә­де­ни ықпалдастықпен қатар әлеу­меттік-экономикалық байланыс­тарды нығайту жайы да сөз болды
Батыс Қазақстанның өнер ұжымдарының шығармашылығына тәнті болған көрермен қауым да өз ризашылықтарын білдірді
Мә­селен, Ахмет Байтұрсынов атын­дағы Қостанай мем­лекеттік уни­верситетінің профессоры Ақылбек Шаяхметов: «Тобыл жағасында Батыс Қа­зақстан облысы­ның мәдениет күндеріне орай барлығы сән-салтанаты­мен өтті» десе, Қостанай қаласының тұрғыны Айғаным Жайлаубаева: «Оралдың өнерпаз­дары келіп концерт қояды дегенді естіп, тама­шалауға келдік
Мәде­ниет қыз­меткерлерінің ұйымдастыруымен болған кеш өте ұнады
Қайда жүрсе де, батысқазақ­стан­дық өнерпаздардың жолдары болып, сапарлары сәтті болсын» деп ақжарма тілектерін жеткізді.
Темірболат ТОҚМАМБЕТОВ
Суреттерді түсірген Рафхат Халелов
