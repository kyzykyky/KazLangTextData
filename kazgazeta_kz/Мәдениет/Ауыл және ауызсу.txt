Мемлекеттік деңгейде қабылданған маңызды бағдарламалардың біріне «Ақ бұлақ» бағдарламасын жатқызуға болады
Бағдарламаның басты мақсаты – су тапшылығын сезініп отырған елді мекендерді, ауыл-аймақтарды таза әрі сапалы ауызсумен қамтамасыз ету екені белгілі
Бұл мәселені шешуге республикалық бюджеттен арнайы қаражат бөлініп, игерілуде.
Бағдарламада көрсетілген жоспарға сай, 2020 жылға дейін еліміздегі қалалаларды сумен жабдықтау – 100, ал ауылдық жерлерді 80 пайызға жеткізу көзделген
2011-2013 жылдардың аралығында бағдарлама шеңберіндегі іс-шараларды жүзеге асыруға 315,1 млрд
теңге бөлініпті
Ауылдық елді мекендерге бағытталған қаржы көлемі де аз емес
Мәселен,  2011-2012 жылдары ауыл-аймақты сумен жабдықтау және су бұруға 500-ге тарта жоба жасалып, соған сай 62,5 млрд
теңге жұмсалған
Осы мерзім аралығында өңірлер «Ақ бұлақ» бағдарламасына бөлінген 30,5 млрд
теңгені игерген.
Біздің елімізде ғана емес, су тапшылығы мәселесі – әлемдік мәселе екенін UNICEF пен Дүние­жүзілік денсаулық сақтау ұйымы­ның жасаған мәлімдемесіне қарап-ақ байқауымызға болады
Онда: «Қазіргі кезде әлем халқының таза ауызсумен қамтылғаны 80 пайыздан асады» делінген
Мамандардың айтуынша, әлемде 800 млн-ға жуық адам ластанған суды пайдалануда
Ал олардың басым бөлігі, яғни «40 пайызы Африка мен оңтүстік Сахара халқы» дейді сарапшылар.  Демек, мәселенің өзекті болатын себебі – су тапшылығы адам денсаулығына тікелей әсер етеді
Өйткені су – тіршілік көзі
Ол сапасыз әрі жарамсыз болса, санитарлық талаптарға сай кел­мейтін болса, адамның ағзасына кері әсерін тигізері сөзсіз
Осы мәселеге терең мән берген еліміз «Ақ бұлақ» бағдарламасын қабыл­дап, елді мекендерге сапалы ауызсу жеткізуді қолға алды
Өзінің жоспарына, кезеңіне сай жүзеге асырылып келе жатқан аталған бағдарлама халқымыздың игілігіне бағытталып отырғаны аян.
Бұл мақсатты іске асыруда жоғарыда айтқанымыздай, қаражат қол байлау болмауы тиіс
2002-2010 жылдарға арналған «Ауыз су» бағдарламасына бөлінген 200-ге жуық миллиард теңге мен 2011-2020 жылдарға 1,3 триллион теңге көлеміне қарап, егер де қаражат тиімді жұмсалса, айтарлықтай мақсаттарға қол жеткізуге болатыны сөзсіз.
Елбасының тапсырмасы бойын­ша, республика бойынша ауызсуға қолжетімділік 2020 жылы 98 пайызға жетуі тиіс
Демек, әлі атқарар жұмыстар өте көп
Бұл орайда жерасты суларының әлеуетін кеңінен пайдалану, сумен қамтудың жаңа желілерін салу кезінде де жүйелі қағидатты қолдану керектігі аз айтылған жоқ
Мәселен, 2020 жылы орталықтандырылған сумен қамтуға қол жеткізу қалаларда 100 пайыз болып,  ауылдық жерлерде бұл көрсеткіш 2 есеге артып, 80 пайызға жеткізу де оңай мәселе емес.
Елімізде ауызсу мәселесі өзекті Оңтүстік Қазақстан облысында «Ақ бұлақ» бағдарламасы кезең-кезеңімен жүзеге асырылып келе жатқанын айта кетуіміз керек
Бұл бағдарлама қабыл­данғанға дейін, Оңтүстік Қазақ­станның елді мекендері, ауылдары су тапшылығын сезініп келді
Мәселе бүгінгі таңда да өзінің өзектілігін жойған жоқ
Дегенмен, бұрынғыға қарағанда бірқатар елді мекендерге таза әрі сапалы ауызсу жеткізілді
Мамандардың айтуынша, бағдарлама аясында ауыз су тапшылығын толығымен шешуге мүмкіндік бар
Егер де кемшіліктер орын алмайтын болса, қаражат уақытымен игерілетін болса, су мәселесін белгіленген мерзімде шешу мүмкіндігі жоғары.
Мәселен, Оңтүстік Қазақстан облыстық энергетика және тұрғын үй коммуналдық шаруашылығы басқармасының мәліметіне сүйенсек, Оңтүстік Қазақстан облысы, Амангелді елді мекеніне «Таза су» мемлекеттік бағдарламасы бо­йынша 2009 жылы 19,7 миллион теңге бөлініп, ауылдан 6,5 шақырым қашықтағы Мырзагелді бұлағынан су тартылған
2008 жылы аталған бұлаққа зерттеу жұмыстары жүргізілгенде, оның суы ішуге жарамды деген ұйғарым жасалған
Алайда 2011 жылы зерттегенде су кермек болып шыққан
Амангелді ауылындағы ауызсу мәселесін шешу мақсатында облыс бюджетінен ­8 мил­лион 200 мың теңге бөлінген
Бұл қаражатқа ауылдағы ащы суды тұщыландыратын қондырғы орнату көзделуде.
Жалпы алғанда, Оңтүстік Қазақстан облысында 2009-2013 жылдары «Ақ бұлақ» халықты таза ауызсумен қамту мемлекеттік бағдарламасы аясында 235 елді мекенге ауызсу тартылған
Аймақта 20-дан астам елді мекендер ауызсу тапшылығын сезініп отыр
Бұл ауылдарға тұщы су жеткізу үшін жергілікті бюджеттен 414 миллион теңге қарастырылған.
Таза ауызсудың жеткізілмеуінен көптеген ауылдар суды құдықтан алуға мәжбүр
Ал құдықтан алынатын ауызсудың сапасы талапқа сай бола бермейтіні белгілі
Облыстың Сарыағаш және Мақтарал аудандарында 7 елді мекен ауызсумен қамтамасыз етіліп, Сарыағаш ауданындағы магистральдік су құбырының құрылыс үшін бюджеттен 168 млн
теңге бөлінген.
Халықтың ауызсу мәселесін шешуге бағытталған бағдарлама сәтті жүзеге асырылса Оңтүстік Қазақстан аймағындағы су тап­шылығы әлдеқайда азаятын болады
Ал бағдарламаның мерзімде көр­сетілген мақсат-міндеттері өз уақытына сай орындалса, аймақта ауызсу тапшылығын толығымен шешуге мүмкіндіктер бар
Үкіметтік деңгейде қабылданған бағдарламаға бүгінгі таңда ерекше мән беріліп отырғаны сөзсіз
Оңтүстік Қазақстан облысының атқамінер азаматтары, жергілікті билік өкілдері мен кәсіпкерлер ортақ мақсатты іске асыру жолында бірлесіп, пәрменді іс-шараларды атқаратын болса, нәтиже де айтарлықтай жоғары болатындығы сөзсіз.
Серік Ерман
Оңтүстік Қазақстан облысы
