Ә.Қастеев атындағы ҚР Мемлекеттік өнер музейінде «Март» шығармашылық тобының көрмесі ашылды
Көрмеге О.Әбішева, Г.Бекова, Г.Ибрагимова, К.Кел­денова, С.Қырғызбекова, Н.Ми­хайлова, М.Мырзабекова, Н.Назарова, Л.Овчинникова, З.Рабилова, А.Татаева, Н.Ульданова, Ж.Шайгозова, Л.Щерблюк сынды суретшілердің көктемге арналған туындылары қойылды.
Бұл туындылардың ерекшелігі – көктемгі көңіл-күйге тән сұлу­лық­қа, биязылық пен қуанышқа құрыл­ғандығы
8-наурыз қарсаңында ашылған көрме гүлдерге басымдық берген
«Марттың» әрбір қатысушысы өзіндік қолтаңбасын қалыптастырған суретші екенін айта кеткен жөн
Экспозицияға 50-ден астам кескіндемелер мен графикалық парақшалар қойылды.
Светлана Қырғызбекованың гүл шоқ­тары барқыттай жұмсақ ашық түс­­тік ауы­сыммен көзге түседі
Г.Ибрагимованың графикалық парақшаларындағы жануарлар мен өсімдіктер ғажайып мифтерді көз алдымызға әкеліп, ертегілер әлеміне еліктіріп, көрерменді қиялға жетелейді
Ал О.Әбішеваның «Сәукеле» картинасындағы қалыңдық бейнесі киіз үймен әдемі үйлесім тапқан ұлттық нақыш көрініс тапқан туындылардың бірі
Нина Назарованың ­туындыларына жазу мәнерінің жеңілдігі мен түсті берудегі тазалық тән.
Толғанай ШӘКЕНОВА
