Сәуір айының шуақты күндерінде театр сүйер көрермен қауымды зор қуанышқа бөлеген Астананың Жастар театрының академиялық М.Әуезов театрында өткен қойылымдарына риза болмаған көрермен жоқ шығар

Театртанушылар мен өнер адамдары тарапынан баспасөз беттерінде кәсіби талдаулар айтылып жатыр
Ал біз қарапайым көрермен қатарындағы Алматы сән және дизайн колледжінің бір топ оқытушылары мен студенттері Жастар театрының өнерпаздарына өз қошеметтерімізді білдіріп қана қоймай, баспасөз бетінде ризашылығымызды танытпақпыз.
М.Әуезов театры сахнасында өнер көрсеткен Жастар театрының актерлары қазақ театр өнерін жарқыратып, даңқын аспанға көтере алатын майталмандар екеніне көрермендерінің көзін жеткізді.
Біз 20 сәуірде студенттерімізбен «Нартәуекел» спектакліне барған едік
(Ә.Кекілбаев
«Нартәуекел» режиссері – Нұрқанат Жақыпбай
Биін қоюшы – Шырын Мустафина) Содан 26 сәуірдегі «Асауға тұсауға» дейін ­театрдан айналып шыға алмадық.
Қандай ғажап өнерпаз жастар!..
Қандай керемет өнер ұжымы! (Әділ Ахметов, Дәурен Серғазин, Ербол Тілеукенов, Жандәулет ­Батай, Ғазиза Мұқан, Айнұр ­Рахитова, Шехназ Қызыханова, Назерке Серікболовалардың өнеріне тәнті болдық)
Әншілік пе?! Бұлбұлдай сайрайды ғой өздері
Опералық әнші­лермен бақ таластыра ма, қалай?!
Би дейсіз бе?! Бидің сан алуан жанрының қисынын тауып, алдыңа тартып береді
Кей сәтте балет бишілерінің өнерін тамашалап отырғандай боласың (Н.Гоголь «Ревизор» Режиссері – Нұрқанат Жақыпбай).
Көп дауыстағы ән дейсіз бе?! Қойылымдық сюжетпен жымдаса, қойылым мазмұнын аша түсуге қызмет етіп, көпшілік биімен көмкеріле бірнеше тілде шырқалып тербеледі
Тіпті актерлар цирк артистерімен де жарысқа түсе алады (У
Шекспир «Асауға тұсау»)

Заманауи өнердің барлық саласынан нәр алған актерлар осы саладан меңгергендерін, ең басты, қасиетті парыздарын өздері сомдаған образды ашуға бағыттайды.
Қойылымдардың шығармашы­лық қуатын жоғары деңгейге көтеру, көрермен жүрегіне жол табу, киелі театр өнерінің қасиет-қадірін жар­қырата көрсету, қайта­ланбас режиссуралық шешім­дері мен жаңашыл ғажайыптар жасау – театр режиссері Нұрқанат Жақыпбайдың ерен еңбегі деп білеміз.
Жастар театры биыл 10 жылдық мерейтойын атап өтуде
Осы он жыл ішінде халықаралық фестивальдарда жеті дүркін «Гран-При» (бас бәйге) иеленіпті
Міне, осы бір тамаша тал­­пы­­ныстарымен аз ғана мерзімде қа­­зақ өнерінің мақтанышына айнала алды.
Бұл жастар театры өз еңбектерімен, өз жаңалықтарымен ғана емес, бүкіл елдің, бүкіл көрермен қауымның таза тілегіне, ақ ниетіне бөленіп отыр
Бұл өнерпаздарға қарап: «Айналайындар, осылай көтере беріңдер қазақтың өнерін
Өнерді сендер көтерсеңдер, өнер сендерді көтереді!» дейміз.
Айта кету керек, жеті күндік қойылымда Алматыдағы академия­лық М.Әуезов театрының үлкен залында ине шаншар орын болмады.
Осындай өнерпаз ұландары бар халық бақытты! Сол өнерпаз ұландарының жұлдыздарын жандырып, балапандай баулып, қиядағыны шалдырған режиссер бақытты.
Нұрқанат Жақыпбай сияқты бапкер ұстаздары бар актерлер бақытты!
Алматы сән және дизайн 
колледжі оқытушылары мен студенттері атынан:
Күлзия АУКАШОВА, 
Насихат ӨМІРБЕКОВА
