Самарқанның көк тасы еріп, тіршілік атаулыға жылулық әкелетін молшылық мейрамын 21-наурыз күні Атырау кеденшілері кең ауқымда атап өтті
Мереке қарсаңында кеденшілер департамент аумағына киіз үйлер тігіп, көрнекті концерттік алаң құрып, қонақтарын бар ыждағатымен күтіп алуға асықты
 
Мерекелік шара қазақ қыздарының «Шашу» биімен ашылды
Төгілген ән-күйлер, жырлар, көтеріңкі көңіл-күй, қазақы нақыштағы ұлттық киімдер мерекелік кешке сән-салтанат беріп тұрды
Салтанаттың ресми бөлігін департамент басшысы Құрманғали Тасмағанбетов құттықтау сөзбен ашты
Департамент қызметкерлері көрермендер назарына «Құда түсу» салтына қатысты қысқаша көрініс ұсынды.
Келген қонақтарды «Киім пірі – кимешек» атты сайыс өз ерекшелігімен сүйсіндірді
Бұл ретте Тәуекелдерді талдау және статистика бөлімінің бастығы Жихаз Сағналиева немерелерімен, «Энергетикалық» кеден бекетінің маманы Асылбек Шапиков, Қаржылық және материалды-техникалық қамтамасыз ету бөлімінің жетекші маманы Жания Қабдел, Посткедендік бақылау басқармасының бас мамандары Клара Олжабаева мен Ербол Ұзағалиевтің дайындаған ұлттық киім үлгілері ерекше назар аудартқанын айта кету керек.
Атырау кеденінің алғашқы іргетасын қалаушы, кеден қызметінің ардагері Мұрат Өтешов, «Ембімұнайгаз» АҚ бас директоры Жұмабек Жамауов, «Қазақтелеком» АҚ Атырау облыстық телекоммуникациялар дирекциясының директоры Ерсайын Дүйсемалиев және басқа да қонақтар кеденшілерді Наурыз мейрамымен шын жүректен құттықтап, ақ тілектерін арнады.
А.СЕРІКБАЙҰЛЫ
