Алматыда «Цезарь» кинотеатрында Шәкен Айманов атындағы «Қазақфильм» акционерлік қоғамы түсірген «Шәмші» деректі фильмінің тұсаукесері болып өтті
Фильмнің атқарушы продюсері Қалдыбек Құрманәлі, сценарий авторы Қали Сәрсенбай, қоюшы режиссері Тілеген Ахмет, қоюшы операторы Владимир Старыгин. 
 

Туындыда атақты композитордың балалық шағынан бастап жүріп өткен өмір жолы бейнеленген
Қоғамдағы «көзіне мақтап, сыртынан даттау» да өмірдің шындығымен астасып жатыр
Өн бойынан шынайылық табылатын фильм көрерменін терең толғаныстарға жетелейді.
Өмір жолын мал дәрігерлік маман­дықтан бастаған Шәмші Жамал Омарованың қамқорлығын көп көрген екен
Ташкентте музыкалық білім алып жүрген жерінен Алматыға өнер академиясына әкеліп түсіріп, үйінде жатқызып оқытқан.
Фильмнің көңіл толқытатын тұс­тары көп болды
Ауырып жатқан анасы оқуда жүрген баласын шақырып алып кездесуі, шарасыз Шәмшінің «Мен сіздің басыңызға үлкен ескерткіш қоя алмаспын, бірақ тамаша ән қалдырамын» деуі баланың анаға деген махаббатының өшпейтіндігін білдіреді.
Келесі бір жүрек тебірентер тұсы – өзінің өнерін бағалағысы келмейтін, мойындағысы келмейтіндердің іс-әрекетіне ашу шақырған мінезді Шәмшінің машинамен зуылдап отырып Ақанның бейітіне қарай тура тартуы
Композитордың қоғамға өкпе-назы, жүрген ортасына реніші Ақан серіге мұңын шағуы арқылы берілген.
Фильмнің көрермен көңілінен шығуы шынайылық пен шеберлікке де байланысты
Ақан серіні – Жомарт Зейнәбілов, Шәмшіні – Аманқос Садықов, Шәмшінің әкесі Қалдаяқты – Дәулет Шоқпаров, анасы Сақыпжамалды – Дариға Көшекбаева, Шәмшінің Музасын – Айгерім Қалаубаева, бала Шәмшіні – Шәмші-Қалдаяқ Құрманәлі, анасы қайтқанда жылайтын кішкентай қызды, қарындасының рөлін Мерей Заманбекқызы сомдады.
Фильмнің продюсері Қалдыбек Құрманәлі «Шәмші» деректі фильмі «Қазақстан» ұлттық телеарнасы арқылы көрерменге жол тартатынын айтты.
Аяжан ТІЛЕУБЕРГЕН
