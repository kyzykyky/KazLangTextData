Әл-Фараби атындағы Қазақ ұлттық университетінде Ұлыстың ұлы күніне орай «Қош келдің, Әз Наурыз!» атты мерекелік шара ұйымдастырылды

Салтанатты шара «Фараби сазы» ұлт аспаптар оркестрінің орындауындағы «Сарыарқа» күйімен ашылды
Университет ректоры Ғалым Мұтанов құттықтау тілегін айтты. 
– Бүгін еліміздегі халқымыздың дәстүрлі мейрамдарының бірі – ұлыстың ұлы күні Әз Нау­рызды атап өтіп отырмыз
Тарих қойнауынан бас­тау алған ұлық мерекенің бүгінгі таңда ­ЮНЕСКО деңгейінде атап өтілетін мейрамдардың қатарына қосылып отырғаны біздер үшін үлкен мәртебе
Биыл елімізде мерекеленетін атаулы күндермен қатар әлемдегі екінші ұстаз атанған әл-Фараби бабамызға 1145 жыл толуымен баршаңызды шын жүректен құттықтаймын, – деді Ғ.Мұтанов
Мерекелік шараның құрметті қонағы ретінде қатысқан Алматы қаласы Бостандық ауданының әкімі Бекқали Торғаев та өзінің жүрекжарды лебізін білдірді.
Ұлыстың ұлы күнін университет ұжымы болып атап өту  дәстүрімізге айналған
Жоғары оқу орнының әрбір факультеті киіз үйлерін тігіп, меймандарын әдемі дастарқан жайып, қарсы алады
Наурыз көжеден дәм таттырып, ерекше сый-құрмет көрсетеді
Осы жолы бұл дәстүр өзіндік өрнегімен жалғасын тапты
Өнерлі жас­тар ән мен жырдан шашу шашты
Ұлттық спорт түрлері бойын­ша жарыстар ұйымдастырылып, жүлдегерлер марапатталды.
Көктем мезгілі басталысымен университе­тімізде «Тазалық апталығы» байқауы жарияланған болатын
«Тазалық апталығы» байқауының аясында «Үздік оқу ғимараты» аталымы бойынша I орынға әскери кафедра лайық деп танылса, II орынға механика және математика факультеті ие болды
III орын халықаралық қатынастар факультетіне берілді.
Осы күні тал отырғызу шарасы да ұйым­дас­тырылды
Бұл шараға Алматы қаласы әкімдігі, Алматы қаласында орналасқан дипломатиялық корпус өкілдері, бірқатар елшіліктердің бас консулдары қатысты
Жаңа баққа «Достық аллеясы» деген атау берілді
Кәріс, ауған, түрік және т.б
этномәдени орталықтардың көрмелері ұйымдастырылғанын да айта кеткеніміз жөн
Мереке соңы концерттік бағдарламаларға ұласты.
Жұлдыз ӘБІЛ,
әл-Фараби атындағы 
ҚазҰУ-дың студенті
