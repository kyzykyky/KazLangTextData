
Астана қаласында бүлдіршіндерге арналған Қуыршақ театрының жұмыс істей бастағанына он жылдай болды
Жастар театры құрамында ашылған балалар әлемінің таңғажайып өнер ордасы екі жылдан бері бөлек отау тігіп, бұрынғы бейнелеу өнері мұражайының ғимаратына ие болды

Қуыршақ театрын ұйымдастырып, елордадағы өнер ұжымдары қатарына қосқан Құралай Ешмұратова Мәскеудегі атақты С.Образцовтың шәкірті, профессор
Қазір театр репертуарында 21 қойылым бар
Кішкентай көрермендер қатары көбейіп келеді
Театрда бүгінде 69 адам жұмыс істейді, көпшілігі Жүргенов атындағы және Астанадағы қазақ ұлттық өнер университеттерін бітірген жоғары білімді кәсіби мамандар
­Айжан Салаева режиссер болса, Досымхан Бейсебаев, Айгүл Мақұлбекова, Айжан Садықова, Дамир Өтеев, Дархан Мүсілімов сынды әртіс қыз-жігіттер бар.
Театрда шағын тігін цехы жұмыс істейді екен
Қуыршақтардың киімдері, кейде сахналық кейіпкерлердің өздері сол жерде жасалады
Дегенмен, бұл бағытта әлі де болса қиындықтар бар
Өйткені қуыршақ жасау оңай емес
Сондықтан кейде арнайы тапсырыс беріп Ресейде жасатуға тура келеді
Ал қуыршақтардың эскиздерін театрдың суретшілері жасайды.
Театр қойылымдарының та­қы­рыбы сан алуан
Мәселен, Қ.Ешмұратова әзірлеген «Мәңгілік бала бейне» қойылымында кішкене қуыршақ – Ләйла ядролық жарылыс­тың қасіретін көріп, бойы өспей қалған қыз
Ол келбетті жас жігітті ұна­тып қалады
Мұнысына бүкіл ауыл күледі
Сахналық қойы­лымда қо­ларбада отыратын тағы бір бала бар
Ол да бір қызға ғашық
Адамның сезімінде шек бар ма, бірақ тағдыр маңдайларына албырт жастықтың ондай бақытын жазбайды
Екеуі де ядролық аждаһаның құрбаны болып, өмірден озады
Осы трагедиялық көрініс арқылы театр жас көрермен санасына ядролық жарылыстар қасіретінің не екенін, жеріміз бен еліміз одан қандай зардап шеккенін жеткізеді
Бұл – қойылымның жалпы мазмұны
Ал қуыршақтар арқылы қасіретті тақырыпты ашу бір бөлек
Қойылымда қара киім киген әртістер қуыршақтарды қимылға келтіреді
Бұл арада әртістердің өздері де қуыршақтармен бірге қойылымның жүгін көтереді.
«Ормандағы оқиға» деген ­қо­йылымда әртістер шымылдықтың артында тұрып қуыршақтармен жұмыс істейді
Ертегі айтатын адамның өзі дауыстап, қуыршақтардың алдын ала жазылып алынған дауыстарымен үйлестіреді
Тағы бір «Арыстан патша» атты мюзиклде өнерпаздар маскаларды пайдаланып өздері ойнайды
Одан басқа адамның бойынан үлкен қуыршақтарды сомдайтын тағы бір қойылым түрі бар
Осылай сан түрлі жолмен кішкентай көрермендердің көңілін баурап алудың әдіс-тәсілдері жасалады
Баланың көңілі не нәрсеге де сенгіш, бәрін сол қалпында қабылдайтын періштедей ақ қой
Қуыршақ театрының әртістері мұны жақсы түсініп, бала ұғымына сай келетін іс-қимылдар жасайды
Кейде олар ашық алаңдарда, саябақтарда да өнер көрсетеді
Астанада өтіп жататын түрлі мәдени шараларда бала біткенді таңғалдырып, қуантып, бірге билеп жүретін үлкен қуыршақтар жиі көзге түседі
Бұлар осы театрдың әртістері

Соңғы бес-алты жылда қуыршақ ­теат­ры көптеген шетелдерде болып қайтты
Бірқатар байқауларда жүлдегер атан­ды
Мәселен, Тәжікстанның Душанбе қаласында болған «Чодери хаел» атты халықаралық фестивальде Астана қуыр­шақ театры бірінші орынға ие болды
Түр­кияның Ыстамбұл қаласынан да олжалы оралды
Одан Ресей, Италия, Ис­панияға барды
Болгарияның Ямбул деген қаласында өнер көрсетті
«Ортеке» халық­аралық фестивалінде театр екі бірдей аталым бойынша бірінші орынды ұтып алды.
– Біздің барлық қойылымымыз ұлт­тық болмысты, салт-дәстүрді наси­хат­­тауға, сол арқылы тәрбиелік мәні бар жұмыстар жасауға бағытталады, – дейді Салтанат Талғатқызы
– Мысалы «Ер­төстік» қойылымы бүлдіршіндерді ұлт­тық нәрмен сусындататын тамаша дүние.
Салтанат қуыршақ театрында әр қойылым екі тілде жүретінін айтады
ЭКСПО-ға байланысты театрдың үш қойылымы қазақ, орыс және ағылшын тілінде ұйымдастырылған.
Біз театр қойылымдарының сцена­рийлері қалай жазылады деген сауалға да ой жүгіртіп көрдік
Кәдімгі театрлардың сценарийлеріне қарағанда қуыршақ театрының қойылымдары үшін бөлекше сценарий жазылады екен
Қуыршақ ­театрын ашылған кезден бері басқарып келе жатқан Ұлттық өнер университетінің доценті Тоғжан Хасанғалиева бұған ерекше мән береді
2015 жылы ол кісінің бас­тауымен «Құралай» атты фестиваль ұйымдастырылып, Қуыршақ ­театрлары қауым­дастығы құрылды
Көптеген игілікті істер атқарылды
Таяуда Қуыр­шақ театрларының бүкіләлемдік фес­ти­ва­лін ұйымдастыру қолға алынуда
Оған 24 мем­лекеттен қуыршақ театрлары қатыспақшы.
Қуыршақ театрының мамандары бүгін өздері отырған ғимараттың талапқа сай келмейтінін айтса да, осының өзіне шүкір деген пікірде
Сахнасы тар, төбесі аласа, шамамен 100 адам ғана ­сиятын бұрынғы мұражайдың іші театрға ыңғайластырылып жөнделген
Бірақ жарық түсіретін жабдықтардың өзін қою қиындық келтіруде
Үлкен, ауқымды қойылымдар қоюға, қуатты прожекторлар қолдануға мүмкіндік жоқ.
Әйтсе де, барға шүкір
Театр қыз­мет­керлері болашақта қуыршақ театрының арнайы ғимараты бола жатар деген сенімде.
Ғазиз Құрмашұлы 
АСТАНА
