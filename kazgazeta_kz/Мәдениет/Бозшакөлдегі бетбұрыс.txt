Павлодар облысындағы ірі инвестициялық жобалардың бірі – «Қазақмыс Бозшакөл» кен байыту комбинаты болғалы тұр
Бүгінде кәсіпорын құрылысының 70 пайызы бітуге таяу. 
Десе де, жоспарланған жұмыстар өз кестесінен бірнеше айға кешеуілдеп қалған
Оның өзіндік себептері де жоқ емес
Ең басты себеп кенді ұсақтауға пайдаланылатын диірмен құрылғысын Австралиядан жеткізуге байланыс­ты біршама қиындықтар туындаған
Комбинаттың директоры Талғат Ахановтың айтуына қарағанда, техниканы жер бетімен әкелу мүмкін болмапты
Сондықтан Ресей арқылы өзен жолдарымен жеткізілген
Ол үшін көрші елдегі әріптестерімен келіссөздер жүргізу, көпірлерді техни­каның көлеміне, салмағына қарай ыңғайлау біраз уақытты талап еткен.
Қазіргі таңда кәсіпорынның алдағы құрылыс жұмыстарын жүзеге асыруға қытайлық компания атсалысуда
Бұған дейін бас мердігер ретінде комбинаттағы құрылыс жұмыстарын түрік фирмасы атқарып келген.
«Қазақмыс» корпорациясының басқа­рушы бас директоры Олег Новачуктың айтуынша, комбинат құрылысы жыл соңына дейін аяқталып бітпек.
Облыс әкімі Қанат Бозымбаев құры­лыс­тың жүргізілу қарқынымен таныса келіп:
– Бас мердігер компания ауысуда
Осы орайда бұған дейін түрік фирмасында қызмет еткен жергілікті тұрғындардың жұмыссыз қалмауы қадағалансын, – деп әрі қарайғы міндеттердің іске асырылуы бойынша нақты тапсырмалар жүктеді.
Сонымен қатар облыс әкімі құрылыс жұмыстарына қосалқы мердігер ретінде жергілікті фирмаларды алу ескерілсе деген ниетін білдірді
Аймақ басшысының айтуынша, Екібастұз аумағындағы ірі инвестициялық жоба павлодарлық құрылыс, сервистік компанияларға өз пайдасын тигізуі керек.
– Бұл іс-шаралар сәтті жүзеге асырылса, 2015 жылы комбинат жұмысы іске қосылмақ
Сол сәтте кадрлардың тапшылығы болмауы үшін қазірден бас­тап қамдану қажет, – деді облыс әкімі.
– Жоба іске қосылғанда, мұнда 1500 адам еңбек етеді деп межеленуде
Бүгіннен бастап қажетті мамандық иелерінің нақты санын белгілеу қажет
Аймағымызда 50 колледж жұмыс істейді
Онда шамамен 30 мың шәкірт оқытылады
Жылына жеті мыңдай түлек қолына диплом алады
Әрине, түлектердің білімін кәсіпорында талап етілетін деңгейге жеткізу қажет екенін де түсінеміз
Дегенмен, бұл жұмысқа жас мамандарды да тарту керек.
«Қазақмыс Бозшакөл» іске қосылса комбинатта жылына 30 млн
тонна кен қазылады деп күтілуде
Одан 100 мың тонна шамасында мыс концентраты алынбақ.
Гүлжайна ТҮГЕЛБАЙ
Павлодар
