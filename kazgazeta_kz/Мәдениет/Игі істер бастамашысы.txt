Ширек ғасыр қызмет етіп келе жатқан «Алматы қаласы мәдениет, спорт және полиграфия мекемелері қызметкерлерінің Жергілікті «Руханият» кәсіподағы» қоғамдық бірлестігі өз мүшелерінің еңбек, кәсіби және әлеуметтік-экономикалық құқығы мен мүдделерін қорғау үшін құрылған
Кәсіподақ құрылған күннен бастап Жарғы мақсаттарына сай алға қойған міндеттерді дер кезінде орындауға, нақты нәтиже шығаруға тырысады.
М.Әуезов атындағы Қазақ мемлекеттік академиялық драма театры, «Алатау» қысқы спорт түрлері бойынша Рес­пуб­ликалық жоғары спорт шеберлігі мектебі, ЖШС «Полиграфкомбинат», К.Байсейітова атындағы музыка мектебі, мүгедек балалар орталығы, Ахметов атындағы олимпиадалық қор бойынша Республикалық мектеп-интернат-колледжі, №5 мамандандырылған ке­шенді балалар мен жасөспірімдер спорт-техникалық мектебі және т.б
мекеме қыз­меткерлеріне еңбек құқықтарын қорғау жөнінде ақыл-кеңес беріліп, жауапкершілікті арттыру қажет екендігі түсіндіріледі.
Бүкіл ғұмырын еліміздің болашағына арнаған мерейтой иелерін де марапаттап, кейінгі ұрпаққа үлгі-өнеге ету мақсатында көптеген іс-шаралар атқарылды
Мәселен, «КВАРТА» ЖШС кәсіподағының ұйымдастырушысы полиграфия саласындағы ардагері Л.Усманова, №4 ОРМБЖМ кәсіподағының ұйымдастырушысы, Қазақстанның футбол ардагері Ю.Хен, балалар мен жасөспірімдерге арналған Ғ.Мүсірепов атындағы Қазақ мемлекеттік академия­лық театрының артисі Р.Калиолдина, ҚР Мемлекеттік Үрмелі аспаптар оркестрінің бас дирижері К.Ахметов, дирижер А.Беляков және т.б
елінің өркендеуіне өлшеусіз үлес қосып жүрген тұлғаларды мерейтойымен құттықтап, сый-сияпат жасадық.
Биыл еліміздің Мәдениет және өнер қызметкерлері күні мерекесіне орай мәдениет мекемелері арасында мини-футболдан турнир ұйымдастырылды
Тартыс­ты өткен додада Құрманғазы атындағы Қазақтың мемлекеттік халық аспаптар оркестрі 1-орын, М.Әуезов атындағы Қазақтың мемлекеттік академиялық театры 2-орын, «Алатау» дәстүрлі өнер театры 3-орын алып, жүлделі орындардан көрін­ді
Шараны өткізуге «Республикалық спорт колледжі» РМҚК директоры А.Тшанов, Қазақстан футболының ардагері, №4 ОРМБЖМ кәсіподақ ұйымдастыру­шысы Ю.Хен белсенділік танытып, қолдау көрсетті.
1 маусым – Балаларды қорғау күні қарсаңында балалар арасында сурет сайысын ұйымдастырып, театрландырылған көрініс көрсетілді
Қуыршақ театрының ғимаратында өткен жарыста жеңімпаздарға мақтау қағаздарымен қоса, сыйлық тапсырылды
Шараның жоғары деңгейде өтуіне «Мемлекеттік қуыршақ театры» ҚМҚК директоры Т.Есеналиев, аталған театрдың артисі Е.Жүнісова, балалар суреттерін бағалау бойынша сарапшы ретінде шақырылған О.Таңсықбаев атындағы Алматы көркем-қолданбалы өнер колледжінің кәсіподақ ұйымдастырушысы А.Нұрғожаев және т.б
атсалысты.
Кәсіподақ мүшелері Ыстықкөл жағасында өткен семинарға қатысып, өзара тәжірибе жинақтап қайтты
Қоғамдағы өзекті мәселелер негізіне арқау болған семинар барысында «Руханият» кәсіподағы құрамына Республикалық неміс театры, Мемлекеттік қуыршақ театры, «Алатау» дәстүрлі өнер театры, Алматы қаласы музейлер ұйымы, Мүгедек балалар орталығы, Республикалық спорт колледжі, Ахметов атындағы олимпиадалық қор бойынша Республикалық мектеп-интернат-колледжі, ауыр атлетикадан ОДО, №19 БЖСМ секілді мекемелер еніп, санымыз 5500-ге көбейді
Бұл 2016 жылмен салыстырғанда 10 пайыз артық көрсет­кіш екендігін ескерсек, жасап жатқан жұмысымыз өз нәтижесін берді деп есептеуге болады.
Бұдан бөлек, бірлікті нығайту, әлеуметтік-еңбек құқықтарын және қыз­мет­керлердің кәсіби мүдделерін қорғау үшін ұйымдастырылған «Ең үздік кәсіподақ ұйымы» сайысы да жоғары деңгейде өткендігін айта кетейік.
2017-2019 жылдары Алматы қаласы Дене шынықтыру және спорт басқармасы мен Алматы қаласы Мәдениет және мұрағат басқармасы арасында тең құқықтық пен екі жақтың өзара жауапкершілігінің негізінде жалпы әлеуметтік маңызды мақсаттарға жету үшін әлеуметтік, еңбек және экономикалық қатынастарды реттеудің тиімді тетіктері жасалды
Осыны негізге ала отырып, жұмыс істеудің әдіс-тәсілдерін жетілдіру – «Руханият» кәсіподағы қызметінің басты міндеті болып қала бермек.
Исләмбек Омаров,
 «Руханият» кәсіподағы қоғамдық бірлестігінің төрағасы
