Оңтүстік Қазақстан облысының әкімі Асқар Мырзахметов жұмыс сапарымен Түлкібас ауданында болды
Аймақ басшысы алдымен Майтөбе ауылындағы «Мичурин Алма-Экспорт» ЖШС-ның жүзім алқабын аралап, осы серіктестікке қарасты жыл сайын 490 мың литр шарап өндіретін кәсіпорынның жұмысымен танысты. Әкім жүзім шаруашылығының басшыларымен жүздесу кезінде әлемдік сұранысқа ие жүзім сұрыптарын өсіруді қолға алу керектігін айтты
Сонымен бірге аудандағы шаруа қожалықтарының басшыларымен жүздесіп, оларға облыс бойынша мал шаруашылығын дамытуға қатысты жаңа үш жылдық бағдарламаның тұсауы кесілгенін жеткізді.
Облыс әкімі одан соң осы елді мекендегі жақында ғана күрделі жөндеуден өткен орталық ауруханада болды
Түлкібас ауданының әкімі Қайрат Әбдуалиев осы аурухананың жанынан арнайы медициналық оңалту орталығын ашу жоспарда бар екенін айтты
Оның айтуынша таулы аудандағы Майтөбе елді мекенінің ауа райы басқа ауылдардың жағдайымен салыстырғанда қолайлы
Қан қысымы жоғары науқастар үшін, бұл медициналық оңалту орталығы нағыз ем қабылдауға қолайлы шипажай болмақ.
Рысқұлов ауылдық округіндегі «Майлыкент сүт» ауылшаруашылығы тұтыну кооперативі облыс әкімі аялдаған келесі нысан болды
Сүтті қайта өңдеп, сұранысқа ие сапалы өнімдер шығаратын бұл кәсіпорын күніне 5 тонна сүт өңдеу мүмкіндігіне ие
Бүгінде серіктестіктің тауар белгісі бар пас­терленген сүт, айран, қаймақ және ірімшік өнімдері дүкен сөрелерінен өз орнын табуда
Бұған дейін жобаны іске асыруға 105 млн
теңге көлемінде инвестиция тартылған, оның ішінде 30 млн
теңге екінші деңгейдегі банктер арқылы несиеге алынған
Серіктестік басшысы Н.Сауытбеков кәсіпорын жұмысын одан ары жандандыру үшін, облыс әкімінен мемлекеттік бағдарламалар аясында қаржы бөлуді сұрады
Оның сөзін мұқият тыңдаған аймақ басшысы тиісті басқармаларға кәсіпкердің ұсынысын жете зерттеуді тапсырды.
А.Мырзахметов іссапар барысында жергілікті тұрғындармен де кездесіп, оларды толғандырған мәселелермен егжей-тегжейлі танысты
 Аймақ басшысымен болған кездесуде ауыл тұрғындары ішкі жолдарды жөндеу, жаңа мектеп салу, Арыс өзені бойында тазалықты сақтау жөніндегі мәселелерді қозғады
Тұрғындар көтерген мәселелер бойын­ша жауап берген облыс әкімі әлеуметтік нысандардың құрылысын жүргізу жөнінде арнайы іс-шаралар бекітілгенін хабарлап, тазалық сақтау мәселесі бүкіл жұртшылық болып атқарылуы тиіс міндет екенін жеткізді.
Жұмыс сапарының соңында облыс әкімі аудандағы ауыл әкімдерімен, мекеме басшыларымен, тұрғындармен арнайы жиын өткізді
Мұнда аудан әкімі Қ.Абдуалиев үстіміздегі жылдың 5 айында ауданның әлеуметтік-экономикалық даму қорытындысы бойынша хабарлама жасады
Жиынды қорытындылаған аймақ басшысы ауданда атқарылған жұмыстарды оң бағалады, бұл аймақта ауызсу мәселесі 95 пайызға, газбен қамту мәселесі 99 пайызға жеткендігін мәлімдеді
Жиында айтылғандай, Түлкібас ауданы экономикалық және әлеуметтік жетістіктері бойынша тек Оңтүстік Қазақстан облысы бойынша ғана емес, еліміздегі алдыңғы қатарлы аудандардың қатарына жатады
Мысалы, Түлкібас еліміздегі тұрғындары көгілдір отынмен жеткілікті қамтылған бірегей аудан.
«Ақбұлақ» бағдарламасы жоспарға сай іске асқандықтан, ауызсу мәселесі де бұл ауданда оң шешімін тапқан
Аудандағы 62 елді мекеннің 60-ына таза су жеткізетін құбыр тартылған
Бүгінгі таңда 60 елді мекеннің барлығы аузысуды орталықтандырылған құбыр жүйесінен ішіп отыр
Тек екі елді мекеннің тұрғындары ғана әзірге құдықты пайдаланады
Аудан басшылары алдағы уақытта аталған бұл екі елді мекенге құбыр жүргізіп, халықты ауызсумен толық қамтамасыз етуге уәде беріп отыр.
Облыс әкімі жиын соңында аудан басшылығы мен ауыл әкімдеріне халықпен тығыз жұмыс жүргізуді тапсырды.
Б.Молдахмет
Оңтүстік Қазақстан облысы
