Орынбор – қазақ елі үшін қашанда орны бөлек, бұл өлке кезінде Алаш зиялыларының рухын көтерген қасиетті мекен
Қазақ зиялылары қызмет етіп, тыныс-тіршілік еткен көне ғимараттардың күні бүгінге дейін аман сақталып келуі, шындығында, ерекше жайт.
Осы орайда биылғы жылы Орынбор өлкесінде Алаш арыстары ардақталған игі іс-шараға қатысқан қазақстандық делегацияның құрамында болған А.Байтұрсынұлы мұражай-үйінің директоры, филология ғылымдарының кандидаты Райхан Сахыбекқызы Имаханбетоваға жолығып, тілдесудің сәті түскен еді.
– Орынбордағы тарихи тұлғалар жұмыс жасаған ғимараттардың бүгінгі ахуалы мен бұл тарихи сәулет-ескерткіштерді келешек ұрпақ жадына мәңгі сақтау үшін өткізілген тағылымды шарадан қандай ой түйіп қайттыңыз? Алған әсеріңіз қандай?
– Елбасы Нұрсұлтан Әбішұлы Назарбаев­тың «Өткенсіз – бүгін, бүгінсіз – ертең жоқ» деген қағидасы аясында, Қазақ елінің қалыптасуына еңбегі сіңген тарихи тұлғалардың мұрасы кеңінен зерт­теліп, насихатталуда
Мұның дәлелі ре­тінде еліміздің Премьер-министрі Кәрім Мә­сімовтің қолдауымен Орынбор жерінде Алаш ардақтылары ұлықталған игі шараны айтар едік
Көршілес елдің еншісіне тиесілі «Тарихи маңызы зор ғимараттардың тағдыры не болмақ?» деген өзекті сауал қазақ зиялыларының қай-қайсысын да тол­ғандырып келген толғақты мәселе болға­ны жасырын емес
Дегенмен бұл толғақты мә­селенің келелі шешімі тек Үкімет деңгейіндегі лауазымды мекеме құзырында екенін білген жұртшылық әліптің артын баққаны да рас
Өйткені дүйім елді елең еткізген «Алашор­да» деректі фильміндегі көріністерден соң бұл мәселенің шешуі ұзаққа созылмас» деген үкілі үмітке иек артқан қалың елдің сенімі болатын
Сол сенім ақталып, бүгінгі күні көңіл сергіді
Жалпы, адамзаттың даму тарихында ел басында түрлі ахуалдар болып жатады
Осындай әлеуметтік кезеңдердің орнығуы барысында Орынбор өңірі – ежелгі көршіміз Ресейдің еншісіне тиіп, оның қарамағына өтті
Қазақстан мен Ресей – бұрыннан ынтымағы жарасқан, қалыптасу тарихындағы кейбір мәдени мұралары ортақ елдер
Мәселен, әдебиет пен өнер саласындағы үндестіктер, бұл күні тарихи маңызы зор сәулет-ескерткіштерге айналған көне ғимараттардағы мәдени-рухани өрісіміз  қос елді достастырып отыр
Сондай тарихи маңызы зор мұраның бірі – осы Орынбор өлкесіндегі қазақ зиялылары жұмыс жасаған ғибраты мол ғимараттар
Ал бұл үйде ХХ ғасыр басында Ахмет Байтұрсынұлы, Әлихан Бөкейхан, Міржақып Дулатұлы бастамасымен тұңғыш төте жазу – қазақ әрпімен «Қа­зақ» газеті шығарылып, сол тұстағы қазақ қо­ғамының қажетін өтеді
Бүгінгі күні бұл үнпарақтың қазақ жұртының ұлттық төл басылымдарына негіз болғанын тәуелсіздік ке­зеңінің ғалымдары (тілші, әдебиетші, тарихшы, т.б.) мақтанышпен жарыса айтып жүр.
Десек те, Үкімет басшылары араласқан жұмыс қосшысын тауып, екі ел арасында келешек ұрпақ тәрбиесінде тәлімі зор алқалы шара өтіп, соңы дөңгелек үстел басындағы мәжіліске ұласты
Сонау ХХ ғасыр басында да ел бірлігін ойлап, өз ұлтын өзгелермен терезесін тең ету үшін қоғамдық-саяси әлеуметтік іргелі қадамдарға ұйытқы болған қазақ зиялылары: Ахмет Байтұрсынұлы,  Әлихан Бөкейхан, Міржақып Дулатұлының ерен істерінің іргетасы Орынбордан бастау алғандығын – бүгінгі тәуелсіз елі ұрпақ жадында жаңғырту үшін алқалы жиын өткізсе, бұл да уақыт талабынан туындаған зәру істің бірі деп білген, қабылдаған жөн
Орынбор облысы губернаторының бірінші орынбасары Валерий Рогожкин қатысқан алқалы шарада Қазақстан Республикасының Ресей Федерациясындағы Төтенше және өкілетті елшісі Зауытбек Тұрысбеков Алаш ардақтыларына арналған мемориалдық тақтаның ашылу салтанатында сөз сөйледі
Ал Қазақстаннан барған делегацияны ҚР Парламенті Мәжілісінің депутаты, академик Кенжеғали Сағадиев, философия ғылымдарының докторы Амангелді Айталы, әдебиеттанушы Айгүл Ісмақова, тілтанушы Мырзагелді Малбақов, тарихшы Айжан Қапаева, ресейлік ғалымдар және БАҚ өкілдері толықтырды.
Шежірелі Орынбордың Пушкин көшесі, 39-үйдегі «№1 қалалық стоматологиялық емхана» мекемесіне: «1917 жылы бұл үйде Қазақстанның ұлттық мемлекеттілігінің қалыптасу тарихында маңызды орын алған бірінші және екінші жалпықазақ съездері өткізілді» және Чичирина көшесі, 75-үйдегі қалалық тұрғын үй ғимаратына ілінген: «Бұл үйде 1913-1918 жылдары қазақтың көрнекті ағартушы-ғалымы Ахмет Байтұрсынұлы тұрған» деген қос тақтаның тұруы – қазақ жұрты үшін жылдар бойы аңсаған ізгі армандарының іске асуы еді.
Қайран елін қынадай қырған қызыл саясатпен күрескен Алашорда белсенділерінің бірі – Ахмет Байтұрсынұлы
Алаш арысының есімі де, өмірбаяны да Орынбормен тығыз байланысты
Ахаң қысқа ғұмырының 20 жылын осы қалада өткізді
1913-1918 жылдар аралығында тұрған үйде отырып, Ахмет Байтұрсынов бірталай шығармаларын, өткір мақалаларын өмірге әкелді
Сол жылдары Ахаң халқымыздың тұңғыш газеті «Қазақты» басқарып, редакторлық қызметті атқарды
«Қазақ» газетінде Ахмет Байтұрсынұлы, Міржақып Дулатұлы, Әлихан Бөкейхан, Шәкәрім Құдайбердіұлы, Мағжан Жұмабаев сынды Алаш арыстары қатаң әскери цен­зураға қарамастан, қазақ жұртының мұң-мұқ­тажын, кеңестік солақай саясатты ашық жазып жүрді.
Әлихан, Ахмет, Шәкәрім, Мұхамеджан секілді Алаш ардақтылары билік қуған жоқ
Қазақ халқын іргелі ел етеміз, келешегін кемел қыламыз деп талпынды
Алайда көргендері – тек толассыз тексеру, қуғын-сүргін, түрме
Ақыры қызыл саясаттың құрбаны болды
Олар мына біз үшін, тәуелсіздік таңы үшін жандарын пида етті.
Сонымен Орынбордағы «Алаш» партиясына қатысты қос ғимаратқа орнатылған мемориалдық тақталарды Алматыдағы «Казреставрация» мекемесі жасағанын да баса айтқымыз келеді
Өйткені мұның өзі Алаш арыстарына деген ыстық ықылас және қазақтың рухын көтеретін жағдай деп есептеледі.
– Орынбор қаласында ХХ ғасырдың басындағы қазақ зиялылары өз ұлтын өзгелермен терезесін тең қылу үшін қоғамдық-саяси тұрғыдан көптеген іргелі істерге ұйытқы бола білді
Мәселен, мына ғимаратта Алаштың ардақтылары қазақты ұлт ретінде қалың ұйқыдан ояту үшін тер төкті, көп еңбектенді
Сол 1917 жылы Орынборда барша қазақтың атқамінерлері үш рет бас қосты
Ресейден Алаш автономиясын жариялауды сұрады
Алашорда үкіметін құрды
Конституция жобасын бекіту туралы қаулы қабылдады
Халыққа білім беру ісі бірінші орынға қойылды
Ахмет Байтұрсынұлы, Міржақып Дулатұлы, Мағжан Жұмабаев елге керек оқулықтар жаза бастады
Қазақ зиялыларының есімдері құрметтелуіне Орынбор облысындағы қандастарымыз да өз үлесін қосады
Орынборда «Алаш» партиясының құрылып, талай қазақ зиялысының ізі қалғаны – осында тұратын қандастар үшін орынды мақтаныш.
– Қазіргі кезде Орынбор облысында 125 мыңнан астам қандастарымыз тұрып жатыр
Мектептерде факультативтік сабақтар, үйірмелер жұмыс жасайды
Қазақ тілі 35 мектепте оқытылады, онымен 900-дей жеткіншек қамтылған
«Біздің мақсатымыз – өткенімізді ұмытпай, зерделей отырып, өз тілімізді, ұлттық салт-дәстүрімізді барынша сақтауға күш салу
Себебі «Тіл – құрал» деп А.Байтұрсынұлы атамыз бекер айтпаған ғой, – деді Орынбор облысы қазақтары қауым­дастығының төрағасы Айтқали Муширов.
Алашордалықтар коммунистік партия көсемі Ленинге көршілес елдерге өтіп кеткен шекарадағы жерлер қазақтікі екенін дәлелдеп, мәселені қазақтың пайдасына шешті
Ел азаттығы үшін күресіп, батыл қадам жасаған ұлтымыздың асыл ұлдарына енді Орынборда саябақ ашу жоспарланып отыр
Онда Алаш арыстарына арналған ескерткіш орнатылмақ
Орынборда өткен жиында көпшілік осылай деп келісті.
Алқалы жиын Орынбор төрінде «Кеңестер үйінде» өткен «Ресей – Қазақстан қатынасы: тарих және қазіргі кезең» атты дөңгелек үстелге жалғасып, келелі мәселелер көтерілді
Жиын соңында Орынбор облыстық қоғам және сыртқы байланыстар мәдениет басшысы Виктор Шориков мәжілісте қаралған баяндамалар мен ұсыныс-пікірлердің жинақ болып шығатынын хабарлады
Шаһардың орталығынан келешекте Алаш арыстарына арналып, «Достық» атты саябақ ашылатыны айтылды
Әлбетте, мұндай игі істер қос елдің арасындағы ынтымақты нығайтып, келешек ұрпақ тәрбиесіне оң ықпалын тигізері сөзсіз.
– Әңгімеңізге рахмет!
Нұрлан ҚҰМАР
