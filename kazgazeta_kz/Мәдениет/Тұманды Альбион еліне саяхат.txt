Лондон – әлем тарихында Олимпиада ойындарын үшінші рет қабылдап отырған алғашқы қала
Бұған дейін мұнда 1908 жылы және 1948 жылы Олимпиада ойындары өткен еді
Сондай-ақ Ұлыбритания астанасы мәдениет орындарының көркемдігімен және сәулетті ғимараттардың көптігімен ерекшеленеді
 Лондонды Вест-Энсіз елестету мүмкін емес
Бұл аудан театр, кабаре және басқа да көңіл көтеретін орындарға бай
Ағылшындар бос уақытында театрға баруды жөн санайды
Театрдан кейін жер­гілікті халық пабтарға баруды ұнатады
Осындай пабтарда жиналу ағылшындар үшін баяғы заманнан қалыптасқан дәстүр
Олар күндізгі уақытта сағат 11-15-ке және кеште 18-23-ке дейін жұмыс істейді
Пабтың іші ағаштан жасалынған орындықтар мен үстелдер, қабырғалары әртүрлі ескі бұйымдарға толы
Футбол матчтарының тікелей көрсетілімі осында өтіп жатады
Егер Лондонның орталығында қыдырсаңыз, корольдік отбасы резиденция ауданына тап боласыз
Букингем сарайына Грин-парк арқылы өтіп, Виктория ханзадасының ескерткішін көресіз
Мұнда әскери оркестр үнемі орындалып тұрады.
Үлкен шаһарға айтарлықтай ерекшелік сыйлайтын Пикадилли Серкус, Риджент Стрит, Трафальгар алаңы, Оксфорд Стрит, Сент-Джеймс паркі, Кенсингтон Гарденс, Гайд-парк, Темза жағалауы әсемдігімен кез келген адамды өзіне баурап алады
Тіптен жол бағытын көрсететін кітапшаны қолға алып қарасаңыз Битлз шатырдың үстінде «Let it be» әнін алғаш орындаған «Apple House» үйін де көруге болады
Сондай-ақ көптеген кітап, антиквариат сататын дүкендер, аукциондар, Портбелло, Брик, Лейн, Гринвич, Борро немесе Брикстон сияқты базарлар өзіндік қолтаңбасымен айшықталып тұрады.
Лондонда әйгілі Тауэр мұнарасы мен Тауэрс Бридж атты қамал бар
Осындай сәулет өнерінің ғажайып туындыларын көру үшін жыл сайын миллиондаған туристер келеді.
Кез келген шетелдік шаһардағы қоғамдық көліктерде қаладағы өзгеше дәстүрдің сақталғандығын да бірден байқар еді
Кэбтер (такси), екі қабатты автобустар (даблдеккерлер) Елизавета ІІ монограммасы бар хат жәшіктері мен телефон күркелері, Парламент алаңында Вестминстер аббатығының шіркеуі жанынан қатты жылдамдықпен жүріп өтуіне болмайды
Өйткені бұл жерлерден ХІ ғасырдағы нормандық жаулаушыларға қарсы ағылшындардың күресі, Елизавета І мен Мария Стюарттың билік үшін тайталасы жайлы мәліметтерді және Арыстан Жүрек Ричардтың тәж кигізу рәсіміне арналған тақты, басқа да тарихи жәдігерлерді көруге болады.
Биг-Бен сағат мұнарасы 1858 жылы тұрғызылған, ал 1859 жылдың 31 мамырында іске қосылған
Сағаттың атауы біріншіден, Биг-Бен (үлкен Бен) деп қоңырауды жасау жұмыстарын басқарған сэр Бенджамин Холлдың есіміне, екіншіден ауыр салмақтағы атақты боксшы Бенджамин Каунттың ең ауыр қоңырауы болуына байланысты қосарланып қойылған екен
Вестминстер сарайының сағат мұнарасының биіктігі 96,3 метр (ұшына дейін) құрайды
Сағат жерден 55 метр биіктікте орналасқан
Циферблаттың диаметрі 7 метр, ал сағат көрсеткіштерінің ұзындығы, сәйкесінше 2,7 және 4,2 метр
Биг-Бен ұзақ жылдар бойы әлемдегі ең үлкен сағат болып есептеліп келді.
Лондонда олимпиада ойындары қарсаңында тәртіп мейлінше күшейтіліп отыр
Айтулы шара кезінде спортшылардың және қала қонақтары­ның қауіпсіздігін қамтамасыз ету үшін 40 мың адам қызмет ететін болады
Олардың 13 500 мыңы полиция қызметкері болса, 17 мыңы әскери адамдар
Сондай-ақ 23 700 сарбаз күні-түні күзетте қызмет атқарады
Тіпті әуе кеңістігінен де жарыстың барысы қадағаланады
Доданың сәтті өтуіне мыңдаған еріктілер де белсене атсалысады
Бұл жолы жеңімпаздарға берілетін әр медальдің салмағы — 375-400 грамды құрайды
Диаметрі — 85 мм
Барлығы 2100-ге жуық медаль шығарылады.
Өткен олимпиада ойындарымен салыстырғанда, бұл жолғы бағдарламада өзгерістер бар
Атап айтсақ, ойын шартынан бейсбол және софтбол шығарылып тасталды
Үш салмақ дәрежесі бойынша әйелдер боксы енгізілді.
Ағылшындар «спортшылардың демалуына жағдай жасау мақсатында олимпиаданың ашылу салтанатын да ұзаққа созбаймыз, қысқа да қызықты етіп дайындаймыз» деп отыр
Қазір олимпиаданың ашылу салтанатына қызу дайындық жүруде
Спортшыларды қарсы алу мәртебесі Ұлыбританияның Ұлттық Жастар театрының 70-тен астам мүшесіне тапсырылған
Бұл маңызды шарада әртүрлі акробатикалық көріністер және ән мен би көп орындалмақшы
Әрине, сахналық көріністер негізінен спорт ойындары тақырыбымен байланысты болады
Мәселен, олардың бір тобы алтын түсті велосипедтер теуіп шығады.
Жалпы Лондонға 200-ден астам Олимпиада ойындарының делегациясы және 170-тей Параолимпиада ойындарына қатысушы топтар барады
Оларға арналған шаралардың 100-ге жуығы Олимпиада қалашығында өтеді.
Нұрлан ҚҰМАР
