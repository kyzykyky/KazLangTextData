Жақында Елордада Қазақстан халқы ассамблеясының ұйымдастыруымен Астана күні мен «ЭКСПО-2017» халықаралық мамандандырылған көрмесін мерекелеу барысында кавказ мәдениетіне арналған фестиваль өтті
«Этнос күні» аталатын бұл фестивальдің екінші мәрте өткізіліп отырғандығын еске сала кеткен жөн.
Жалпы «Этнос күні» іс-шаралар кезеңі жыл ішінде атап өтіледі
Көрермендер шығыстың, кавказдың, еуропа мен славян мәдениетімен, салт-дәстүрлерімен, сондай-ақ олардың әдет-ғұрыптарымен кеңінен танысып, қонақжайлылық пен мейірімділіктің әсем көрінісіне куә болады.
Аталған іс-шара елордамыздағы этномәдени бірлестіктердің жетістіктерін көрсете отырып, олардың мәдениетін, салт-дәстүрлерін насихаттауға бағытталған
Астананың Орталық саябағындағы сахнада кавказ этномәдени бірлестіктері өкілдерінің шығармашылық қырын жан-жақты танытатын тамаша мерекелік шара көпшілікке жылы әсер қалдырды.
Фестиваль бағдарламасы бойынша этномәдени бірлестіктердің хорео­графиялық және вокальды шығарма­шылық өнерлері жұртшылыққа ұсынылды
Адамзат баласын ерекше күйге бөлейтін кавказдың лирикалық әндері мен лезгин биі шыдамдылық пен шеберлікті талап етеді
Сондықтан бұл жолы да олар өз өнерлерін аса шеберлікпен орындай білді.
Жамал Сәрсенова
