Газетіміздің өткен №4 (1314) санында біз еліміздің ең алғашқы ауыр атлетикадан екі дүркін олимпиада чемпионы Илья Ильин туралы жазған болатынбыз
Осыған байланысты биылғы жазғы олимпиадаға қатысатын белгілі спортшылардың спорттық жетістіктерін таныстыруды одан әрмен жалғастырамыз. 
2012 жылғы жеңіл атлетикадан Лондон олимпиадасының чемпионы, көптеген жарыстардың жүлдегері Ольга Рыпакова 1984 жылы туған
Талантты спортшы бастапқыда жеңіл атлетикадағы жеті сайыспен айналысса, кейін ұзындыққа секіруге ауысты
2007 жылдан бері үш қарғып секірумен айналысады.
Ол 2008 жылғы Бейжің олимпиадасында үш қарғып секіруден ақтық кезеңде 15 метр 11 сантиметр ұзындықты бағындырып, Азия рекордын жаңартты
Осы көрсеткішімен ол Олимпиадада 4-ші орын алған болатын
2010 жылы көктем мезгілінде Қытайдың Шанхай қаласында өткен «Гауһар лига» деп аталатын жеңіл атлетика сериясының бірінші кезеңінде жеңіске жетті
Дарынды қыз бұл жолы 14 метр 89 сантиметрді бағындырды
Бұдан бөлек О.Рыпакова 2010 жылы қысқы әлем чемпионатында 15 метр 14 сантиметрге секіріп, әлем чемпионы атанған болатын.
2011 жылы жеңіл атлети­кадан әлем біріншілігі өткені бел­гілі
Оңтүстік Кореяның Тэгу қаласында өткен әлем чемпионатында жерлесіміз күміс медаль жеңіп алды
Бұл біріншілікте ол алдына украиналық Ольга Саладуханы (14,94 метр) жіберіп алды
Өз кезегінде Ольга үш қарғып секіруде 14,89 метрге, яғни жеңімпаздан 5 сантиметрге қалып қойды.
2012 жылғы жеңіл атлетикадан Лондон қаласында өткен олимпиадада Ольга Рыпакова алтын медаль жеңіп алды.
Лондон олимпиадасынан кейін де О.Рыпакова көптеген халықаралық жарыстарда жүлделі орындарға ие болды
Мәселен, былтыр Қытайдың астанасы Бейжің қаласында өткен жеңіл атлетикадан ХV әлем біріншілігінде Ольга 14,77 сантиметр қашықтықпен қола жүлдені олжалады
Бұл жарыста соңғы олимпиаданың күміс жүлдегері колумбиялық Катрин Ибаргуэн 14,90 метр көрсеткішпен алтыннан алқа тағынды
Ал жақында ғана Израиль азаматын алған Анна Князева-Миненко болса 14,78 метрмен күміс жүлдеге ие болып, жерлесімізден 1 сантиметр артық секірді.
2014 жылы Оңтүстік Кореяның Инч­хонда өткен XVII жазғы Азиада ойындарында топжарды
Ол өзбекстандық Александра Котлярова мен отандық спортшы Ирина Эктовадан айласын асырды.
Былтыр көктемде Қытайдың Шанхай қаласында өткен халық­аралық жарыста О.Рыпакова 14,38 сантиметр көрсеткішпен үшінші орынды олжалап, Рио-де-Жанейрода өтетін олимпиадаға жолдаманы ұтып алды
Биылғы жылы жазда өтетін олимпиада жерлесіміз алтын алуға үмітті
Алайда қарсыластары да осал емес
Отыз бір жастағы спортшымызға жастармен бірге сынға түсу оңай болмасы анық
Дегенмен, Ольга дүбірлі додада жүлде алатындай мүмкіндігі бар
Тек олимпиаданың алдында ауыр жарақат алмай, қателеспесе болғаны.
Нұрлан ҚҰМАР
