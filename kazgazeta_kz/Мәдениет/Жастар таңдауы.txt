Елбасының «Болашаққа бағдар: рухани жаңғыру» мақаласы аясында жастардың кітап оқуға деген қызығушылығын арттыру үшін, «Жетісу – кітапқұмарлар өлкесі» атты облыстан бастау алған жобаны жалғастыру мақсатында Жамбыл аудандық кітапханасының ұйымдастыруымен «Буккроссинг – жастар таңдауы» атты кітап алмастыру акциясы өткізілді
Акция қағидасы: «Өзің оқы да, басқаға бер»
Ал мақсаты – оқырманның рухани мәдениетін көтеру, жастардың кітапқа деген ықыласын аудару.
Айтулы шараны ашып беру үшін аудандық мәдениет және тілдерді дамыту бөлімінің басшысы С.Алтынбековаға сөз берілді
Ол өз сөзінде жиналған кітапсүйер оқырмандарға «Буккроссинг» қоз­ғалысы туралы және акцияның шығу тарихы жөнінде айтып өтті
Өз кезегінде Жамбыл ауданы әйелдерді қолдау орталығының төрайымы, кітапхананың тұрақты оқырманы Г.Әлжанова ұйымдастырушылар­ға ізгі тілегін айтып, өзі оқыған 15 кітабын тарту етті
Іс-шараға қатысқан аудандағы зиялы қауым өкілдері де өздері оқыған кітаптарын аудандық кітапханаға тапсырып, жастарды кітап оқуға шақырды.
Буккроссинг сөрелеріне оқыр­мандар оқыған қызықты кітаптарын қойып, орнына сөреден өзі оқымаған басқа кітапарды алды
Аудандық Абай атындағы гимназия мектебінің 3-4 сынып оқушылары: Ш.Айбекқызы, Қ.Пардабек, Ж.Нұрданбекұлы, Г.Жақап­қызы өлең оқып, көрермен­дердің ыстық ықыласына бөленді
Іс-шара қызықты өту үшін кітап­ханашылар оқырмандарға викто­риналық сұрақтар қойып, дұрыс ­жауап берген қатысушыларға ­ау­дан­дық кітапхананың атынан сыйға кітаптар берілді
Шараға ­ау­дан­дық ішкі саясат бөлімі, мә­дениет ­бө­лімінің қызметкерлері, кітап­хана қызметкерлері, кәсіптік, меди­ци­налық колледж студенттері, жалпы 150-ге жуық адам қатысты
Акция кезінде 260 дана кітап оқырманға ұсынылды.
Жанар ШИБИТАЕВА, 
Жамбыл аудандық кітапханасының қызметкері
Алматы облысы
