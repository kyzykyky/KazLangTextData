Кеше Елбасы Нұрсұлтан Әбішұлы Назарбаев ғарышкер Айдын Айымбетовке «Халық қаһарманы» атағын салтанатты түрде табыс етті
Сонымен қатар Айдын Айымбетовке «Алтын жұлдыз» бен «Отан» ордені, «Қазақстанның ғарышкер ұшқышы» атағы берілді
Салтанатты шараға Қазақстан Республикасы Премьер-министрі Кәрім Мәсімов, Мемлекеттік хатшы Гүлшара Әбдіхалықова, Қазақстан Республикасы Президенті Әкімшілігінің басшысы Нұрлан Нығматуллин, Қазақстан Республикасы Парламенті Мәжілісінің Төрағасы Қабиболла Жақыпов, ғарышкерлер Тоқтар Әубәкіров пен Талғат Мұсабаев қатысты.
Салтанатты жиында сөйлеген сөзінде Елбасы: «Біздің космонавтарымыз енді үшеу болды
Әлі де көбейеді деген сенімдеміз
Болашағымыз ғарыштың биігінде болсын
Әр уақытта біздің көк байрағымыз сонау ғарышқа барып тұрсын
Жерді айналып, бізді желеп-жебеп, қолдап жүрсін
Бүкіл ғаламның күші, ғаламның қасиеті Қазақстанда болсын
Құттықтаймын!» деп атап өтті
Ғарышкер Айдын Айымбетов Елбасына өз алғысын жеткізді.
