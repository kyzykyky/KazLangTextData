Жамбыл атындағы Қазақ мемлекеттік филармониясының концерт залында жас талант, халықаралық байқаулардың лау­реаты, 100-ден аса музыкалық туындылардың авторы, пианино аспабының шебері Рахат-Би Әбдісағин жеке концертін өткізді.
Шығармашылық кешін жас пианист «Жыл құстарының сарыны» атты туындысымен ашты
Тек өз туындыларын ғана емес, әлем­ге әйгілі Моцарт, Шопен секіл­ді ұлы композиторлардың да шы­ғармаларын жоғары дәрежеде орындайтын Рахат-Би Венецияда итальяндық оркестр мен дирижер Пьетро Перинидің сүйемелдеуімен қайталанбас концерт беріп, осы өнері үшін халықаралық дипломға да ие болған.
Композитордың «Қазақ рап­содиясы» атты туындысы дүние­жүзілік «Discography» музыка топтамасына енгізіліп, осыдан тура 30 жыл бұрын Ғазиза Жұбанова мен Серік Еркімбеков және Тілес Қажығалиевтің туындыларынан кейін үзіліп қалған әлемдік көштегі қазақ өнерінің табысын жалғады.
Жас таланттың «Өмірге талпыныс» атты шығармасы әлемдік дәрежеде кеңінен насихатталған біртуар өнер туындысы
2015 жылы Берлин филармониясында орындалғаннан кейін бұл шығарма Испанияның Аликанте, Телуаде секілді өнер астаналарында насихатталып, күллі әлемге жол тартты
Осы қайталанбас туындысымен Рахат-Би Әбдісағин өзінің авторлық кешін түйіндеп, Қазақстан Респуб­ликасы Мемлекеттік академиялық оркестрінің сүйемелдеуімен қалың тыңдарманын өз өнеріне сусындатты
Рахат-Бидің авторлық кешіне Қанат Омаров көркемдік жетекші болса, Ерболат Ахмедияров дирижерлік қолдау көрсетті.
Н.БЕЙСЕНБАЕВА
