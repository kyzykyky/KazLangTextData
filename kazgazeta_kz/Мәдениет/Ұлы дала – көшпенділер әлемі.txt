7-8 маусымда Алматы қаласындағы «Боралдай» сақ қорған­дарында «Ұлы дала – көшпенділер әлемі» Халықаралық этно-мәдени фестивалі өтеді.
Шараның басты мақсаты — қазақстандықтар мен шетелдік қонақтарға көшпенділер мәдениетін, ежелгі тарихы мен салт-дәстүрін көрсету
Биылғы фестивальдің айырмашылығы, алыптар арасында күш сынасу сайысы өтеді
Гиннестің рекордтар кітабына енген Сергей Цырульниковтың тобы алыптар шоуын ұсынады
Ал көрермендер арасында викториналық ойын­дар ұйымдастырылып, ұлттық тағамдарды әзірлеу және қолөнер бойынша қызықты шеберлік сабақтары өтеді.
Фестивальға Мажарстан, Моңғолия, Башқұртстан, Тыва, Украина, Дағыстан, Қалмақ Республикасы, Таулы Алтай, Өзбекстан, Якутия, Бурятия, Саха Республикасы және Қырғызстан сынды 18 елден жиналған ең мықты этномузыканттар мен спортшылар қатысады.
«Ұлы дала –көшпенділер әлемі» Халықаралық фестивалінде: 
Этно ауыл: түйе бау, бие бау, киіз үйлер, алтыбақандар;
Ат ойындары аймағы: көкпар, қыз қуу, теңге ілу, жамбы ату, асауға құрық салу;
Садақшылар сайысы
Алыптар аймағы: жалаңаш қолмен шеге қағу, темір майыстыру;
Шеберлер аймағы: киіз басу, кілем тоқу, зергерлік бұйымдар;
Ұсталар аймағы: қыш-құмыра жасау, темірден түйін түйетін ұсталар;
Жастар аймағы: қыз бен жігіт айтысы, қолкүрес, арқан тартыс, ұлттық ойындар;
Балалар аймағы: аттракциондар, қуыршақ театры, сурет салу;
Құсбегілер мен саятшылар аймағы: бүркіт, ителгі, қаршыға ұшыру, құмай-тазыны аңға салу;
Көшпенділер тағамдары аймағы: балқуырдақ, әсіп, бүрмеқарын, үлпершек, балқаймақ бауырсақ, құрт, ірімшік, қымыз, шұбат түрлері т.б
көптеген іс-шаралар өтеді.
Фестиваль 7-8 маусым күндері сағат 10.00-19.00 аралығында өтеді.
Өтетін орны: Алматы қаласы, Алатау ауданы, «Боралдай» сақ қорғандары. Тұрғындарды фестиваль аймағына жеткізу жағы қарастырылған. «Орталық стадион» аялдамасы мен «Астана» алаңы және «Саяхат» автобекеті мен «Алатау» дәстүрлі өнер театры маңынан әр 30 минут сайын арнайы автобустар жүреді
Фестивальға кіру тегін.
Бұл – сіз бен біздің тарихымыз! Ұлы дала ұлағатынан ғибрат алыңыз!
БҰЛ СІЗ БЕН БІЗДІҢ ТАРИХЫМЫЗ! 
ФЕСТИВАЛЬГЕ КІРУ ТЕГІН
