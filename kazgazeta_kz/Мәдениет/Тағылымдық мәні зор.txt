ҚР Мәдениет және спорт министрлі­гі­нің ұйытқы болуымен, Жамбыл облысы әкімдігінің мәдениет, архивтер және құжаттама басқармасының ұйым­дас­тыруымен аймақтық мәдениет ұйымдарының беделін арттыру мақса­тында «Рухани қазына» облыстық фестивалі өтті.
Елбасының «Болашаққа бағдар: рухани жаңғыру» бағдарламалық мақаласы аясында мәдениет және өнер саласы ұйымдары мен қызмет­керлері үшін арнайы өткізі­лген шараға өңірдегі барлық ауданнан қолөнер шеберлері, кітапханашылар, ­музей мен клуб ­мамандары қатысты
­Елбасы мақаласы Мәңгілік еліміздің мақсат-мұратын жүзеге асырудың түп негіздерін, рухани жаңғыруымыздың негізгі бағыттарын айқындап берген ұлт жадының тұжырым­дамасы деуге болады.
Фестивальдің негізгі мақсаты – мәдениет қызметкерлері арасында өзара тәжірибе алмасу, қазақстандық патриотизм мен ұлттық мәдени бірлікті дамыту аясында ұлттық мәдениетті ­насихаттау
Осы бағдар­ламалық мақала аясында өткен шарада халықтық театр ұжымдарына, қылқалам шеберлеріне, айтыс ақындарына, фольклорлық ­ансамбльдерге арналған шеберлік ­сыныптары ұйымдастырылды
­Сондай-ақ қатысушыларға арнайы гала концерт ұйымдастырылып, Жамбыл облыстық филармониясының өнерпаздары, ауданнан арнайы келген ұжымдар өнерлерін ортаға салды.
Жамбыл облыстық мәдениет, архивтер және құжаттама басқармасының басшысы Дүйсенәлі Бықыбаев: «ҚР Президенті Н.Назарбаевтың «Бола­шаққа бағдар: рухани жаңғыру» бағдарламалық мақаласында жүктелген мін­деттерді жүзеге асыру бағытында қазіргі уақытта еліміздің түкпір-түкпірінде ауқымды жұмыстар қолға алынып жатқаны белгілі
«Рухани жаңғыру» бағдарламасы ұлттық рухымызды бойымызда мәңгі сақтауға ықпал ететін, еліміздің бай тарихы мен мәдени мұрасын шетелдіктерге танытатын іргелі жұмыстарға арқау болмақ
Өңірлік бағдарламаға сәйкес Жамбыл облысының мәдениет саласында да бірқатар жобалар жүзеге асырылуда
Соларың бірі – «Рухани қазына» облыстық фестивалі» дей келе, бүгінде өңірде 87 этникалық топ өкілдері ынтымақ пен береке-бірлікте өмір сүріп жатқанын атап өтті.
1 ақпан мен 17 сәуір аралығында Жамбыл облысы әкімдігінің мәдениет, архивтер және құжат­тама басқармасының Жамбыл облыстық филармониясының «Балауса» циркінің артистері Ильяс Рахманқұлов пен Талап Таубеков Ыстанбұлда өткен «Си­қыр­шылардың» фестивалінің іріктеуі­нен өтіп, Араб мемлекетінің Доха қаласында жалғасын тапқан 118 мемлекеттің сиқыршылары қа­тысқан «MAGIC FESTIVAL – 2018» фестиваліне жолдама алды
Байқау қорытындысына орай, үздіктер қатарынан көрінген Талап Таубеков ІІ орынды иеленген болатын
Басқарма басшысы Дүйсенәлі Дыбысалыұлы елге жеңіспен оралған талант иесін құттықтап, байқауға баулып жіберген цирк жетекшісін арнайы марапаттап, өзінің ыстық лебізін білдірді.
Фестивальге қатысқан барлық ­шы­ғар­ма­шылық ұжымдары арнайы ал­ғыс хаттармен марапатталды
Бұл шара өңіріміздің мәдениеті мен өнерін, салт-дәстүрлері мен әдет-ғұрыптарын, елі­міз­дің тарихын танытатын жоғары үлгідегі рухани-танымдық мәні бар мәдени іс-шаралардың бірі және жалпы жұрт­шы­лықтан қолдау тапқан, төл руханиятымызды түлетуге ықпал ететін іргелі жұмыстарға арқау болды.
Жанат Тұрлығұлова, 
облыстық халық шығармашылығы орталығы директорының орынбасары
Жамбыл облысы
