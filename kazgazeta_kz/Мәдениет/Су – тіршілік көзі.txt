Халықты ауызсумен қамтамасыз етудің 2011-2020 жылдарға арналған «Ақ бұлақ» бағдарламасы Қазақстан Республикасы Президентінің 2010 жылғы 29-қаңтар айында «Жаңа онжылдық – жаңа экономикалық өрлеу – Қазақстанның жаңа мүмкіндіктері» атты Жолдауын іске асыру мақсатында қабылданған болатын
Бағдарламаның мақсаты – халықты қажетті мөлшерде және кепілдендірілген сапада ауызсумен қамтамасыз ету болса, міндеттері – сумен жабдықтайтын жаңа нысандар салу және қолданыстағыларын қайта жаңарту кезінде жүйелік әдісті енгізу; елді мекендерді сумен жабдықтау жүйесін тиімді пайдалануды қамтамасыз ету; су шаруашылығы секторының инвестициялық тартымдылығын арттыру және сумен жабдықтау нысандарын қаржыландыруға жеке капиталды барынша тарту; халықты ауызсумен жабдықтау үшін жерасты суларының әлеуетін барынша пайдалану және т.б.
Елімізде «Ақ бұлақ» бағдарламасының қабылдануы ауызсу мәселесіндегі түйт­кілерді шешуге бағытталды
Себебі жұртшылықты ауызсумен қамтамасыз етуде атқарылуы тиіс жұмыстар легі көп болатын
Осыған байланысты «Ақ бұлақ» бағдарламасында кәсіпорын­дар мен ұйымдардың тиімді және рен­та­бельді қызметін қамтамасыз ету, су шаруашылығы секторын дамыту, су ша­руа­шылығы саласына жеке капиталды тарту, халықты ауызсумен жабдықтау үшін жерасты суларын барынша пайдалануды және су шаруашылығы саласына жобалау-іздестіру жұмыстарының сапасын арттыру мәселелеріне басымдық берілді
Өйткені осы жұмыстарды тиімді атқару арқылы, елді мекендердің ауызсуға деген зәрулігін ойдағыдай шешуге болады.
Мәселен, Оңтүстік Қазақстанда «Ақ бұлақ» бағдарламасы өзінің тиімділігін көрсетіп келеді
Бүгінгі таңда өңірде елді мекендерді ауызсумен қамтамасыз етуге қомақты қаржы бөлініп, ауыз­су мәселесін оңтайлы шешуге бағытталған құрылғылар, жабдықтар, технологиялық әрі техникалық реттеу жұмыстары жүргізілуде
Мәселен, «Ақ бұлақ» бағдарламасында атап көрсетілгендей: сумен жабдықтаудың жаңа объектілерін салу және қолданыстағыларын қайта жаңарту кезінде жүйелі тәсілді енгізу, су шаруашылығы секторының жай-күйінің мониторингі жүйесін құру, сумен жабдықтау нысандарын қаржыландыруға жеке капиталды барынша тарту және су шаруашылығы секторының инвестициялық тартымдылығын арттыру, халықты ауызсумен жабдықтау үшін жерасты суларының әлеуетін барынша пайдалану мәселелері бойынша жоспарлы жұмыстар атқарылуда.
Бағдарлама 2011-2020 жыл аралы­ғын­да­ғы мерзімге лайықталып жасалған­дықтан, өңірде ауызсу мәселесін шешу біртін­деп жолға қой­ы­­лып келеді
Мәселен, соңғы төрт жылдың өзінде Оңтүстік Қазақстанның 217 елді мекені су құбы­рымен жабдықталып, 835 мың адам ауызсумен қамтамасыз етілген
Бұл айтарлықтай жақсы көрсеткіш
Өйткені бұрынғы жылдармен салыстырғанда, су мәселесінің түйткілдері қалай дегенмен өзінің шешімін табуда
Бірақ әлі де көптеген кешенді шараларды жүзеге асыруға байланысты мәселелер аз емес
Нақты мәліметке сүйенер болсақ, оңтүстік өңірінде 2,3 миллионға жуық адам таза су пайдаланып отыр
929 елді мекенге 665 су құбырлары тартылған
Мұның барлығы «Ақ бұлақ» бағдарламасының игілігі
Демек, бағдарлама өзінің нәтижесін беріп, елді мекен тұрғындары таза әрі сапалы ауызсуға қол жеткізе бастады.
Су – тіршілік көзі
Ол халықтың әл-ауқатымен, денсаулығымен, өмірімен байланысты болғандықтан, бұл мәселеге жете мән беру қашанда өзекті мәселе
Қазіргі таңда өңірде геологиялық су қорын анықтауға байланысты шаралар, ауызсуды барлық үйге жеткізу мәселесі, су жеткізілген барлық үйлерге су есептегіш құрылғыларды орнату жайы, су шаруашылығы мамандарының көмегімен облыстағы жерасты тұщы су қорының мөлшерін анықтау бойынша нәтиже берерліктей жұмыстар орындалуда
Мұның барлығы сапалы жүзеге асырылу үшін кемшіліктерге жол бермей, тиімді шешімдер қабылдап отыру қажет.
Ауызсу саласына жаңа заманғы техноло­гиялардың енгізілуі де өзекті мәселе болған­дықтан, бұған осы істің қыр-сырын жетік білетін мамандар ауадай қажет
Бұл мәселені оңынан шешуде облыстық тұрғын үй – коммуналды шаруашылық бөлімдеріндегі қыз­меттерге жаңа технологияларға бейімі бар кадрлар қабылдау үдерісі жүргізілуде
Сапалы кадрлар бағдарламаны іске асыру бағытында өздерінің біліктіліктерін көрсетіп, жұмыс нәтижесін жақсартуға мол ықпал етеді деген сенім мол.
Ел үшін маңызды болып табылатын бағдарламаға жекелеген кәсіпкерлердің де атсалысқаны құптарлық
Өйткені бүгінгі таңда бизнестің әлеуметтік жауапкершілігі «Ақ бұлақ» бағдарламасының өңірлердегі сипатында өз үлесін көрсетуі қажет
Қазіргі таңда игілікті шаруға атсалысуға өз ниеттері мен ықыластарын білдіріп, кешенді шараларды жүзеге асыруға септесіп келе жатқан жеке кәсіпкерлер аз емес.
Бағдарламада қойылған мақсат-міндеттерді орындау кезең-кезеңімен жүргізілуде
Мәселен, 2011-2013 жылдары республикалық және облыстық бюджет есебінен жалпы 48,7 млрд
теңге қаржы бөлініп, толығымен игерілген
Бұл да аз көрсеткіш емес
Оңтүстік Қазақстан облысы әкімінің бірінші орынбасары Берік Оспанов «Ақ бұлақ» бағларламасының бүгінгі таңдағы нәтижелері туралы айта келіп: «Бағдарламаға бөлінген қаржының арқасында 211 692 адамға, 43 мыңға жуық отбасының ауласына ауызсу жеткізілді
Ал соңғы 5 жылда 253 елді мекенде тұ­ратын 873 мың тұрғын ауызсумен қамтамасыз етілді
Нәтижесінде су құбырымен қамтылған елді мекендер саны 412-ден 665-ке дейін, ал су­ға қолы жеткен тұрғындар саны 1,4 миллионнан 2,3 миллионға дейін өсті
Осылайша ауызсудың азабын тартқандардың саны азайды
«Ақ бұлақ» бағдарламасы 2020 жылға дейін жоспарланғандықтан, осы жылдар аралығында оңтүстік облыстағы ауызсу мәселесінің түйіні толық шешіледі» деп атап өткен болатын.
Кез келген бағдарламаны орындау барысында айтарлықтай кемшіліктердің де болатыны белгілі
Б.Оспановтың айтуынша, «Ақ бұлақ» бағдарламасы барысында елді мекендерді ауызсумен қамтамасыз ету барысында құрылыс жұмыстарын мерзімінде аяқтамаған, өндірістік кестеден кешіктірген және сапасыз атқарған жұмыстары үшін құрылыс жұмыстарын жүргізуші мердігерлер тиісті шаралар қолданылмақ.
«Ақ бұлақ» бағдарламасы елді мекендерді таза ауызсумен қамтамасыз етуге бағытталған бағдарлама болған соң, ауызсу тазалығын назарда ұстау да басты мәселелердің бірі болып табылады
Бұл орайда ауызсудың санитарлық талаптарға сәйкестігін ҚР Тұтынушылардың құқықтарын қорғау агенттігі Оңтүстік Қазақстан облысындағы департаментінің аудан, қалалардағы мекемелері қамтамасыз етіп келеді
Мамандар елді мекендерде су сынамаларын алып, зертханада сараптама жүргізіп отыру үшін бақылау нүктелері таңдалып, бекітілген, тұрақты мониторинг жүргізіліп келеді
Соның нәтижесінде бүгінгі таңда ауызсумен байланысты таралған аурулар тіркелмеген
Жаңадан құбыр тартылған аймақтарда тұрғындардың әлеуметтік-тұрмыстық жағдайымен қатар ден­сау­лықтарының да жақсара түскені байқалуда.
Ауызсу мәселесі Оңтүстік өңірі үшін қашанда өзекті
Мемлекеттік деңгейде жаса­лып жатқан қамқорлықтың арқасында ауыз­су тапшылығын сезініп отырған Оңтүстік Қазақстанның аудандары мен елді мекендерін ауызсумен қамтамасыз етуде игі нәтижелер жоқ емес
Бағдарлама аясында атқарылып жатқан және қол жеткізілген міндеттер осылай деп айтуымызға толық негіз болып отыр.
Марат Рақышев
Оңтүстік Қазақстан облысы
