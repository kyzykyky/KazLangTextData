Қала күніне орай Мәдениет басқармасы мен «Алматы Жастары» велоклубының ұйымдастыруымен «Медеу» спорт кешенінде «Алматы Жас­тары» музыкалық фестивалі басталды.
Талабы таудай жастарға қолдау көрсету, заманауи музыка индустриясын дамыту мақсатын көздеген ән байқауы әр бейсенбі сайын өткізіліп, 10-қыркүйекке дейін жалғасатын болады.    Әртүрлі бағыттағы музыкалық жанрларда өнер көрсететін қатысушылар төрт іріктеу кезеңінен өтеді
Талантымен тамсандырған жастардың өнерін өркендетуді мұрат тұтқан жоба өнер әлеміне қанат қағуды армандайтын қала жастарының жүректерін біріктірмек
10-қыркүйекте іріктеу кезеңдерінің жеңімпаздары өнер көрсететін фестивальдің Гранд финалы өткізіледі
Гала-концертте «Ең үздік Рор топ», «Ең үздік Hіp-hop/ R’n’B команда» және «Ең үздік DJ» номинациялары бойынша жеңімпаздар анықталады
Ән сайы­сына кәмелет жасқа толған әрбір азамат қатыса алады.
Әсет Әбіл
