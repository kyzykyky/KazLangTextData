Жуырда Минск қаласында Қазақстанның Белоруссиядағы Мәдениет күндері өтті
Аталмыш шараның ашылу салтанаты Белоруссия Мемлекеттік академиялық музыкалық театрының сахнасында өтіп, одан кейін өнер шеберлерінің гала-концертіне ұласты
Концерт бағдарламасы бойынша «Аққу» би ансамблі, «Сазген сазы» фольклорлық-этнографиялық ансамблі, «Ulytau» этно-рок тобы, «Серпер» домбырашылар ансамблі өнер көрсетті
Белоруссия халқының алдында ҚР Халық артисі Р.Рымбаева, ҚР еңбек сіңірген қайраткерлері Б.Жанұзақ, А.Трегубенко, Ж
Жарқымбаева, Н.Бекмұхамбетов сынды Қазақстанның маңдай алды артистері де өз өнерлерін паш етті.
Мәдениет күндеріне орай ҚР Мәдениет және ақпарат министрі Мұхтар Құл-Мұхаммед Белоруссия Мәдениет министрі Борис Светловпен кездесті
Кездесу барысында ­М.Құл-Мұхаммед екі ел мемлекеттері басшылары деңгейіндегі белсенді ынтымақтастық кең ауқымды мәселелер бойынша өзара іс-қимылды кеңейтуге негіз қалыптастыруда екенін айтты
Министр мәдениет саласында бірлескен ауқымды шаралар өткізу игі дәстүрге айналғанына тоқталып, олардың арасында Қазақстанның Белоруссиядағы және Белоруссияның Қазақстандағы мәдениет күндерін атап өтті
Белоруссияда жыл са­йын қазақ киносы күні өткізілсе, Еуразиялық ки­нофестиваль сахнасында Белоруссия өкілдері өз өнерлерін көрсетуде
Театрлар деңгейіндегі ынтымақтастық белсенді жүзеге асырылуда
Белоруссия артистері жыл сайынғы халықаралық «Опералия» фестиваліне және әлемдік балет өнері шеберлерінің фестиваліне қатысып келеді.
2014 жылы Қазақстан Республикасында Белоруссия Республикасының Мәдениет күндерін өткізу жоспарлануда.
Ерсұлтан ҚАЙРАТ
