Семей мемлекеттік педагогикалық инс­титуты денешынықтыру және спорт факультетінің 4-курс студенті Бауыржан Бекбосынов өзбек елінің астанасы Ташкент қаласында кір тасын көтеруден өткен әлем чемпионатында жүзден жүйрік болып, бірінші орын иеленді.
Бұл ірі жарыста Ресей, Украина, Беларусь, Франция, Италия, Греция, Өзбекстан спортшылары күш сынасқан еді.
Семей мемлекеттік педагогикалық институтының студенті Бауыржан Бекбосынов кір тасын көтерумен он алты жасынан бастап айналысып келеді
Жоғары деңгейлі, білікті жаттықты­рушы Рысқали Мұхаметжановтың қамқорлығында болып, қазіргі таңда кір тасын көтеру спортының хас шебері атанды
Атына заты сай Бауыржанның осы уақытқа дейінгі спорттағы жетістіктері оған үлкен үміт арттырады.
Жалпы кір тасын көтеру спортынан Қа­зақстан құрамасы әлем­де алдыңғы қа­тарда
Рысқали Жа­ралқа­сымұлының тәрбиесіндегі Бөкен Тегісбаев мен Рүс­тем Сапар­ғалиев та ел намысын қорғап, көк байрағымызды көкке көтеруде.
Өзбек елінің «Туркистон» сарайында өткен фестиваль аясында әлемге аты әйгілі бодибилдинг шебері Флекс Уиллер жұртшылыққа арнап шеберлік сыныбын өткізді.
Сонымен жарыс жөнінде айтсақ, 65 келі салмақ бойынша үлкен шебер­лікпен тамаша өнер көрсеткен Бауыржан ақтық сынға шығып, алтын медаль иегері атанды
Ал күміс пен қола медальдары өзбек елінің спортшыларының еншісінде тиді
Сонымен қатар, әлем чемпионатымен қатар өткен ашық халықаралық турнирде кір тасын көтерудің екі түрінен бірінші орын алды.
Айтулы жетістікке қол жеткізген спортшымыз, қол күрестірумен де шұғыл­дануда
Бос уақытында жасөспі­рімдерді жаттықтырумен айналысатын Бауыржанның тәрбиеленушілері қалалық, облыстық және республи­калық сайыстарда жүлделі орындардан көрініп келеді
Демек, бұл спорттың болашағы зор екеніне күмән жоқ.
Анар Қуанғалиева 
СЕМЕЙ
