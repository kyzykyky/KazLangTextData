Алматы қаласында «Тергеушiлер» атты детектив жанрындағы алғашқы отандық телехикая түсірілімі жүріп жатыр
Картинада түрлі қылмыстарды ашумен айналысатын полицейлердің  күнделікті өмірі баяндалады.
«Хабар» Агенттігінің тапсырысы бойынша түсіріліп жатқан туынды осы күзде көрермендерге жол тартады
Барлығы 16 сериядан тұратын «Тергеушілер» хикаясының әр бөлімі бір қылмысты ашуға бағытталған
Көрермендер жас та батыл тәртіп сақшыларының қызметімен танысып, қылмыс­керлерді тұтқындау барысының қалай жүзеге асатындығын көреді.
Оқиға желісі бойынша ІІД жедел тобын аға тергеуші Кәмшат Мырзабекқызы басқа­рады
Оның ойлау қабілеті ерекше, сараптамалық талдау, қойылған міндетті өзгеше тәсілмен шешу қасиеттеріне ие
Ба­сты рөлді сомдайтын Гүлшарат Жұбаеваның айтуынша, оның кейіпкері жұмыста қатал бол­ғанмен, өмірде нәзікжанды әйел
Сондықтан бұл бейнеге ену үлкен дайындықты талап етіпті
«Тергеуші қызметінің өзіне тән ерекшелігі және қылмыс әлемімен көп байланысты болуы кейіпкер мінезіне әсерін тигізері сөзсіз
Сериал кейіп­керлерінің өміріндегі қи­ын сәттерді өз бойыма қабылдауға тура келеді, бұл оңай емес
Бірақ актриса ретінде аға тергеушінің сол бейнесін барынша көрсетуге тырыстым
Бағасын көрермен қауым өзі берер» дейді басты рөлді сомдаушы.
Айта кетейік, киноактриса «Сіз кімсіз, Ка мырза?», «М-Агент», «Қасқырдың ізі» фильм­дері арқылы танымал.Ол бала күнінен таэквондо спортымен шұғылданған
Қазақстанның спорт шебері
Өзі кино желісінде осы қырынан да көрінуі мүмкін екенін айтады.
Картинаның басты мақсаты қоғамда болып жатқан әртүрлі қылмыстардың алдын алу, бұрыс жолға бастайтын әрекеттерді болдырмау.
«Менің ойымша, бұл се­риалдың тәлім-тәрбиелік мәні зор
Аталған туынды арқы­лы құқық қорғау органдары қызметкерлерінің жұмысын көрсетіп, мәртебесін биіктету мақсаты да көзделіп отыр
Полицейлер, тергеушілер азаматтарды қылмыскерлерден қорғау үшін өмірлерін күн сайын неше түрлі қатерлерге тігеді» дейді Гүлшарат Жұбаева.
Сценарий бойынша, туындыда Кәмшаттың қарамағында төрт әмбебап сарбаз жұмыс істейді
Олар: ІІД тергеушісі Ермек Байназар (актер Азамат Шарғынов), мейірімді, тартымды жедел қызметкер Нұрлан Ақберен (актер Ербол Садырбаев), екінші жедел қызметкер, лейтенант Асқар Еділбай (актер Нияз Шәйсұлтанов), сондай-ақ маман-криминалист – Гауһар Елжанқызы (актриса Гүлбахрам ­Байбосынова).
Гүлнұр ДОСБОЛ
 
