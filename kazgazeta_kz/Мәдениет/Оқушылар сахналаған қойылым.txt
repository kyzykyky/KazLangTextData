 «АРТиШОК» театрының сахнасында алғаш рет «Айна» қойылымының премьерасы өтті
Ерекше қойылымның  режиссерлері мен әртістері – Алматы мектептерінің оқушылары
Спектакль «Шеврон»  компаниясы мен   «Білім-Орта Азия» білім беру орталығының «Болашақ – менің таңдауым!» атты бірлескен жобасы аясында жасалды
     
«Шеврон» компаниясының өкілі Лейла Айтмұханованың айтуынша, компанияның әлеуметтік қыз­метінде жастардың кәсіп таңдауына жәрдемдесу ерекше орын алады
Білім беру бағдарламалары аясында инновациялық тәсілдерді қолдана отырып, балаларға өмірге қажетті негізгі машықтарды үйреніп, қазақстандық қоғамның белді мүшелері болуына баса мән беріледі.
Жаңа оқу жылының алғашқы күн­дері қойылған спектакль шынайы мектеп өмірін көрсетуді мұрат тұтқан
Балалар сыныптастарымен қарым- қатынастағы мәселелерді өздері шешуге тырысып, нағыз достық пен өмірдің мәнін іздейді
Бұл әрекеттер өзара көшбасшылық үшін талас, жаңа ортаға бейімделу, өзін көрсете білу барысында жақсы көрініс тапқан.
Спектакльдің сюжеті жасөспірім­дердің бастарынан өткен жағдайларға негізделген
Кейіпкерлердің бірі өзін жаңа мектепте қалай қарсы алғанын әлі ұмытар емес: сыныптастарын оның киімінің бренді, шаш үлгісі қызықтырғанмен, білімі мен адамгершілік құндылықтарына назар аудара қоймапты
Тағы бір жас әртіс дос іздеп төрт мектеп ауыстырған екен
Яғни достық, сенімділік, адалдық жастар үшін маңызды екен
Олардың айтуынша, құрбыластармен қарым-қатынас мәселелерін шешуде мінезді шыңдау қажет және онсыз көшбасшы болу мүмкін емес.
«Сценарий дайындау, режиссура, актерлік шеберліктің қыр-сырын ашу кезінде жасөспірімдерге кәсіби мамандар көмектесті
Қойылымға «АРТиШОК» театрының актері ­Дмитрий Копылов басшылық жасады
Дайындық жұмыстары жаз кезінде «Салауатты жетекшілік уақыты» лагерінде өтті» дейді «Білім-Орта Азия» білім беру орталығының басшысы Лариса Горбунова.
Спектакльдің қайғылы аяқталуы тегін емес
Бұл ата-аналар мен педа­гогтардың назарын аударып, мәсе­ленің өзектілігін жеткізуден туған шешім
Қойылым баланың сенімін жоғалтпау, оларды шыдамды, мейірімді, жанашыр болуға үйретуді естен шығармауды ескертеді.
Дана ХАЛЫҚ
 
