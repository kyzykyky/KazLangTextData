Темірбек Жүргенов атындағы Қазақ Ұлттық Өнер Академиясы колледжінің  басшысы профессор Гүлдана Ғалымқызы Сапарғалиева өнер жолында тынымсыз еңбек етіп келе жатқан ұстаз..
 Талай жандардың мансапқа мардымсып, қызмет дәрежесіне сай іс тындырмай-ақ тайраңдап жүретігі жасырын емес
Гүлдана Ғалымқызы мұндайлардың санатына қоса алмайсыз
Қандай жұмыс болмасын кінәратсыз, қалтқысыз орындайды
Сол себепті де өнер жолында қызмет етіп, өнер ордасына  ерекше еңбек сіңіруде
Колледж ішіндегі қыруар жұмысы бар
Онымен қоса, сөзі мен ісі бір арнаға тоғысқан іскерлігі шәкірттерге өнеге
Басшылық қызметке келгелі мәдени-рухани шараларға ден қоюда

Білікті маман Гүлдана Ғалымқызы шәкірттеріне талапшыл ұстаз ретінде де танылған
Сөзі сырға толы
Көңіл сергітер әзіл-қалжыңы да салмақты
Әрбір шәкірттің тілін таба біледі
Дәріс оқу барысында халыққа танымал әншілердің, ғұламалардың өмірінен алынған талай ғибраты мол әңгімелерді майын тамызып айтады
Осылайша ұстаздың бойындағы бар ізгі қасиеттерін бөлісуі арқылы шәкірттерін сауықтырып, болашаққа нық сеніммен қарауға ұмтылдырады

Үздіксіз үйрену, тынымсыз іздену, өнерге қатысты қыруар мәселелер сырына үңілу – Гүлдана апайымыздың ұстаздық, басшылық бағытын айқындай түсуде
Ұстаз арманы – түзу ойлап, дұрыс пішу, дәл тауып, анық айту
Ең бастысы, қазақ өнерінің қара шаңырағынан ұлттық өнерден нәр алып, терең білімнен сусындаған мәдениетті ұл-қыздарды  тәрбиелеп шығару

Міне, сара жолда өнер сүйер студенттерге сәулелі нұрын сарқып беріп жүрген Гүлдана Ғалымқызының барлық ұжымнан  сапалы білім мен саналы тәрбиені талап етуі де заңды құбылыс
Яғни жұмысқа шын беріліп, шынайы жұмыс істейтін, мамандығына адал, алғыр жастардың қатары көбейе түсуін тілеуде
Ол кісі  үлкен болсын, кіші болсын еңбекқор, пейілі таза жандармен тіл табысқанды көңілі қош көреді.
«Өнерді сүймегеннің өнегесі ілгері баспайды»
Гүлдана апай басшы болғалы бері рухани байлықты игеру жолында талмай еңбектеніп, әсіресе, «актерлік өнерді» дамытуға барын салып келеді
Егер білім ордасының басшысы бүгінгі студенттер, ертеңгі актерлердің театр сахнасында әрқайсысының өзіндік қолтаңбасын қалдыруына қамқорлық жасап, жастарды жарқын арманға жетелейтін шамшырақ арнасы бола алса – ұзтаз бақыты деген сол емес пе? Жуырда Гүлдана апайдың тікелей қолдауымен «актер шеберлігі» мамандығы бойынша 2 курстың студенттері алғашқы шығармашылық кешін ұйымдастырды
Әсерлі кештің қонағы ретінде білікті ұстаз, қаламгер, сыншы Әшірбек Сығай қатысты
Білімгерлерді тек оқу бағдарламасымен ғана шектемей, олардың ой-өрісін дамыту мақсатында сахна саңлақтарын, ақын-жазушылар мен драматургтерді кездесуге шақырып ой бөлістіру Гүлдана Ғалымқызының іскерлігін көрсетеді
Осындай игі шараларды өткізуге дәнекер болуға, жалпы өнер жолын қуған білімгерлердің жарқын болашағы үшін қолдан келгеннің бәрін жасауға құштар Гүлдана Ғалымқызының әлі талай тарланды тәрбиелеп шығарына сенеміз!
 Қадыралиева Айзат
