Словакияның Штребске Плесо қала­сында өтіп жатқан қысқы Дүние­жү­зілік Универсиадада өз мәресіне жетті
Дүбірлі додаға 50 мемлекеттен келген 2500-ден аса спортшы қатысты
Солардың арасында Олим­пиа­да ойындары мен әлем чемпионаттары және басқа да аса ірі халықаралық жарыс­тарда жеңіс тұғырына көтерілген саңлақтар да аз емес
Универсиаданың бағдар­ла­ма­сы­на сай 11 спорт түрі бойынша 69 медаль­дар жиынтығы сарапқа салынды.
Қазақстан құрамасы 3 алтын және 4 күміс медальмен жалпы коман­далық есепте екінші орынға ие болды
Ал көш басында – Ресей спортшылары
Олар 12 алтын, 11 күміс және 11 қоланы еншіледі
Үшінші орында – Польша құрамасы
Поляктар 2 алтын, 1 күміс жә­не 3 қоланы иемденді.
Отандастарымыздың арасынан ал­ғашқы алтынды Анастасия Слонова олжалады
Шаңғышылардың спринттік сайысында бақ сынаған ол алдына жан салмады
Жерлесіміздің көрсеткіші – 3:22.75
А.Слоновадан 18 секунд қалып қойған поляк қызы Эвелина Марциш күміс алса, ресейлік Светлана Николаева қолаға қол созды
Ол 15 шақырымдық қашықтықта бақ сы­на­ған отандасымыз шешуші тұста ре­сей­лік Светлана Николаева мен польшалық Эвелина Маркесті артқа тастап, бас жүл­­дені олжалады
Осылайша А.Слонова Словакияда өте сәтті өнер көрсетті.
Биатлоншы Алина Райкова 15 ша­қырымдық бәсекеде топжарды
Бас­тапқыда қарымды көрінген ресейлік Екатерина Аввакумова мен словакиялық Паулина Фьялкова шешуші тұста Алинаның шаңына да ілесе алмады
Дәл осы қашықтықта бақ сынаған Галина Вишневская төртінші орын алса, Дария Усанова тоғызыншы сатыға табан тіреді.
Эстафеталық сайыста шаңғыдан әйелдер құрамасы екінші орыннан көрінді
Құрамында Галина Виш­нев­ская, Анна Кистанова, Максим ­Браун және Васи­лий Подкорытов сынды биатлоншылар күміс жүлдеге ие болды
Көп ұзамай ерлер арасындағы 4×7,5 эстафетада шаңғышылар тағы бір күміс медальді ие­ленді
Бұл бәсекеде Алек­сандр Малышев, Евгения Величко, Евгения Бондаренко және Марк Ста­рос­тин өнер көрсетті.
3х5 шақырымдық командалық эстафетада Анна Стоян, Виктория Ланчакова және Анастасия Слоновадан жасақталған Қазақстан құрамасы күміс жүлде жеңіп алды
Олар чемпион атанған Ресей құрамасынан (47:47,1) 43 секундқа ұтылды
Қола жүлде француз қыздарына бұйырды.
Осымен Словакиядағы жарыс өз мә­ресіне жетті
Спортшыларымыз үздіктер қатарынан көрінді
Бірақ универсиада әлі аяқ­талған жоқ
Аталмыш бәсеке Испа­нияның Гранада қаласында өз жалғасын тапты
Гранадада шайбалы хоккей, керлинг, шорт-трек және мәнерлеп сырғанаудан сайыстар өтсе, тау шаңғысы, сноуборд және фристайлшылардың бәсекесі Сьерра-Невадада өтіп жатыр.
Қазақ елінің әнұраны Испанияда екі мәрте шырқалды
Жерлестеріміз фристайлдың могул түрі бойынша өткен жарыста көзге түсті
Әйелдер ара­сындағы бәсекеде Юлия Галы­шеваға тең келер ешкім болмады
Барлық қарсыласынан басым түскен ол бас жүлдені олжалады
Екінші және үшін­ші орындарда – ресейлік Ма­рика Пертахия мен оңтүстіккореялық Сео Джи-Вон еншіледі
Ерлер сайысында Қ­а­­зақстан құрамасының табысы одан да зор болды
Бұл жарыста Па­вел Колмаков жеңімпаз атанса, Дмит­рий Рейхерд күміс медальді мой­нына ілді
Ресей спортшысы Сер­гей Шимбуев үшінші орынға та­бан тіреді.
Алдағы күндері тағы бірнеше спорт түрлері бойынша жүлделер сарапқа салынады
Дүбірлі додада жерлестеріміздің бір емес, бірнеше рет жеңіс тұғырына көтерілетініне сенімдіміз.
Нұрлан ҚҰМАР
