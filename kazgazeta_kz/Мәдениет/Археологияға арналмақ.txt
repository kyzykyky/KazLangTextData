Бүгін Қазақстан Республикасы Ұлттық музейінде Қазақстандағы Италияның мәдениет жылы аясында Джанкарло Лигабуе қорының қолдауымен еліміздегі Италия елшілігі алғаш рет Қазақстандағы италияндық археологиялық зерттеулер семинарын өткізеді.
Семинардың өтуіне ҚР Мәдениет және спорт министрлігі, ҚР Ұлттық музейі, Қазақ ғылыми-зерттеу мәдениет институты және Л.Н.Гумилев атындағы ЕҰУ жанындағы К.Ақышев атындағы археология ғылыми-зерттеу институты қолдау білдіріп отыр
Шарада Лигабуе қорының 1998 жылдан бері Қазақстан ғылым академиясы Ә.Х.Марғұлан атындағы археология институтымен және Француз ұлттық ғылыми-зерттеу орталығымен бірлесіп жүргізген зерттеулерінің қорытындысы ұсынылады
Қор Венеция қаласында орналасқан, Қазақстан және 14 мемлекетті құрайтын Лигабуе қауымдастығына жетекшілік етеді.
Зерттеу қорытындыларын профессор Елена Баринова, Арман Бейсенов, Гүлнар Жұмабекова және Қырым Алтынбеков ұсынбақ.
Айта кетейік, Лигабуе қорының ал­ғашқы зерттеулері Қазақ Алтай жерін­дегі сақ дәуіріне (б.д.д
750-300 жж.) жататын қорғанды қазудан басталды
Зерттеу жұмысының ең маңызды жетістігі Шығыс Қазақстандағы Берел алқабынан табылған патша қорғандар тізбегі болып табылады
Үш жыл ішінде жүргізілген археологиялық жұмыстардың нәтижесінде екі мыңнан аса құнды жәдігерлер табылды.
Ж.Сәрсенова
Астана
