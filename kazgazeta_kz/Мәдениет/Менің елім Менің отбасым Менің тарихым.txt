ҚР Мемлекеттік Орталық музейін­де Қазақстан Республикасы Конституция­сының 20 жылдығына арналған «Менің елім
Менің отбасым
Менің тарихым» атты көрме ашылды.
Көрменің мақсаты – Қазақстан халқының еркіндігін, оның ең қымбат қазынасы – адам және адамның өмірі болғандықтан, демократиялық, зайырлы, құқықтық және әлеуметтік мемлекет ретінде орнықтыруға ұмтылуын, оның өмірін, құқығын және бостандығын бейнелейтін, барлық ұлттардың теңдігін заңды түрде бекітетін және этномәдени бірлестіктерді дамытуға мүмкіндік беретін мемлекетіміздің Ата Заңы – Қазақстан Республикасы Конституциясының тарихи рөлі мен саяси-құқықтық мәнін ашу
Сонымен қатар Қазақстан Республикасы Тәуелсіздік жылдары түрлі ұлт өкілдерінің арасындағы достық қарым-қатынастарды дамытуға мүмкіндік берген Қазақстан халқы Ассамблеясының біріктіруші рөлін көрсету.
Бүгінде бір шаңырақ астында – Қазақстанда бейбітшілік және үйлесімді­лік­пен өмір сүріп келе жатқан барлық этностарды берік достық қарым-қатынас пен өзара түсіністік байланыстырады.
Көрмеде ҚР Мемлекеттік Орталық музейі қорынан фотоқұжаттар, кітаптар, жәдігерлер, ҚР Президентінің мұрағатынан, ҚР Мемлекеттік мұрағаты мен Киноқұжаттар және дыбыс жазбаларының Орталық мемлекеттік мұрағатынан құжаттардың көшірмелері қойылған.
Мәрлен ҒИЛЫМХАНОВ 
АЛМАТЫ
