Жұмат Шанин – Қазақстандағы тұңғыш ұлт театрының негізін салушы
Оны ұйымдастырып, кәсіби тұрғыда қалыптастырып, шығармашылық жағынан өсу жолында зор еңбек сіңірді
Алғашқы шығармашылық-ұйымдастырушылық қызметінен бастап, театр жұмысын белгілі бір жоспар бойынша жүргізуге, өз шығармаларынан тәрбиелік мәні зор, көркемдік сапасы жоғары драмалық шығармалардың орын алуына ерекше көңіл бөлген.
Биыл қазақ әдебиеті мен мәдениеті тарихында өшпес із қал­дырған, режиссер, драматург Жұмат Шаниннің туғанына 125 жыл толып отыр
Осы орайда өңірімізде әртүрлі шаралар өтуде.
Сұлтанмахмұт Торайғыров атын­дағы Павлодар мемлекеттік уни­верситетінде «Театр, мәдениет, руханият және қазіргі заман» атты ғы­лыми-практикалық конференция өтті
Шара қатысушыларына арнайы аталған жоғары оқу орнының ғылыми жұмыс және инновация жөніндегі проректоры Нұрлан Телманұлы құттықтау сөз сөйлеп, Жұмат Шаниннің алғаш рет қазақ театрын ашқан тұлға ретінде тарихта қалғанын тілге тиек етті
Сонымен қатар конференция барысында ғылыми кітапхананың қызметкерлері тұғырлы тұлғаның өмірі мен шығар­ма­шылығына арналған кітап көр­месін ұйымдастырды.
Сондай-ақ талантты өнер иесінің 125 жылдық мерейтойына орай, Күркелі ауылының Жұмат Шанин есімімен қайта аталуына арналған салтанатты жиын өтті
Оған қазақ театр өнерінің дамуына үлес қосып келе жатқан, ата жолын лайықты жалғаған Жұмат Шаниннің немересі, Қасымхан Шаниннің ұлы – Болат Қасымханұлы қатысты.
Қастерлі Баянауыл жерінде Елбасының «Рухани жаңғыру» бағдарламасы аясында және Жұмат Шаниннің 125 жылдық ­мерейтойына орай республикалық ақындар айтысы өтті
Бұл аламан айтыстың ерекшелігі ретінде, елімізге ­танымал ақын, айтыс өнерінің жанашыры – Жүрсін Ерманның жүргізгенін айтуға болады
Аламанда республикамыздың әр аймағынан айтыскер ақындар бақ сынасты
Өңіріміздің намысын облысы­мызға есімдері белгілі Аспанбек Шұғатаев, Қуанышбек Шарманов, Тілек Сейітов сынды ақындар қорғады
Сонымен қатар, Алматы қаласынан арнайы келген Жұмат Шаниннің немересі Болат Шанин көпшілікпен бірге ақындар айтысын тамашалады.
Дәулет ТЕМІРБОЛАТ,
Павлодар облысы 
Тілдерді дамыту жөніндегі 
басқарманың бас маманы
