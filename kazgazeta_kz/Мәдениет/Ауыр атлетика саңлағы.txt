Газетіміздің осы нөмірінен бастап биыл жазда Бразилияның Рио-де-Жанейро қаласында өтетін Жазғы олимпиадаға қатысатын спортшылармен таныстыруды жөн санап отырмыз
  
Ауыр атлетикадан екі дүркін олимпиада чемпионы, әлемнің төрт дүркін жеңімпазы Илья Ильин 1988 жылы Қызылорда қаласында дүниеге келген
Отбасында үш ұл баланың кенжесі
Илья спорт залға алғашқы рет алты жасында үлкен ағасы Андрейге еріп келді
Ағасы Андрей бокстан Қазақстан біріншілігінде бірнеше рет жеңімпаз атанған спортшы болатын
Балалық қызығушылықпен ауыр темірлерді көтеруді үйренді
Бірақ арнайы үйірмеде жаттығуды сегіз жасынан бастады
Алғашқы бапкері – Вилорий Пак.
Ауыр атлетикамен айналысып жүрген ағасы Алексейдiң жанынан бiр елi қалмайтын кiшкентай Ильяның дарынын байқаған В.Викторович оны бiрден өзiне тартқан көрiнедi
Сөйтiп, тоғыз жасында Қазақстан чемпионы атанған Ильин осы уақытқа дейiн тоғыз рет шетелге шығып, ешқайсысында жеңiлiстiң кермек дәмiн татып көрмептi.
Ол жастар мен ересектер арасында екі рет әлем чемпионы атанды
Дәл осындай балғын шағында дүниежүзінің теңдессіз атлеті атанған азаматтар жер бетінде жоқ
Оның асқан шеберлігіне, мінсіз техникасына, жеңіске деген құштарлығына таңданбау мүмкін емес
Ауыр атлетика саласындағы ең жас әлем чемпионы ретінде Гиннестің рекордтар кітабына енген.
2005 жылы Ауыр атлетикадан Әлем чемпионаты Қатар елінің астанасы Доха қаласында өтті
Илья Ильин 17 жасында алғашқы рет ересектер арасындағы әлем жарысына қатысты және бұл көрсеткіш бойынша Гиннестар рекорд кітабына ең жас әлем чемпионы ретінде жазылды
Илья ерлер арасында 85 келі дейінгі салмақта өнер көрсетті.
Таяуда Ресейдің Грозный қаласында өткен 5-ші халықаралық РФ Президентінің Кубогы бәсекесінде де жасындай жарқырады
Ол алтын иеленіп, екі әлемдік рекордты (серпе көтеру және қос сайыс нәтижесінде) жаңартты
2015 жылғы әлем чемпионы Александр Зайчиков екінші орын алды.
Қазір И.Ильин биыл Рио-де-Жанейро қала­сында өтетін ХХХІ Жазғы олимпиадаға қызу дайындалуда
Ол Бразилия төрінде өтетін байрақты додада топжарып, үш дүркін олимпиада чемпионы болатындығына уәде берді.
Нұрлан ҚҰМАР
