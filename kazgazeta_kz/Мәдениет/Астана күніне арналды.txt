Жуырда елордамыз Астана күніне орай С.Бәйішев атындағы Ақтөбе  облыстық әмбебап-ғылыми кітапханасының қызметкерлері «Астана – ұлтымыздың  рухани  ордасы» атты  кітап  көрмесін  ұйымдастырды.
Ұйымдастырылған кітап көрмесі Астана қаласының төл мерекесіне арналып, Астана қаласының өткен тарихы мен бүгінгі тыныс-тіршілігін қамтитын дереккөздерімен таныс­тыру және жастарымызды патриоттық рухта тәрбиелеу мақсатын көздеді.
Кітапхана оқырмандары көрмеде Елбасының «Қазақстан жолы», «Еуразия жүрегінде», А.Айталының «Байсалды ел байқаусыз қате жібермес», В.П.Патраковтың «Астана – начало Евразии», Ж.Касымбаев пен Н.Агубаевтың «История Акмолы» атты еңбектерімен, «Астана» атты кітаптарымен, Астананың көрікті жерлері бейнеленген фотоальбомдармен және мерзімді басылымдарда жарияланған тың деректермен, жас қаламызға арналған өлеңдермен, шығармалармен танысты.
Аталмыш көрмеде қазақстандықтардың Елордамызда «Астана ЭКСПО-2017» Халық­аралық көрмені өткізуде белсенді атсалысып жатқандығынан және бүкіл отандаста­рымыздың осынау ауқымы кең оқиғаға дайындықтарынан сыр шертетін кітапхана қорында бар мерзімді басылымдарда жарияланған тың деректерді, түрлі-түсті фотоларды да тамашалады
Сондай-ақ, көрмеге Елбасының Ақтөбе өңіріне келгенде халықпен кездескен сәттері және Елордамыз Астананың айшықты жерлерінің фотосуреттері қойылды.
Гүлзада БЕЙІСОВА
