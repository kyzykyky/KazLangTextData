Әл-Фараби атындағы Қазақ ұлттық университетінің магистранты, жеңілатлетші Виктория Зябкина Кванджудағы (Оңтүстік Корея) Бүкіләлемдік Универсиадада алтын жүлдеге ие болды
Ол 100 метр қашықтықтағы спринтте мәре сызығын бірінші болып кесті
Бұл – ҚазҰУ студенттерінің қазақстандық құрама үшін еншілеген екінші алтыны.
Естеріңізге сала кетсек, бұған дейін ҚазҰУ студенті Дмитрий Баландин 100 метрге брасспен жүзу бойынша алтынға қол жеткізген болатын.
Виктория Зябкина – биология және биотехнология факуль­тетінің дене тәрбиесі және спорт кафедрасының магистранты
Ол – жеңіл атлетика бойын­ша халықаралық дәрежедегі спорт шебері, Азия және әлем чемпионаттарының жүлдегері, 2012 жылғы Лондон (Ұлыбритания) олимпиадасына қатысушы
Бір ай бұрын ғана Виктория 200 метр қашықтыққа жүгіруден Азия чемпионы атанды, осы жеңісінің арқасында 2016 жылы Рио-де-Жанейрода (Бразилия) өтетін Олимпиадаға қатысу лицензиясын ұтып алды.
Бұл ретте ҚазҰУ-дың Қазақ­станды халықаралық спорт аренасында танытқан ерен жүйрік спортшыларды тәрбиелеп шығарған еңбегін атап өту керек
Бұл дәстүр әлі де өз жалғасын табуда, жас буын спортшыларымыз әлемдік деңгейдегі сайыстарда жоғары шеберлік танытып, жетекші орынды иеленіп келеді
Мысал келтіріп айтатын болсақ, ҚазҰУ-дың 11 студенті Лондондағы олимпиада ойындарында ел құрамасы сапында өнер көрсетіп қайтты.
Университетте отыздан ас­там спорт түрі дамыған
Секция жұмысының клубтық түрі сту­денттерге өздеріне ыңғайлы уа­қытта әрі нәтижелі түрде дене шынықтырумен және спортпен шұғыл­дануына мүмкіндік береді.
Жәнібек ЖӘМШІБАЙ
