Қазақстан Республикасы Спорт және дене шынықтыру істері агенттігі 8-9 мамыр күндері Алматыда БАҚ өкілдері арасында шағын футболдан көрнекті жазушы, публицист Сейдахмет Бердіқұловты еске түсіруге арналған турнирдің өтетінін хабар­лайды.
Турнирдің мақсаты – елімізде бұқаралық ақпарат құралдары арасында бұқаралық спортты дамыту, саламатты өмір салты мен спортты, соның ішінде қазақ футболын халық ара­сында насихаттап, турнир арқылы ең үздік өнер көрсеткен БАҚ командаларының өкілдерін анықтау.
Турнирге БАҚ-тың ұжымдық командалары қатыса алады
Оған мерзімді баспасөз бен электронды ақпарат құралдарының жасы 21-ден 60-қа дейінгі бас редакторлары, жауапты хатшылары, редакторлары, тілшілері, фототілшілері, бейнеоператорлары мен корректорлары кіреді
Команданың құрамы 13 адамнан болуы тиіс
Яғни 12 ойыншы мен 1 жаттықтырушы болуы керек
Аталмыш додаға командалар дәрігердің анық­та­масы, фотосуреті бар қызметтік куәлігі, еңбек кітапшасы мен жарысқа қатысу жөнінде мандаттық ко­миссияға ұсынған өтініші болған жағдайда жіберіледі
Жарысқа Қазақстан Республикасы ұлттық ко­мандаларының мүшелері, ел чемпионаттары мен біріншіліктеріне қатысушылар, кәсіпқой спортшы­лар мен БАҚ-та жұмыс істейтін жүргізушілер, инженерлер, коменданттар, күзетшілер жіберілмейді.
Материалдар мына телефон және факс арқылы қабыл­данады: 8 (7172) 75-31-49, 75-35-19 немесе оларды nur-78@bk.ru электронды поштасына жіберуге болады.
Турнирге қатысуға өтініштерді агенттіктің мына мекенжайына жібере аласыздар
Астана қаласы, Абай көшесі, 33 а
Тел/факс: 8 (7172) 75-30-68, 75-35-19, 75-31-49 немесе Штаттағы ұлттық командалар және спорт резерві дирекциясының баспасөз қызметінің мына телефон нөмірлеріне 8 (7172) 91-15-29 хабарласуларыңызға болады.
Жарысқа қатысуға өтініш білдірген команда ман­даттық комиссияның отырысына өтініштерін, жеке және қыз­мет­тік куәліктерді, жұмыс орнынан берілген анық­та­маны көрсетуге міндетті
Ал, турнирдің мандаттық комиссиясының отырысы 7 мамыр күні сағат 18.00-де Штаттағы ұлттық командалар және спорт резерві дирекциясының Алматы қаласының Жамбыл мен Наурызбай көшелерінің қиылысындағы филиалының 2-ші қабатында өтеді.
Турнирдің өзі 8-9 мамыр күндері Тимирязев пен Байзақов көшелерінің қиылысында орналасқан республикалық спорт колледжінің алаңында өтеді.
Жарыс сағат 10.00-де басталады.
