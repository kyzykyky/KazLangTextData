Ақтөбе облысы Ембі қаласында мәдениет қайраткері, композитор, дирижер Қайырғали Қожанбаевтың шығармашы­лы­ғына арналған «Өмірі ән-күйменен өрнектелген» атты әдеби-сазды кеш өтті. 
Кеш барысында Қайырғали Қожанбаевтың өмір жолдары таныстырылып, бейнефильм көрсетілді
Қайырғали Үсенғалиұлы Құрман­ғазы атындағы ұлт аспаптар оркестрінде, Қазақ телерадио комитетінде қызмет жасады
1964 жылы Ақтөбе қаласына келіп еңбек жолын мәдени-ағарту саласында оқытушылықтан бастап, талай жастарды өнерге баулыды
Зейнеткерлік жасқа дейін А.Жұбанов атындағы Ақтөбе об­лыстық филармониясының ұлт аспаптар оркестрінің көркемдік жетекшісі және бас дирижері қызметін атқарды.
Кеш композитордың шығармаларына арналды
Мәдениет орталығының қызметкері Даража Қоспағанбетова «Ақтөбе жастарының вальсі», «Ризамын тағдырға» әндерін нақышына келтіре орындаса, Ұлболсын Мұхамбетова ­«Арман жас­тық» туындысын тарту етті
Көрермен қауым «Қыздар» әншілер тобының әуелете шырқауында «Гүлдәурен» және т.б
әндерін ықылас қойып тыңдады
Сонымен қатар ­сазгердің Ағлен Құрман­ғали­қызының қайсарлығына арнап шығарған «Ағлен» күйін А.Жұбанов атындағы балалар музыка мектебінің директоры ­Асланбек Жанасаев күмбірлетті.
Қайырғали Үсенғалиұлы өзі ән-күй ­шы­ға­румен қатар Қазанғаптың «Боз жорға аттың бөгелек қағуы» күй мен Ақтамбердінің «Жайық деген жанды су» термесімен қатар көптеген музы­калық шығармаларды оркестрге лайықтап дайындауда да көп еңбек сіңірді
Талантты өнер иесіне арналған сазды кеш жиналған қауымға жақсы әсер қалдырды.
Анархан Самиғұллақызы 
Ақтөбе облысы
