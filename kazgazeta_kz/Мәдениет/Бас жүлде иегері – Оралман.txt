Режиссер Сәбит Құрманбековтің «Оралман» толықметражды көркем фильмі ХІІІ Халықаралық «Еуразия» кинофестивалінің Гран-приін иеленді
Ш.Айманов атындағы «Қазақфильм» киностудиясында («Қадам» ЖШС студиясының қатысуымен) ҚР Мәдениет және спорт министрлігінің тапсырысы бойынша түсірілген бұл картина кинофестивальдің негізгі бағдарламасына қатысқан жалғыз отандық туынды. 
«Оралман» фильмі туған жерінен кетуге мәжбүр болған, алайда ондаған жылдар өткен соң Ауғанстаннан еліне қайта оралған қандастарымыз жайлы баяндайды
Фильмге Дулыға Ақмолда, Есім Сегізбаев, Ержан Түсіпов, ­Шынар Асқарова, Баян Қажынабиева сынды қазақстандық танымал актерлер түскен.
– «Еуразия» кинофестивалі елі­міздегі ғана емес, жалпы Орталық Азия аумағындағы ең үлкен киноалаң
Сондықтан да бұл кинофестивальдің ең басты жүлдесін жеңіп алу мен үшін абырой
Осы орайда түсірілім тобын жеңісімізбен құттықтағым келіп отыр, өйткені олар болмаса мен бұл жүлдені ұтып алмас едім, – дейді Сәбит Құрманбеков
– Фильм кинофестивальдерде зор бағаланып жатыр
Иранда өткен кинофестивальде басты жүлдеге ие болды
Мен бұған қуанам
Алайда мен үшін ең бастысы бұл фильмді қарапайым көрермендерге көрсету
Осы Астанадағы көрсетілімде көрермендер фильмді жақсы қабылдады және ирандық аудитория да, оның ішінде этникалық қазақтар қызыға көрген болатын.
Негізі 1998 жылы қаланған Халық­ара­лық «Еуразия» кинофести­валі Орталық Азиядағы ең үлкен кино­форум болып табылады
Биылғы жылы фестиваль аясында бар­лық конкурстық және конкурстан тыс бағдарламаларға қатысқан толық­метрлі және қысқаметрлі, автор­лық және жанрлық фильмдердің рекорд­тық көрсеткіші – 296 картина көрсетілді
Негізгі конкурстық бағ­дар­ламада 13 толықметрлі және қыс­қаметрлі фильмдер конкурсында 30 кар­тина қатысты.
Кинофестиваль тарихында алғаш рет ТМД елдері және Қытай, Үндістан, Оңтүстік Корея, АҚШ және Еуропа елдерінен келген дистрибьютерлердің қатысуымен Eurasia Film Market кинонарығы өтті
Ал Eurasia Spotlight бизнес алаңы әдеттегідей киножобалардың қызықты питчингтерін, кино саласы маңындағы түрлі тақырыптарға негізделген дөңгелек үстелдерді, баспасөз-конференцияларын, шеберлік-сыныптарын және киноиндустрияның үздік мамандары қатысқан арнайы іс-шараларды ұсынды.
Ш.Айманов атындағы «Қазақ­фильм» киностудиясы түсірген фильмдер әр жылдары «Еуразия» кинофестивалінің түрлі жүлделерін және Гран-приін жеңіп алған
Мәселен, Данияр Саламаттың «Әкем екеуміз» картинасы, Серік Апрымовтың «Бауыры» және ­Нариман Төребаевтың «Шуақты күндері» үздік режиссура жүлдесін иемденсе, Жаңабек Жетіруовтың «Дүние жарық» және Абай Құлбайдың «Стриж» фильмдері «Үздік Азия фильмі» атанған, ал Ардақ Әмірқұловтың «Қош бол, Гүлсары» картинасы Гран-приге лайық деп танылған.
Естеріңізге сала кетейік, үсті­міз­дегі жылдың сәуір айында Иранның астанасы Тегеранда өткен 35-ші Халықаралық Фаджр кинофестивалінде режиссер Сәбит Құрманбековтың «Оралман» фильмі шетелдік фильмдер арасынан топ жарып, Бас жүлдені – «Азияның үздік фильмі» жүлдесін жеңіп алған болатын.
Базарбай Смайыл
