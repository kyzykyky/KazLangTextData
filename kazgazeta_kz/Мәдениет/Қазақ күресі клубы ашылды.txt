Қазақ күресінің қарқынды дамып келе жатқаны көңілге қуаныш ұялатады
Ұлттық күресіміз әлемдегі Біріккен күрес Одағының құрамына мүше болып енгелі бері төл күресімізден әлемнің әр түкпірінде жарыстар ұйымдастырылып қазақ күресіне деген қызығушылық арта түсті. 
Бұл орайда ұлттық спортымызды дамыту үшін елімізде қазақ күресінен әлі де көптеген іргелі істерді атқару міндеті тұрғаны анық
Солардың бірі спорт ғимараттарын көптеп ашып, жас ұрпақтың төл күресімізге сүйіспеншілігін арттыру.
Жуырда Шымкент қаласында қазақ күресінің клубы ашы­лып, қала тұрғын­да­рын бір қуантты
Аталған нысанды салып, үйір­менің ашылуына зор үлесін қос­қан оңтүстік өңірге танымал құрылысшы, ардақты азамат, «ҒимратҚұрылыс»-1 ЖШС ком­пания­сының басшысы, кезінде қазақ күресі мен еркін күрестен об­лыстық, республикалық, Бүкіл­одақ­тық жекпе-жектерде топ жарып, бірнеше дүркін чемпион атанған ардагер балуан Абдуәзиз Давидбеков
Ел игілігі үшін тұсауы кесіліп отырған қазақ күресі клубының ашылуына Дүниежүзі­лік қазақ күресі федерациясы­ның президенті Ислам Әбішев пен Дүниежүзілік қазақ күресі федерациясының вице-президенті Серік Түкеев мырзалар арнайы қатысты
Аталған іс-шара кезінде іскер басшы, қазақ күресін өрге сүйреп жүрген ұлттық күресіміздің жанашыры Ислам Әбішев қазақ күресінің болашағы жайында өзінің жүрекжарды ұсыныс-пікірлерін де айтып өтті.
Қазақ күресінен бүгінгі таңда 7 Әлем, 11 Азия, 3 Еуропа чемпионаттары және 3 Әлем кубогі өтті
40-тан астам елде қазақ күресі федерациялары жұмыс жасауда
Өткен жылы ел спорты тарихында тұңғыш рет Ашхабадта Азия ойындарының бағдарламасына қазақ күресі 3 салмақ дәрежесі бойынша еніп, барша қазақ елін қуанышқа бөлегені есімізде.
2016 жылы қазақ күресінен Африка және пан Америка чемпионаттары ұйымдастырылып, Ұлттық күресіміз әлем халқы қызығып қарайтын спорт түріне айналып келеді
Осылайша, өткен жылда қазақ күресі елеулі жетістіктермен жылды қорытындылады
Соның барлығы дерлік, ұлттық күресіміз десе ішкен асын жерге қоятын, өз ісіне асқан жауапкершілікпен қараған білгір де білікті маман­дардың елеулі еңбектерінің жемісі.
Оңтүстік Қазақстан өңірінде тұңғыш рет ашылып отырған айтулы клуб, әйгілі балуан ­Балуан Шолақтың есімімен аталады
Алдағы уақытта бұл мектептен ­Балуан Шолақтай аты дарабоз балуандар шығып, қазақ елінің намысын әлемдік сайыстарда абыроймен қорғайды деген үмітіміз мол.
Ақын ОРДАБАЙҰЛЫ
