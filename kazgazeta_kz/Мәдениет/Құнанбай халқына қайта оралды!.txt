Жуырда Елордамыздағы «Қазмедиа орталығының» кинозалында «Құнанбай» көркем фильмінің таныстырылымы өтті
Шәкен Айманов атындағы «Қазақ­фильм» ұлттық киностудиясы түсірген «Құ­нан­бай» фильмінен әрбір қазақ үлкен әсер алатыны сөзсіз.
Көрсетілім соңында сахнаға көтерілген Халық жазушысы, мемлекет және қоғам қайраткері Әбіш Кекілбайұлы «Әлі тебіреніс үстінде тұрмын
Құнанбай атамыздың аруағы риза болып жатқан шығар.
Заман өте қиын болды
Әлі де қиын
Шырғалаң
Сондай шытырмандардың ортасында өмір сүрген Құнанбайдың тағдыры шын мәнінде трагедиялық тағдыр
Ұлы жазушы Мұхтар да сол трагедияның шетін аңғарып кеткен болатын»  дей келіп, бұл фильм үлкен жүректен шыққан туынды екенін айтып, оған жоғары баға берді.
Мәжіліс депутаты Қуаныш Сұлтанов осындай фильм жаңа заман көзқарасынан өмірге келіп отырғанын айтты
«Қазақтың көкейінде жүрген бір сұрағына жауап табылған екен
Фильмде Құнанбай қалай қынжылса, оны көріп отырып, бәріміз де бірге күйзелдік, бірге қиналдық
Біреу санасымен, біреу сезімімен қабылдаған шығар
Бірақ түйіні бір
Міне, отарлық сая­сат кезіндегі көріністер ешкімді бейжай қалдырмас
Сол кезде Құнанбайдың көп мәселеге келгенде шарасыздығы, ұлттың мүддесі үшін қанша істі түзу жолға салсам деп тұрған кездегі қол-аяғының байлаулы болуы».
Келесі кезекте сөз алған мемлекет және қоғам қайраткері Мырзатай Жолдасбеков «Аяулы Мұхтар ағамыз айта алмай кеткен, іште кеткен арманы еді бұл
Айтар еді, заманы айтқызбады» дей келіп, осы фильмнің тағы екі сериясын түсіру керек екені, бұл туынды эпопеяға айналуы тиіс екені жөнінде ті­легін білдірді.
Қазақстан Республикасы Премьер-министрінің орынбасары Бердібек Сапарбаев өз сөзінде әрбір халықтың тарихы бар екенін, аталған фильм Қазақ хандығының 550 жылдығы аясында түсірілгенін атап өтті
«48 күнде осындай фильм түсіру тек Досханның ғана қолынан келеді» деді.
Халқымыз үшін орны бөлек, ­тарихи тұлға, аға сұлтан, қажы Құнанбай Өскенбайұлы туралы фильмнің сценарийін Досхан Жолжақсынов пен Таласбек Әсемқұлов жазған
­Фильм­ге музыкалық жан бітірген Төлеген Мұхамеджанов.
Айта кету керек, Құнанбай рөлін сомдаған – Қазақстанның халық артисі, Мемлекеттік сыйлықтың иегері, қазақ мәдениетінің көрнекті қайраткері ­Досхан Жолжақсынов
Құнанбайдың анасы Зере рөлінде – Жамбыл облыстық қазақ драма театрының артисі, Қазақстан Театр қайраткерлері одағының мүшесі Нұрсипат Салықова, Абайдың анасы Ұлжан рөлінде – Қарагөз Сүлейменова және басқа да танымал артистер мен өнер иелері Құнанбай өмір сүрген кезеңді қамтыған картинаға түскен.
Қазақ киногерлерінің жаңа туындысы ұлттық құндылықтарға толы болса, тарихи тұлғаларды жаңа қырынан көрсетіп жатса, баршамыз да қуанамыз
«Құнанбай» фильмі де көрермендердің көңілінен шығатын туынды деп ойлаймыз
ХІХ ғасырда өмір сүрген адамдардың тағдырын суреттей отырып, бүгінгі қазаққа керек ойлар да айтылған.
Ең бастысы, кер заманның ықпалы­нан жаман образдағы адам болып келген Құнанбай халқына қайта оралды!
 Айбатыр СЕЙТАҚ,
ақын, журналист, Қазақстан 
Жазушылар одағының мүшесі
