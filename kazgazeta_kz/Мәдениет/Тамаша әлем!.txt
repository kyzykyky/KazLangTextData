Қазақстан Республикасы Тәуелсіз­дігінің 25 жылдығына орай Жамбыл облыстық көрме залында «Тамаша әлем!» атты көрме ұйымдастырылды.
Шараға Тараз мемлекеттік педа­­го­гикалық институтының оқыту­шылары мен студенттерінің картиналары мен өнер туындылары көрермендерге ұсынылды
Көр­меге институттың «Кәсіптік оқыту және дизайн» кафедрасының оқы­тушылары мен студенттерінің 70-тен астам қолданбалы өнер, кескіндеме жанрындағы туындылары және ұлттық нақыштағы киім үлгілері қойылды
Атап айтқанда, Қ.Нұрбайқызының «Айша бибі», С.Тынысбаеваның «Қазақ хандығына – 550 жыл», А.Аманжолдың «Шебер қолы», А.Нейфельдтің «Бала бесік», А.Жанқожаеваның «Караван» және М.Алжановтың «Халық өнер тамыры» атты картиналары тарихтың терең қойнауынан сыр шертеді
Ал Ж.Тұрмаханованың «Бәйтерек тарихы», Ш.Жұмалиеваның «­Астана жолы», Г.Нұрпаштың «Ертегі әлемі», Ж.Қилыбаеваның «Көктем көңілі», А.Фиешканың «Нежность» тақырыбындағы өнер туындыларында егемен еліміздің жеткен жетістіктері мен толайым табыстары көркем бейнеленген
Сонымен қатар ұлттық музыкалық аспаптар мен «Ақ қербез», «Томирис» және «Ханшайым» топтамаларымен қатар, күнделікті тұрмыс-тіршілікте қолданылған заттар да орын алды
Көрмеге қойылған өнер туындылары екі апта бойы Тараз қаласының тұрғындары мен қонақтарының назарына ұсынылмақ.
А.ДӘУЛЕТ
