М.Әуезов атындағы академиялық драма театрында  Қазақстан Республикасының еңбек сіңірген артисі, «Парасат», «Құрмет» ордендерінің иегері, профессор, «Білім беру ісінің құрметті қызметкері», Тәуелсіз «Ильхом» сыйлығының иегері Рахилям Машурованың 50 жыл шығармашылық, 40 жыл ұстаздық еңбегінің нәтижесі іспетті салтанатты кеш болып өтті
 
Кеш шымылдығы Рахилям Машурова жайлы әріптестерінің, шәкірттерінің естелік­те­рін қамтыған бейнежазбамен ашылды
Кештің ерекшелігі мюзикл түрінде өтуінде болса керек
Ән де, би де, актерлік ойын да – бәрі болды.
Жұртшылық өнер иесін ең алғаш қарашаңырақ Ә.Тәжібаевтің «Май­расындағы» (реж
Б.Омаров) Айбарша рөлімен таныған еді
Сахналық сыр-сипаты келіскен, музыка­лық және пластикалық мүмкіндігі мол, тартымды актриса сол уақыттан бері театр сахна­сында 70-тен аса рөл орындады
Атап айтсақ, М.Әуезовтің «Айман-Шолпа­нын­дағы» тәкаппар да нәзік Шолпан, «Қара-қыпшақ Қобыландысындағы» Күнікей, Ә.Әбішевтің «Белгісіз батырындағы» Зура, Қ.Аман­жоловтың «Досымның үйленуіндегі» Мәмпәси, Қ.Мұхамеджановтың «Бөлтірік бөрік астындағы» комедиясындағы Марфуға және т.б.
Кеш барысында Рахилям Машурова Гогольдің «Ревизор», Т.Жүженоғлының «Көшкін» және т.б спектакльдерінен үзін­ділер орындап, көрерменнің ыстық ықы­ла­сына бөленді
Р.Машурова­ның қазақ театры мен киносының дамуына қосқан өлшеу­сіз еңбегі жайлы көпшілікке ұсынылған бейне­көрсетілімде кеңінен баяндалды
Ұла­ғатты ұстаздың көптеген шәкірттері респуб­ли­камыздың өнер ордаларында жемісті қызмет етіп жүр
Кешке қатысқан олардың бірқатары жылы лебізін білдіріп, әсем әндерін тарту етті.
Т.Жүргенов атындағы ұлттық өнер академиясының ректоры Бибігүл Нүсіпжанова ҚР Мәдениет және спорт министрі Арыстанбек Мұхамедиұлының құттықтау хатын оқып, Өнер академиясы атынан сый-сияпатын табыстады.
Ақбота ИСЛӘМБЕК
