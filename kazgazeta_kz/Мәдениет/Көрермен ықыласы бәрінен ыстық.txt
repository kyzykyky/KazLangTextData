Бүгінгі күндері өнерді әр пішіндегі мультимедиа түрінде ұсынуға көшіп бара жатқанымыз баршаға аян
Міне, осындай жағдайда дәстүрлі өнердің басқа түрлері сияқты театр да әлеуметтік дағдарысқа ұшырмауды, яғни кө­рер­­мендерді жоғалтып алмауды басты назарға алуда.
Осы мақсатта Алматы қаласындағы Қ.Қожамияров атындағы Республикалық мемлекеттік ұйғыр музыкалық комедия  театрының  ұжымы да бірқатар жұмыстар атқаруда
Соңғы үш жылда театр директоры болған Сауытжан Сонуров игі дәстүрлерді жалғастырып, халықтық өнер ордасының мәртебесін көтеруге күш салуда
Ол өз кезегінде «Театр – жанды организм
Ол өмір сүріп отырған қоғамдық құрылыстың ерекшеліктеріне, оның рухани талап-қажеттіктеріне актерлер күшімен икемді қызмет ете алады
Көрермендерге ақиқат болмыс өмірдің шындықтарын жет­кізумен қатар, эстетикалық ләззатқа бөлейді
Ол ізгілік мұраттарын, адамның ішкі жан дүниесін терең шынайы ашып бейнелейді
Әдебиет, музыка, кескіндеме, сәулет, би, т.б
өнерлердің амал-тәсілдерін бойына жинақтаған театр сахна мен көрер­мендердің рухани ой-сезім күйлері­нің бір-бірімен ұштасуын, жалпы ор­тақ мақсаттың бір арнадан шығуын қам­тамасыз етеді» деп компьютерлік технология мұндай ауқымды әрі жанды міндеттерді орындауда театрды алмастыра алмайтынын жасырмайды
Қай кезде де осы ұстанымды ұстанатын Сауытжан Сонуров театр әулетінің мультимедиадан артық екеніне нық сенімді
Ол басқаратын Ұйғыр  театрының актерлері, соның ішінде жас дарындар да, сахна ойыны барысында пьеса тақырыбын өздерінің болмыс шындық туралы ой-түсініктерімен, өмірде көріп-байқағандарымен, эстетикалық сезім түйсіктерімен үнемі түрлендіріп, жандандырып, көрермендер ойынан шығып отыратынын айтуда.
Иә, расында, театрдың әрбір қойы­лымын көріп отырып бұған көзіңіз жетеді
Әділін айтсақ, бұл да театр ұжымының стилі
Театрдың әрбір актері орындаушы ғана емес, сонымен бірге ойшыл суреткер екені байқалады
Мұнда әрбір актер сахна заңына негізделіп қойылған спектакль жүйесінде жанды адам бейнесі мен оның аса күрделі психологиясын ашып беруде өзінің жеке суреткерлік, еркін ой-бағытын жоғалтпайды
Бұл  да ұжымның біріге, жұмыла атқарған жұмыстарының нәти­жесі десек жаңсақтық болмас.
Өйткені біріншіден, театр директоры ұжымы үшін ұстаз
Жаңашыл директор  Сауытжан Сонуров  театр ұжымын үнемі көркемдік идеялық мақсат-міндеттерге бағыттап отырады
Ол театрдың көркемдік идеялық бет-бейнесінің айқындылығы  актерлердің адал ықылас-ынтасы мен ауыр бейнетінің арқасында танылатын оның ең басты мұраттары деп санайды
Жасыратыны жоқ, Ұйғыр музыкалық комедия театры өз репертуарларын таңдауда, таңдалған шығарманы сахнаға дайындауда жазушы-драматург  Ғ.Мүсіреповтің «Жазушы – дүниежүзілік шекарада, жалпы адам баласына ортақ армандар шегінде болуы керек» деген өсиетін бағдар санайды
Бұған дәлел ретінде театр ұжымының 2012 жылы Түркияға гастроль кезінде қойылған спектакльдердің аса жылы қабылданғанын айтуға болады.  2013 жылы Қытай Республикасында, Шымкент, Тараз, Шу, Сарыағаш  сияқты қалаларында болған гастрольдері көрермен көңілінен шықты
Халықтар досты­ғын насихаттауда театрдың репертуары берік қалыптасқанын айта кету керек
И.Мухлисовтың «Қош, жұлдыз»,  А.Самсаковтың «Баянчур», А.Аширидің «Жалғыз жалбыз», Өзбектің «Қарыз», З.Кадридің «Хунчам» қойылымдары мен «Нава», «Сада», «Яшлык» ансамбльдерінің жаңа репертуарлары соның айғағы
Тағы атап өтерлігі, театр биыл 80 жылдық мерей­тойын тойламақ
Ел мүддесін насихаттап, халықтар достығының жаршысына айналған аталмыш театр ұжы­мының биіктерден көрінетініне се­німдіміз.
Разида СӘРСЕНБАЕВА
