Тұңғыш рет жеңімпаз спортшылар Республика сарайында марапатталатын болады
Кейбір спорт түрлерінен суырылып алға шыққандарға ғана тиесілі жүлделер жарыс нысандарында салтанатпен табысталады
Олар – шаңғы жарысы, биатлон, шаңғы қос сайысы, тау шаңғысы спорты, ­фристайл және сноуборд түрлері
Күн сайын жарыс орындарында 10 медальдан табыс етіледі
Айта кетсек, универсиада да 12 спорт түрінен 85 медаль жиынтығы сарапқа салынады
Келген қонақтарға Қазақстан эстрадасының жұлдыздарының қатысуымен мәдени концерттік бағдарламалар ұйым­дастырылады
Медальдардың барлығы дерлік өзімізде жасалғандықтан отан­дық өнім болып есептелінеді
Ал енді жеңімпаздың бәйгесі қалай болады екен деп отырған боларсыз
Онда құлағыңыз түрік жүрсін
Бас жүлдені иеленген қазақстандық спортшылар 4,9 млн теңгені қалтасына басатын болса, күміс жүлдегер 3,3 млн теңгені иеленеді
Ал үшінші орынға көтерілген спортшыға 1,6 млн тенге бұйырады
Бұл аламан жарыста Қазақстанның атынан 171 спортшы 12 спорт түрінен сынға түседі
Ендеше, Қазақстанның намысы үшін сын алаңына шығатын спортшыларымыздың қанжығалары майланып, көк туымызды көктен желбіретсе деп тілейміз.
***
Универсиада-2017 дүниежүзілік жарысына Моңғолия құрама командасы да қатысуда
Делегация құрамында 15 адам бар, олардың 10-ы спортшылар болса, 5-і ресми тұлға
Иә, Моңғолия құрамасының байрақты бәсекеден негізгі мақсаты жүлде емес, спортшылардың жеке көрсеткіштерін жақсарту арқылы кәсіби тәжірибе жинақтау екенін делегация өкілдері айтты
Сонымен қатар осы Универсиада барысында жаңа достар тауып, болашақта еларалық қатынасты спорт арқылы жақсартуды көздеп отырса керек
Моңғолия делегациясының басшысы және Моңғолиядағы студенттік спорт Одағының атқарушы директоры Ч.Эрдэнэтуяа ханым Универсиада-2017 ашылу салтанатында өз елдерінің ­жалауын ­көтеру құрметіне Сочидегі Олимпиада ойындарына қатысқан ­Чинбатын Отогонцэцэгие сеніп артыпты
Айтулы Универсиадаға Моңғолия ғана емес, жеріне қар түсіп, мұз қатпаған Африка аймағынан Уганда секілді мемлекеттерден командалар қатысуда
Айтулы елдерде қысқы спорт түрлерінің деңгейін ескере отырып, бұл жарыстың қызығы мен шыжығы көп болатын секілді.
***
Универсиада өтіп жатқан кезде ақпанның 3-4 аралығында (FISU) халықаралық студенттік спорт федерациясының алқалы жиыны болады
Бұл жиынның басты ерекшелігі спорт саласының қайраткерлері мен ғалымдарының спорт төңірегіндегі жеткен жетістіктері жайлы өз білімдерімен, ойларымен, ұсыныстарымен бөліседі
Айтулы конференцияда сонымен қатар студенттік спорт бағытындағы жеткен соңғы жаңа технологиялық жетістіктер айтылып, қазіргі спорттағы көкейкесті мәселелер қаралып, оның шешімін табар жолдар іске асырылады
Жиынға ұлттық студенттік федерациялардың президенттері, университет ректорларымен қатар көптеген жетекші мамандар қатысада
Жалпы қатысушылардың саны 250 адамнан асады деген болжам бар.
Универсиада кезінде жеке көлік­терге шектеу жасалатын бол­ғандықтан, қала бойынша 555 автобус жұмыс жасайтын болады
Ал қала тұрғындары мен қонақтар және жеке көліктерге мінгендер өз көліктерін тұрақтарына қойып, жарыс өтетін орынға қоғамдық көліктермен баруға тура келеді
Спорт сайыстары өтетін орындарға қала бойынша үш жерден көрермендерді тасымалдауда
Облыс тіркеуінде тұрған көліктерге қалаға кіруіне түпкілікті шектеу қойылды деген жалған ақпар екенін ескерте кеткен орынды
­Дегенмен де, шаһар көшелеріндегі сырт өңірлерден келген көліктердің сыртқы тазалығы, жаңалығы талапқа сай болуының маңызы зор.
Ақын ОРДАБАЙҰЛЫ
