Елбасы Нұрсұлтан Назарбаев құрылысы салы­нып жатқан Қазақстан тарихы мұра­жайында болды.
Елбасы құрылыс жұмыстары барысымен және мұражай ғимаратын пайдалануға беру жөніндегі жоспармен танысты
Мұражайдың экспозициясы мен көрмесі Қазақстанның ежелгі заманнан қазіргі күнге дейінгі тарихы мен мәдениетін көрсетуге арналған
Көлемі 14 мың шаршы метрді құрайтын экспозиция алаңы Тарих мұражайы, Алтын және қымбат металдар мұражайы, Өнер мұражайы экспозицияларын орналастыруға мүмкіндік береді
Сонымен қатар экспозицияның едәуір бөлігі ұлт мәдениеті мен жазуының көп ғасырлық тарихына, сондай-ақ Тәуелсіз Қазақстан тарихына арналатын болады.
Мұражай кездесу, форум және білім беру бағдарламалары өтетін орын болып табылады
Бұл үшін ғимаратта уақытша көрмелер ұйымдастыруға, тарих ғылыми-зерттеу институтын орналастыруға арналған бөлмелер, қалпына келтіру шеберханасы, зертхана, қор сақтау бөлмесі, оқу залы бар кітапхана, кинодәріс залы қарастырылған.
Қазақстан тарихы мұражайы ұлттық жаңғырудың және мәдени ілгерілеудің рухани орталығына айналатын болады.
Ертеңгі күні еліміздің мақтаны­шына айналар мұражай құрылысы­ның жұмыстарымен танысу барысында Елбасымен бірге Астана қаласы­ның әкімі Иманғали Тасмағамбетов және Қазақстан Республикасы Ұлттық мұражайының директоры Дархан Мыңбай болды.
Ардақ СЕРІКҰЛЫ
