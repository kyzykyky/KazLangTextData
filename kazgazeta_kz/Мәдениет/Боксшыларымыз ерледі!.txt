Таиландтың астанасы – Бангкок қаласында әуесқой бокстан Азия чемпионаты өз мәресіне жетті
Дүбірлі жарыстың қорытындысында жерлестеріміз 5 алтын, 1 күміс, 
1 қо­­ла медальді қанжығаға байлап, жал­пыкомандалық есепте бірінші орынды ие­ленді.
Финалдық сайыста шаршы алаңға бірінші болып 52 келі салмақтағы Олжас Сәттібаев шықты
Ол өзбекстандық боксшы Шахобидин Зоировпен жұдырықтасты
Нәтижесінде жерлесіміз 2:1 есебімен басым түсіп, құрлық жеңімпазы атанды.
Ал 60 келі салмақта сынға түскен Зәкір Сафиуллин моңғолиялық Отгондалай Доржниямбууге 1:2 көрсеткішімен жол беріп, күміс жүлдені еншіледі.
Бокстан Қазақстан ұлттық құрамасының капитаны Данияр Елеусінов 69 келі салмақ дәрежесінде финалда филиппиндік Эймур Марциалге қарсы жұдырықтасты.
Қорытындысында Д.Елеусінов 3:0 есебімен басым түсті
Осылайша Данияр Азияның қатарынан екі дүркін чемпионы атанды.
Бірінші ауыр салмақ болып саналатын 81 келіде Әділбек Ниязымбетовтің қарсыласы өзбекстандық Елшод Расулов жарақатына байланысты ақтық сайысқа шықпады
Соның нәтижесінде төрешілер жерлесімізге техникалық жеңіске жетті деп хабарлады
Сөйтіп, Ә.Ниязымбетов алғаш рет құрлық біріншілігінде топжарды.
Ауыр салмақта сынға түскен Василий Левит (91 келі) финалда өзбекстандық Рустам Тулягановпен айқасты
Шешуші раундта боксшымыз қарсыласының осал жерін тапты
Ал ең ауыр, яғни 91 келіден жоғары салмақта сынға түскен Иван ­Дычко қытайлық Ванг Жибаоны қиналмай жеңді
И.Дычко қарсыласын нокдаунға да жіберді
Ол да Д.Елеусінов сияқты Азияның қатарынан екінші мәрте чемпионы атанды.
Енді құрама Дохада 5-қазанда ашылатын Әлем чемпионатына дайындыққа кіріседі
Бұл дүбірлі сайыста 2016 жылы Бразилияның Рио-де-Жанейро қаласында өтетін Олипиадалық жолдамалар сарапқа салынатын болады.
Нұрлан ҚҰМАР
