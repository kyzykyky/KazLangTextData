Халықты сапалы ауызсумен және су бұру қызметтерімен қамтамасыз ету мақсатында жүзеге асырылып жатқан «Ақ бұлақ» бағдарламасының алғашқы кезеңі аяқталуға жақын
Жасыратыны жоқ, бұл мақсатта, яғни тұрғындарды ауызсумен қамтуға қатысты бағдарламалар «Ақбұлаққа» дейін де жүзеге асырылған
Алайда еліміздің ауыл, аудандарында су құбырларын жүргізу барысында жіберілген көптеген кемшіліктер кезінде бұқаралық ақпарат құралдары арқылы елге мәлім болған-ды.
Бұл бағдарламада сол кемші­ліктерді болдырмау, қаржының мақсатты жұмсалуы ескерілгені анық
Мысалы, «Ақбұлақ» бағдар­ла­масының бұрынғы бағдар­ламалардан бір ерекшелігі – бірінші кезекте жергі­лікті жер­дегі жер асты су қорын анықтап алу талап етіледі
Жер асты су қорының мөлшері, оның тұщы су екені анықталғаннан кейін жобалық-сметалық құ­жаттама жасалып, қаржы бөлінеді
Одан кейін ғана құбыр тартылып, су жүргізіледі
Елдің есінде болар, «Таза су» бағдарламасы кезінде бірінші кезекте қаржы бөлінетін, содан кейін ғана геологиялық іздеу-барлау жұ­мыстары жүргізілетін
Мұның қате қадам екені кейін анықталды-ау, бірақ қыруар қаржы шығын болды
Құбыр тартылғанымен су шықпай қалған жерлер аз кездеспеді
Қазылған жерлерден кейде ащы су, кейде кермек су шығып жатты
Осындай жайттар ескеріліп, «Ақбұлақ» бағдарламасының жобасын жасаушылар алдын ала анықталған жер асты су қорының мөлшеріне сәйкес облыстарға қаржы бөліп отыр
Қаржы алу үшін, жергілікті тиісті мекемелердің қолында жер асты су қорын тапқанын растайтын геологиялық құжат болу керек.
Оңтүстік Қазақстан облысының ауызсу саласына қаржының жыл­дағыдан аз бөлінуі де осы себептен
2014 жылы оңтүстікқазақ­стан­дық­тарды ауызсумен қамта­масыз ету үшін респуб­ликалық бюджеттен 4,5 млрд
теңге, облыс­тық бюджеттен 4,1 млрд
теңге (барлығы 8 млрд
600 млн теңге) бөлінген екен
Ал 2011-2012 жылдары ауызсу саласына 20 млрд
теңгеге дейін қаржы бөлінген болатын
Облыс бойынша «Ақ бұлақ» бағдарламасын жүзеге асыру шеңберінде 2011-2013 жылдары 153 елді мекенде жаңа ауызсу құбырлары салынып, пайдалануға беріліпті
Яғни өңірдегі елді мекендердің 71,5 пайызы немесе облыс халқының 84,4 пайызы ауызсумен қамтылған.
Бүгінгі таңда облыс көлеміндегі құбыр сумен қамтылмаған 264 елді мекен бойынша толық талдау жүргізіліп, 155 елді мекенге дербес су құбырларын салу қажеттігі анықталыпты
Ал 64 ауылды топтасқан су құбырларына қосу жоспарланған
Оның ішінде шалғай орналасқан 45 елді мекен бар
Облыстық энергетика және тұрғын-үй коммуналдық шаруа­шылық басқармасының мәліметі бойынша, биыл еліміздің Геология және жер қойнауын пайдалану комитеті тарапынан 2 млрд
теңге қаржы қарастырылып, облыс көлемінде құбыр суы жоқ 150 елді мекенде жер асты су қорларына іздеу-барлау, 24 ауыл­да геологиялық барлау жұмыстарына жоба-сметалық құжаттама әзірлеуге қаржы бөлініпті
Бұл бағыттағы жұмыстар жүргізілуде екен.
Қалалық жерлерде сумен жаб­дықтау мен су бұрудың орталық­тандырылған жүйелерін салу және қайта жаңарту бағдарламада қарал­ған міндеттердің бірі
Осы орайда облыс орталығы Шымкентте қан­дай жұмыс атқарылуда? Шымкент қаласы әкімінің орынбасары Бейсенбек Жанбосыновтың мәлімдеуінше, облыс орталығы тұрғындарын сапалы ауызсумен толық қамтамасыз ету мақсатында ішкі орамдық ауызсу құбырын тарту бойынша 2,7 млрд.теңгеге 7 елді мекенде ауызсу құбырларының құрылысы жүргізілуде және солтүстік су таратқышы құрылысын аяқтау жоспарланған
Осы арада айта кетелік, Шымкентке іргелес жатқан аудандардан қалаға 40 елді мекен қосылды
Яғни қалаға қосылған елді мекендердің арасында ауызсуға мұқтаждары бар
«Қаланың оңтүстік және солтүстік бөлігін қамтамасыз ететін ірі су таратқыш жүйелері бар
Солтүстік бөлігіне «Бозарық 1, 2, 3», «Асар», «Тұран», «Достық» және басқа, ал оңтүстік аумаққа «Бадам», «Сәуле», «Қазығұрт», «Құрсай», «Ақтас» шағынаудандары жатады
Солтүстік және оңтүстік сутаратқыштар 90-жылдары дами бастаған жаңа елді мекендерді сумен қамту үшін салынған
Ол елді мекендердің көбі облыс орталығына қосылған аудандар аумағында
Олардың бірқатары орталықтандырылған сумен қамтуға мұқтаж
Магистралді сутаратқыштар осы мәселені шешуге ықпал етуі тиіс
Өткен жылдың желтоқсан айында оңтүстік су таратқыш жүйесі пайдалануға берілді
Бүгінгі таңда жоғарыдағы аудандар осы жүйеге қосылып отыр
Әйткенмен, бірқатар техникалық себептерге байланысты тұрғындардың әлі суға қолы жетпей тұр
Бірінші кезекте бұл сапаның талапқа сай болмауы­на байланысты болып отыр
Берілетін судың құрамын тиісті көрсеткіштер нормасына сай ету үшін оны тазалау- хлорлау мәселесі қаралуда
Екінші мәселе – «Бадам», «Сәуле» елді мекендеріндегі ішкіорамдық су құбырлары оңтүстік су таратқышынан бұрын салынған
Ондағы құбырлар 2-3 жыл қаңсып босқа жатты, нәтижесінде біріктірілген жерлеріндегі резеңкелі аралық қабаттар кеуіп, бүлінген
Тексеру кезінде су жіберілгенде ағып кетіп жатты
Қысқасы, бұл елді мекендерді ауызсумен қамту мақсатындағы жұмыстар жалғасуда» дейді қала әкімінің орынбасары.
Солтүстік су таратқыш жүйесі толықтай пайдалануға берілмеген
Бұл аумақтағы жұмыстар екі кезең, яғни суды жеткізу және оның бағытын реттеу бойынша жүргізілуде
Су жүйесі толық дайын болғанымен кәріздендіру жабдықтарының жетіспеушілігінен нысан іске қосылмапты
Б.Жанбосыновтың айтуынша, мердігер мекеме 15-қазанға дейін солтүстік су таратқыш жүйесін іске қосуды міндетіне алып отыр
Ал «Бозарық 1-2-3» шағынаудандарындағы ішкі орамдық жүйелер 2012 жылы жүргізілген, яғни солтүстік су таратқыш желісі салынғанға дейін
Нәтижесінде оңтүстік су таратқышындағыдай жағдай орын алған
Ішкі орамдық жүйелер бойын­ша қосымша жұмыстар жүргізуді қажет етеді
Қаланың іргесіндегі бұрынғы «Қайнарбұлақ» саяжай алқабында да жұмыс екі кезең бойын­ша жүргізілуде
Жалпы ұзындығы шамамен 320 шақырым ішкі орамдық және реттегіш су құбырлары жүйесінің құрылысы 2013 жылы басталған, 2015 жылы аяқталуы тиіс
Елді мекендерге жеткізілетін жалпы ұзындығы 4,5 шақырым магистралді су таратқышын жүргізу жұмыстары ағымдағы жылдың қараша айында аяқталып, пайдалануға берілмек
Яғни «Қайнарбұлақтағы» су құбыры, жобаға сәйкес 2015 жылы іске қосылады
Айта кетелік, ілгеріде өзге өңірлермен салыстырғанда ең арзан ауызсу Шымкентте екені жиі айтылатын
Бүгінде олай дей алмаспыз
Жуырда қала тұрғындарына ауызсу жеткізіп отырған «Су арнасы – Маркетинг» ЖШС бағаны көтеру туралы мәселе қозғады
Қоғамдық тыңдау өткізді
Егер су таратушы кәсіпорын ұсынып отырған баға бекітілсе, 2015 жылы су бағасы 14,3 пайызға көтеріліп, бір текше метрі 53 теңге 48 тиын болмақ.
Еркін ДОСЫМБАЙ
Оңтүстік Қазақстан облысы
