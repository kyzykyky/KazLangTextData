Алаштың ардақты ұлдарының бірегейі, көзі тірісінде-ақ есімі аңызға айналған халық қаһарманы Бауыржан Момышұлы: «Ерлікті адам жасайын деп жасамайды
Сол сәттегі ерік, жігер, бойдағы күшті рух туғызады
Бейбіт өмірде де кішігірім ерліктер жасауға болады
Ол үшін оның бойында туған елі мен жеріне деген ерекше сезім,  өз ісіне шексіз адалдық керек» деген еді
Өзі он алты жасар қыздың жергілікті әскери комиссариатқа барып, майданға сұранса, «жасың жетпейді» деп, өтінішін қабылдағанына қарамастан майданға жүк таситын вагонның үстіне ұрланып мініп, алдыңғы шепке жеткенін үлкен патриоттық деп санаған
«Еңбек» ауылындағы бастауыш мектептің директоры Несіпхан Қоңырбаевтың туған ауылына жасаған игі ісін де осындай шағын ерлікке балауға болады.
Бұл күнде мектеп – жай ғана балаларға тәрбие, білім беретін орын ғана емес, елдің орнықты болып, белгілі бір кәсіппен айналысуы­на адамдардың бойына сенім қалыптастыратын да орда
Өмір жалғастары үшін өмір сүретін халқымызға білім ұясының берері мол
Бастарын біріктіріп қана қоймай, алғы күндерге де бағыт-бағдар жасауына мүмкіндік туғызады
Шағын ауылға шырақ болып, жүректеріне нұр құятын да шағын болса да балалар білім алатын мектеп
Осыны терең түсінген Несіпхан Қоңырбаев бір жазда ауылдастарын ұйымдастырып, қолдан кірпіш құйып, қабырғаларын көтеріп, бастауыш мектептің ішіне кіріп те алыпты
Тек спортзалдың ғана төбесін жабуға қолдың қысқалығынан, материалдың жоқтығынан үлгере алмаса керек.
Ауылдастары жабылып тұрғызған бастауыш мектеп ғимаратына көшкен жылы аудан әкімі де ауысыпты
Жаңадан тағайындалған аудан әкімі бүкіл елді мекендерді аралап жүріп, «Еңбек» ауылына да келген екен
Жанында аудандық оқу бөлімінің басшысы бар
Шағын екі көшені тез-ақ көріп шығып, бастауыш мектептің ескі ғимаратының жанына келіп тоқтапты.
Қараса, бастауыш мектеп ғимаратының ауласында жас нәрестенің жаялықтары жайылып тұр
Мектеп ғимараты емес, тұрғын үйге ұқсайды
Қысылса да не де болса кірейік деп, есігін ашса, ішінде жас келіншек бала тербетіп отыр екен.
– Бұл бастауыш мектеп емес пе?! –деп сұрапты.
– Жоқ, Несіпхан аға (мектеп директоры) ­би­ыл ауылдастарды ұйымдастырып, жаңа ­бастау­ыш мектеп ғимаратын салып алған
Мына ескі ғимаратты «жас отбасысыңдар ғой» деп, бізге тұрғын үй ретінде берді, – деп бастауыш мектеп салынған ғимаратты көрсетіп жіберіпті.
Аудан әкімі жаңадан салынған бастауыш мектептің ғимаратын көріп, өте риза болыпты
Кейін аудандық оқу бөлімінің басшысына:
– Аудан орталығының іргесінде тұрған шағын ауылдағы мектептің басқа ғимаратқа көшіп кеткенін де білмейсің
Қандай басшысың?! – деп қатты ренжіпті.
Оқу бөлімінің басшысы Еңбек ауылындағы бастауыш мектептің директоры Несіпхан Қоңырбаевқа:
– Жаңа мектеп ғимаратын бұрынғы мектептің орнынан емес, басқа жерден салдым деп, анықтап айтпадың ба? –деген екен
Несіпхан:
– Айттым емес пе?! Ең болмаса орналасқан жерін көріңіз деп, бірнеше рет шақырған едім, келмедіңіз
Осы жолы да «Алдарыңыздан тосып тұрайын» дедім: «Орныңда, мектепте бол» дедіңіз
Менің қандай жазығым бар? – депті.
Аудан әкімі спорт залдың төбесін жауып алуға жеткілікті етіп, жергілікті бюджеттен ақша бөлдірді
Несіпхан сол жылы-ақ спортзалдың да төбесін жауып, балалар пайдалана алатындай етіп, салып алыпты
Қазір аталған мектеп ресми емес тұрғыда «Қоңырбаев мектебі» деп аталады.
Келер жылы Несіпхан Қоңырбаев ауылдастарын және ұйымдастырып, төрт жарым шақырым жерден – Шу өзенінен мектеп ғимаратына дейін су ағатын арық қазыпты
Мектептің ауласына бір мың алты жүз терек отырғызған екен
Қазір шағын орман сияқты болып, жайқалып тұр.
– Нұрағадан алған өнегесі ғой
Елбасымыз Астананың маңын жасыл желекке бөлеп, қолдан орман отырғызды
Ал Несіпхан ауылдың ішіне орман жасады
Тек ішіне жіберетін құстар табылмай тұр
Еңбек ауылының президенті де өзі, – дейді сыныптасы Қайсар әзілдеп.
Әзілінің астарында негіз де жоқ емес
Еңбек ауылындағы көптеген игі бастамалардың жанында бастауыш мектептің директоры Несіпхан Қоңырбаев жүреді
Беделі асқақ
Ауылдастары оның бірауыз сөзін жерге тастамайды.
– Несіпхан ауыл ағасы деуге лайықты ауылдағы бірден-бір жан
Қолынан келгенше ауылымызды көркейтуге атсалысып жүр
Сондықтан да оның бастамаларына қолымыздан келгенше қолдау білдіреміз
Өйткені ол, келешек жас ұрпақ үшін жұмыс істеп отыр
Мектеп салу да мешіт салған тәрізді сауапты іс
Мұхаммед пайғамбар (ғ.с.): «менің үмбеттерім үнемі ізденіп, білімдерін жетілдіріп отыруға тиіс»
Жаратқан Иеміздің өзі: «Маған мың күн құлшылық еткенше, бір сағат ілім іздегенің артық» деп бүкіл үмбеттерін ғылым, ілім іздеуге шақырған, – деп ауыл молдасы Мұрат та  пікірін ашық айтты.
Ұлт Көшбасшысы – Тұңғыш Президент Нұрсұлтан Әбішұлы Назарбаев әрбір саналы азамат туған елі мен жерін көркейту үшін аянбай жұмыс істеуі керек деп әртүрлі алқалы жиындарда айтардай-ақ айтып жүр
Елбасымыз айтқандай іс жүзінде әрбір ауыл азаматы дәл Несіпхан тәрізді туған елі мен жеріне еңбек ететін болса, шынында да еліміз әлдеқашан көркейіп кетер еді
Біз де ауылының келешегін ойлап, ізденіп, жұмыс істеп жатқан Несіпхан Қоңырбаевтың атқарып жатқан келелі істерін көзімізбен көріп, өте риза болдық.
Жоғарыда біз сөз еткен, Алаштың ардақты ұлдарының бірегейі Б.Момышұлы «кішкентай патриот» деп атаған орыс қызы ел басына күн туғанда тұла бойын ыза-кек кернеп, жасы жетпесе де өзі жүк тиелген вагонға жасырын мініп, майданның алдыңғы шебіне барды
Ол жылдары Кеңес Одағында екінің бірі туған елі мен жерін бақайшағына дейін қаруланған фашистерден қорғау үшін майданға баруға өздері келіп сұранады екен
Менің әкемнің інісі Бұрқанбай да өзі әскери комиссариатқа барып сұранса, жасың он алтыға жаңа толыпты деп, әскерге алмай қойыпты
Сөйтсе, туған жылын өзгертіп, он жеті жасында өз еркімен майданға аттанған екен
Ондай мысалдарды көптеп келтіруге болады
Ал Несіпхан Қоңырбаевтың бейбіт күнде, ауылдастары басқа жаққа қоныс аударып кетпес үшін жасап отырған тірлігі осындай ерліктерден бір мысқал да кем емес деп есептеймін
Бейбіт өмірде де осылай өз ауылының патриоты бола білген Несіпхан Қоңырбаевқа бұдан былай да абыройға бөлене беруіне тілектестік білдіргіміз келеді.
Марат Қашқынбаев 
Жамбыл облысы
Шу ауданы 
Төле би ауылы
