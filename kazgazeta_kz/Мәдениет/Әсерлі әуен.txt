Құрманғазы атындағы Қазақ ұлттық консерваториясында концерттік маусымның алғашқы концерттерінің бірі – «Камералық музыка кеші» өтті.
Бұл кеште ҚР Халық артисі, профессор, ҚР Мемлекеттік сыйлығының лауреаты, пианист Жәния Әубәкірова, Ресейдің еңбек сіңірген артисі, виолончельші Олег Сендецкий, ҚР Халық артисі, көрнекті өнер қайраткері, скрипкашы Гауһар Мұрзабековалардың қатысуымен Сергей Рахманинов шығармалары орындалды
 Өнерімен күллі әлемді мойындата білген Жәния Әубәкірова тек қазақ елінің ғана мақтанышы емес, бүкіл дүниежүзіне әйгілі өнер иесі
Қазақстан Республикасының Халық артисі
Халықаралық Маргарет Лонг және Жак Тибо байқауының Гран-при иегері
Жеке концерттері әйгілі оркестрлермен Франция, Англия, Германия, Жапония, Ресей, Польша, Италия, АҚШ, Израиль және басқа да елдердің концерттік залдарында өтіп келеді
«Өнерім – өмірім, өмірім – өнерім» дейтін Жәния Яхияқызының атақ-даңқы өз алдына, бүгінде ол Құр­ман­ғазы атындағы Қазақ ұлттық кон­сер­­ватория­сының ректоры
Шәкірт тәрбиелеп, жастарға бағыт беріп келе жат­қан ұлағатты ұстаз
Бір сұхбатында «Өзіңіздің де шәкірттеріңіз бар ғой?» де­­­­ген сұраққа «Болғанда қандай! Олардың са­­ны миллионнан кем емес…» деп жауап бе­­­­ре­ді
Кешелі-бүгінгі өтіп жатқан кеш со­ған дәлел
Бұлай айтып отырған себебіміз, осының алдында ғана дәл осы концерт залында Жәния Яхияқызы шәкірттерінің бірі Сергей Кимнің концерті өткен болатын
Сергей Ким Қазақ ұлттық консерваториясын фортепиано класы бойынша Жәния Әубәкіровадан бітірген
Бірнеше халықаралық конкурстардың лауреаты, осы жылы Мәскеуде өткен А.Скрябин конкурсының жүлдегері атанды
Өзінің орындаушылық шеберлігімен Сергей мәскеуліктерді тамсандырған еді.
Олег Сендецкий – Ресейдің еңбек сіңірген артисі
Женева, Мюнхен, Осакада өткен халықаралық конкурстардың дипломанты, Мариин театрының артисі
Гауһар Мұрзабекова – ҚР Халық артисі, профессор, Парижде өткен камералық ансамбльдер конкурсының лауреаты, «Қазақстан Камератасы» Мемлекеттік классикалық музыка ансамблінің көркемдік жетекшісі және жеке орындаушысы
Жәния Әубәкіровамен орындаған дуэттері Парижде өткен камералық ансамбльдер халықаралық конкурсында Гран-при жүлдесіне ие болды.
Көтеріңкі көңіл-күй сыйлаған «Каме­ралық музыка кеші» екі сағат бойына тыңдарманын тамсандырды
Көрермен қол соғып, классикалық туын­дыларды шебер орындай білген өнер иелерінің талантына тәнті болды
Жүректен шыққан әуен ғана жүрекке жететініне тағы да куә болдық.
Бағдагүл Балаубаева
