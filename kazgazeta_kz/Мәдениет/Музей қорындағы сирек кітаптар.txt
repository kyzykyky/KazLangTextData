Түркістан қаласындағы «Әзірет Сұлтан» қорық-мұражайында Абайдың «Жидебай-Бөрілі» мемлекеттік тарихи-мәдени және әдеби-мемориалдық қорық-мұражайының «Ұлы дала елінің ұлы ақыны» атты көрмесі ашылды.
Көрменің мақсаты – ақын, ойшыл, Абай (Ибраһим) Құнанбайұлы­ның – мұрасын, оның өмірі мен шы­ғар­­ма­­шылығын, қоғамдық қызме­тін насихаттау
Музей қорындағы сирек кітаптар мен басылымдар арқылы ұлы ақынның ой танымымен, шығармашылығының қайнаркөздерімен жұртшылықты таныстыру
Қазақ халқының ұлттық құндылықтарын насихаттау және тақырыпқа байланысты құнды жәдігерлерді, жаңа түсірілімдерді көрермендер назарына ұсыну
Музей қорындағы суретшілердің туындылары арқылы Абай Құнанбайұлының өміріне байланысты тарихи жерлермен таныстыру
Абай қорық-мұражайының насихат саласындағы сан-салалы қызметін жұртшылық назарына ұсыну.
Көрме мына тақырыптарды қамтып отыр: «Абай мұражайы – руханият ордасы», «Атадан алтау, анадан төртеу», «Жалғыздық көрер жерім жоқ…», «Абай деген – терең теңіз, алып мұхит», «Қалың елім, қазағым, қайран жұртым…», «Өлең – сөздің патшасы, сөз сарасы», «Білімдіден шыққан сөз, Талаптыға болсын кез», «Жер кіндігі – Жидебай».
Смайыл БАЗАРБАЙ
