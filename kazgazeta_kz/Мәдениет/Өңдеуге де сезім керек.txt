Бұрындары дәнекерлеуші, баспагер, электрик, тігінші, аспазшы сияқты орта кәсіптік салалар қазақ жастары үшін таңсық болатын
Қазір, Құдайға шүкір, осы секілді мамандықтарды меңгеріп, оны кәсіп етіп жүрген жас мамандар баршылық
Сол жас мамандардың бірі – «Ego life» жиһаз үйінің қызметкері Айдос Әбдімомынов есімді жігіт
Айдос  әр үйге сән беретін дүниенің бірі жиһазды өңдеумен айналысады
Яғни сызылған не болмаса ескі жиһазды өңдеп, талапқа сай етумен шұғылданады.
– Өзіңнің негізгі маман­дығың қандай?
– Алматыға суретші бол­­сам деген балалық арманым­мен келген едім
Бірақ оқуға түсе алмадым
Бастапқыда ең­сем түсіп жүргенмен, бойымды тез жинап алдым
«Екі қолға бір күрек» демей ме, қолдан келер жұмыстарға араласып кеттім
Жоғары оқу орнында білім ала алмасам да, реставрация саласы арқылы сурет­ші, сәулетші, құрылысшы ма­мандықтарымен танысып, өзіме қажетті білімді бір кісідей игердім деп толық сеніммен айта аламын
Дегенмен реставратор шеберханасы да талай нәрсеге үйретеді
Қазір реставратор-суретші ма­­мандығы бойынша курс оқып жатырмын.
– Ал осы салаға қалай келдің?
– Бұл салаға келуге жез­демнің ықпалы көп болды
Ол өзі осы салада кәсіби біліктігі жоғары маманның бірі болып табылады
Менің қолым боста сурет салатынымды көріп: «сен істейтін жұмыс нағыз біздің сала екен ғой
Анау-мынау жұмысты қойып, қиын да болса осы салаға кел, кейін рахмет айтасың маған» дегені бар
Сөйтіп жүріп, мінеки, реставрация саласына кез болдым.
– Бұл саланың ерекшелігі неде?
– Бұл сала – өте нәзік үй­лесімділікті талап ететін қы­зы­ғы мен қиыны мол сала
Мәсе­лен, бір жиһаздың түсін өзгерту­ге тура келеді
Сатып алушы оның қою-қоңыр болғанын қалады делік
Бұл жерде сатып алатын адамның көңілінен шығу ең маңызды мәселеге айналады
Сол себепті барыңды сала кірісесің
Бастапқыда қара түсте болған жиһазды сұраған түсіне өзгертіп болам дегенше үлкен сабырлық керек болады
Бұл бір тұнып тұрған геометрия десек, артық айтқаным емес.
– Реставратор болу үшін қандай қасиеттер керек?
– Ашып айтар болсам, жиһаз өңдеу үшін әуелі ынта-ниет қажет-ау
Өзгелер көре бермейтін нәзік сәттерді тани білетін байқампаздық, асқан сезімталдық, тапқырлық, шап­шаңдық және ең бастысы, бай фантазия иесі болуы керек
Реставратор бұзылған дүниені қайта қалыпқа келтіріп, сатып алушы адамның талғамынан шығуы қажет
Ал түс ажырата білу оның басты қабілеттерінің бірі болып табылатыны анық.
– Ескі жиһаздарды өңде­генде қандай қиыншылықтар болады?
– Реставратор операция­дағы хирург сияқты үйге қажетті ескі жиһазды баз қалпына келтіруге тырыса­ды
Бұл жерде «жеті рет өлшеп, бір рет кесілетін» дәлдік, сезімталдық керек
Кейде болмашы салақтықтың салдарынан айлап жасалған жұмыс құрдымға кетуі мүмкін
Жұмыс барысында кейде қол жүрмей қояды
Сол кезде үлкен сабырлық керек
Ондайда сыртқа шығып, ойды жинақтап келген дұрыс
Реставратордың қызметін шы­ғармашылыққа жат­қыза алмаймын
Бірақ суретші, сәулетші, құрылысшы – бұл мамандықтардың бәрі реставратор мамандығына жақын салалар болып табылады
Бір сөзбен айтқанда, реставратор болған адам осы аталған салалардан хабардар болуы керек.
– Бұл сала елімізде қанша­лықты дамып келеді?
– Елімізде осы саланы жоғарғы деңгейде дамып кетті деп айтуға әлі ертерек
Себебі аты елімізге танымал шеберханалар саусақпен санарлықтай
Сол себепті бұл сала кәсіби мамандық есебінде сұранысқа ие болып отыр
Орайы келгенде айта кетейін, жуырда басшылық тарапынан Астанаға барып, филиалдың жұмысын жандандыруға ұсыныс түсті
Естуімше, Астанада бұл сала енді ғана қанатын жайып келеді екен
Қазір ойлану үстіндемін.
– Болашағыңды осы саламен байланыстырасың ба?
– Расын айтсам, осы сала арқылы білімім де, кәсіби біліктілігім де толыса түсті
Сонымен қатар бір отбасының әлеуметтік жағдайын реттеп отырмын
Қоғамда өзіндік орны бар шебер маманның біріне айналып келемін
Болашаққа қарап айтар болсам, осы салада шағын бизнесті бастап көрсем бе деп ойлаймын
Алла жазса, оған да қадам басып көрерміз.
Сұхбаттасқан
Сұлтан ҚАДЫРБЕК
