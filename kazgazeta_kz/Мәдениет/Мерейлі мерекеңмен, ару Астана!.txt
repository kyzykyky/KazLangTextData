Тәуелсіз еліміздің елордасы Астана қаласына биыл 20 жыл толып отыр
Еліміздің жауһарына айналған жас қаламыздың туған күні – бүкіл қазақ халқының мерекесі
Осы орайда  Алматы қаласы Орталықтандырылған кітапхана жүйесі №4 кітапхана-бөлімшесінде «Мерейлі мерекеңмен, ару Астана!» атты тақырыпта бас қаламыздың 20 жылдық мерейтойына арналған әдеби сазды кеш өтті. 
Шараның мақсаты – Астананың әлем елдері алдындағы деңгейін арқау ете отырып, Елбасының ерен еңбегін көрсету
Сол арқылы Отанға деген махаббаттың үлгісін өскелең ұрпақтың санасына сіңіру
Кештің қонақтары ақын, Ғабит Мүсірепов пен Сәбит Мұқанов атындағы мұражай кешенінің директоры, Халықаралық «Алаш» сыйлығының лауреаты Қайырбек Әділқазы, көрнекті журналист, «Айқын» газетінің бас редакторы Нұртөре Жүсіп және Алматы Қаржы-Құқықтық технологиялық колледж оқытушылары Гүлнар Клычниязова, Назгүл Бөлекбаева болды.
Алғашқы болып сөз кезегін алған қонағымыз Қ.Әділғазы Астана қаласы еліміздің Тәуелсіздігінің басты нышаны екендігін зор мақтанышпен айта келе, Елордамызға арналған жырларынан шашу шашты
Ал белгілі журналист Н.Жүсіп Астана қаласының құрылуы барысындағы қиыншылықтар мен бас қаламызда бой көтерген алғашқы сәулет ­туындыларына тоқталып, жас ұрпақ бағаналы ордамызды мақтаныш етуге, қадірлеп-қастерлеуге тиіс екенін тілге тиек етті
Кештің сәнін келтірген Бекназар Алдиярұлы Астананың 20 жылдығына арнал­ған «Мен қазақпын», Әмина Дайырбек­қызы «Туған жер», Ратбек ­Райымбек «Атамекен» атты әсем әндерін әуелетсе, кітапханамыздың өнерпаз қызметкері Алтынбек Ибрагимов арнау күйін дүйім жұртқа тарту етті.
Сондай-ақ кітапханамыздың тұрақты оқырмандарына айналған дарынды жастардың жыр шашуынан әдеби композиция қойылды
Оқырмандарға «Тәуелсіз елімнің Ақ Ордасы – Астана» тақырыбында виртуалды көрме таныстырылды
Кештің соңында шараға қатысқан студент жастарға Астана қаласының қазыналы тарихы, ғаламат келбеті мен мәдениет ошақ­тары туралы электронды викторина ойнатылды
Шарамыз өз деңгейінде өтіп, көпшіліктің көңілінен шық­қанына сенім мол!
Ақгүл АЙДАРБЕКОВА
Алматы
