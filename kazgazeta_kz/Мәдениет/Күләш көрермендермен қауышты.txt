Тіршіліктің қазіргі қым-қуыт ке­зеңінде «Хабар» агенттігінің «Күләш» та­рихи-өмірбаяндық телехикаясын түсіруі көңілді бір марқайтып тастады
Осындайда қазақтың «Өлі разы болмай, тірі байымайды» деген сөзі еріксіз еске түседі.
Күләш Байсейітова өзінің қайталан­бас дауысымен, тамылжыған әндерімен операда «Шығыстың бұлбұлы» атанып, ән өнерін, сахна өнерін жаңа сатыға шығарған халқымыздың аяулы қыз­дарының бірі.
Күләш Байсейітова есімімен қазаққа танылған өнер иесі, қарапайым етікшінің қызы Гүлбаһрам Жасынқызы Бейісованың тағдыры қиындықтарға толы болғанына қарамастан, талай белестерді бағындырып, өзінің лирика-колоратуралық сопрано дауысымен өнер биігіне көтеріліп, бүкіл әлемді мойындатты
Бұған 1934 жылы, яғни 22 жасында Қазақстанның еңбек сіңірген артисі, 1936 жылы КСРО халық артисі, 1948-1949 жылдары КСРО Мемлекеттік сыйлығының лауреаты болғандығы дәлел
Қоғамдық жұмыстарға белсене араласқан қаршадай қазақ қызы Бейбітшілікті қорғау комитетінің мүшесі, Қазақ КСР Жоғарғы Кеңесінің депутаты да болды.
Көрерменге ұсынылып отырған бес сериалды «Күләш» телехикаясының продюсері Баян Есентаева, фильмнің режиссері Жасұлан Пошанов
Түсірілім Орал қаласының ескі бөлігінде жүргізілген
Себебі ол жерде XVIII-XIX ғасырда салынған ескі ғимараттар жақсы сақталған екен
Туындыда сол кезеңнің суреттері қанық болуы үшін осындағы «Пушкин» мұражайындағы көне жәдігерлер пайдаланылған
Фильмде көрініс беретін пәуеске, яғни арба да солардың бірі.
Есімі елге белгілі тұлғалардың образын сомдау оңай шаруа емес
Үлкен жауапкершілікті, талғампаздықты талап етеді
Бұл орайда «Күләш» кинотуындысындағы әр актер өзінің образын шебер сомдай білді
Әйгерім Уалжанова, Медғат Өмірәлиев, Райхан Айтқожанова, Әсет Найманбайұлы, Баян Есентаева, т.б
өнер иелері өздеріне бөлінген рөлдерді халыққа шынайы түрде жеткізді
Телехикаяға көршілес Ресейдің Самара қаласынан да актерлер шақырылған
Евгений Брусиловскийдің «Қыз Жібек» операсына енген елуден астам ән мен күй қайтадан өңдеуден өткізілген
Әйгілі «Гәкку» әні де жаңаша түрлендіргені мәлім.
Қойылымда Күләштің дауысын «Астана Опера» театрының әншісі Жәмила Жәркенбаева салған
Сонымен қатар мұрағаттағы әндер де пайдаланылған.
Мұрағаттарда сақталған Күләштің дауысын ес­тігенде рахат сезімге бөленіп, риза боласың
Оның кинода, таспа жазбаларында сақталған үні тыңдаушысын әлі де сүйсіндіреді
Ол тек опера әншісі ғана емес, концерттік бағдарламаларда да ән салып, спектакльдерде де басты рөлдерді ойнап, опера өнеріне әншілігі мен артистік таланты танылған кезінде келген
Бұл тұсы да фильм барысында көрініс береді.
Бағдагүл Балаубаева
