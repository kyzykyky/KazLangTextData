Қазақ тележурналистикасының тар­ланы, 38 жыл ғұмырын тек теледидарға арнаған Нұртілеу Иманғалиұлының 60 жылдық мерейтойы «Қазақстан» қонақүйінің салтанат залында аталып өтті
«Бай-қуатты болайық!» деген тақырыпты иемденген кешке әріптестері мен дос-жарандары, журналист еңбегін бағалаушы жанашырлары молынан жиналды
«Қазақстан» ұлттық арнасы түсірген өзгеше бенефисте «Қазақстан» Ұлттық телерадиокорпорациясының төрайымы Нұржан Мұхамеджанова, халық артистері Тұңғышбай Жаманқұл, Досхан Жолжақсын, әріптестері ер-азаматтың еңбегін айтып сөз сөйлесе, бірге оқыған курстастары қалжыңның көрігін қыздырды
Ол түсірген «Бетпе-бет», «Қолтаңба», «Бай-қуатты болайық!» хабарларынан, заманымыздың заңғар жазушысы Шыңғыс Айтматовпен өткізген сұхбаттан үзінділер көрсетілді
Мерейтой иесіне арналған «Атамұра» және «Мерей» баспаларынан шыққан «Нұр Тілеу» атты қос кітаптың тұсауы кесілді
Соңынан театр тарланы Асанәлі Әшімов 75 жасында 60-қа енді толған азаматқа «Артымнан қалмай ере бер» деп ақ батасын берді.
Жалпы, бұл өзі телевизия өміріндегі таптаурын соқпақтан шыққан өзгеше түсірілім, журналист еңбегін ерекше көрсету болды
«Өзімді Останкинода отырғандай сезіндім» дейді Нұртілеудің курстасы, жазушы Қуандық Түменбай.
«Алпыс – талтүсте» жорғасынан жаңылмаған әріптеске шығармашылық жолда жаңа жетістіктер тілейміз!
