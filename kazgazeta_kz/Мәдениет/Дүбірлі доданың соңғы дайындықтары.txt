«Тойдың болғанынан боладысы қызық» дегендей, Азия жұртшылығын асыға қүттірген 2011 жылғы 7-ші қысқы Азия ойындарының соңғы дайындықтары негіздері жүргізілуде
Бұған дейін Қытай, Жапония және Оңтүстік Корея елдерінде ұйымдастырылып келген бұл спорттық шараны елімізде шашауын шығармай ұйымдастыру, аса жоғары деңгейде өткізу – мемлекетіміз үшін абыройлы міндет, зор жауапкершілік болып отыр.
Сонымен 2011 жылғы Азиаданың шымылдығын салтанатты жағдайда ашу ресейлік композитор Игорь Крутойдың жетекшілігіндегі продюсерлік орталыққа тапсырылды
Осы күндері Астана қаласының әкімі Иманғали Тасмағамбетов Ойындарға дайындық жөніндегі ұйымдастыру комитетімен тұрақты түрде кеңестер өткізіп келеді
Солардың бірінде қала басшысы: «Азиаданың ашылу салтанаты Ойындардың спорттық бағдарламасы сияқты еліміздің және шетелдік бұқара халық үшін аса маңызды
Бүгінгі күні жеке-жеке кезеңдер бойынша дайындықтар аяқталды
«Астана-Арена» стадионында құрылғыларды орнату жұмыстары жүріп жатыр
12 қаңтардан бастап нақты іс-қимылдар форматындағы дайындықтарды бас­таймыз», – деп атап өтті.
Осы ретте И.Тасмағамбетов да­йындықтар кезінде ақпараттық қауіпсіздік мәселесін жіті ойластыруды қатаң тапсырды
Соның ішінде әуесқойлық бейнежазылымдардың алдын алу үшін дайындықтар барысында ұялы телефондармен қолдануға тыйым салынатын болады
«Мұнда ақпараттың жайылып кетуіне жол бермеуге тиіспіз
Қызығушылықты соңғы сәттерге дейін сақтауымыз қажет», – деді ол.
Еске салайық, қысқы Азия ойындарының салтанатты ашылуы ағымдағы жылдың 30 қаңтарында «Астана-Арена» стадионында өтеді
Ұйымдастырушылар салтанатты рәсім Тәуелсіз Қазақстан мен Азия ойындарының тарихындағы ең үлкен мерекелік бағдарлама болады деп уәде етуде
Шараға республика басшылығы, достастық елдердің басшылары, Халықаралық Олимпиада комитеті мен Азия Олимпиадалық кеңесінің президенттері және көптеген басқа да қадірлі меймандар қатысады.
Азиада билеттерінің бағасы
«Қазақстанда 2011 жылдың қы­сында өтетін 7-ші қысқы Азия ойын­дарының билеттер құны 15 мың теңгеден аспайды» деп хабар­лады Азиаданың ұйымдастыру комитеті
«Салтанатты ашылу рәсімі билеттерінің құны – 7 500 теңге мен 15 000 теңге аралығында болса, ал жабылу рәсімі 4 500 теңге мен 12 000 теңге­ге дейін тұратын болады
Жарыстар­дың орташа құны 750 теңге мен 4 500 теңге аралығында болмақ», – деп көр­сетілген хабарламада
«Билеттерді ойдағыдай тарату және билеттерді сату жобасын жүзеге асыру үшін Ойындардың бірыңғай бақылау-өткізу жүйесі жетілдірілді», – деп атап көрсетілген
Бұл жүйе билеттерді кассаларда, сонымен қатар on-line сатуды қамтамасыз етеді
Билеттерді кассаларда немесе халықаралық дис­тациялық төлем жүйесі арқылы алуға болады
7-ші қысқы Азия ойындары комиссиясының шешімі бойынша, спорттық шараларға 2 негізгі баға аймағы белгіленді: Бизнес және Стандарт
Спорттық шаралардың ашылу/жабылу салтанатты рәсімі және басқа түрлеріне билеттердің бағасы әртүрлі болады
Сонымен қатар Астана және Алматы қалаларының билет және шақыру билеттерінің дизайны бір-біріне ұқсас болмайды.
Тоғыз мың
сақшы қорғайды
«Азиада–2011» кезінде еліміздегі екі қалада қоғамдық тәртіптің сақталуын 9 мың полиция қызметкері қорғайтын болады
Бұл жайында Ішкі істер министрі Серік Баймағамбетов мәлімдеді
«Жарыстар бағдарламалары ескеріле отырып, полиция ішкі әскерінің күштері мен құралдары тәртіпке келтірілді
Бұл күндерде Алматыда, тұтастай алғанда, 3 мың полицей жұмыс жасайтын болады
Ал елімізді түгел алғанда, 9 полицей мен ішкі істер әскерлері қоғамдық тәртіпті ұстап, қадағалап тұруға қатысады», – деді ол
Жақында ғана Астанада болып өткен ЕҚЫҰ-ның Саммиті кезіндегі­дей, Азиадада да республикалық штаб құрылады.
Түрік компаниялары ойындарға демеушілік жасайды
Қазірдің өзінде Түркияның ірі компаниялары Астана мен Алматыда өтетін қысқы Азиада ойындарына әріптестік және демеушілік бағдарламалар жасауға қызығушылық танытуда
«Бұл туралы Ыстамбұлда өткен Қазақстандағы 2011 жылғы VII қысқы Азиада ойындарының таныс­тырылымы барысында мәлім болды» деп хабарлайды осы спорттық шараны ұйымдастыру комитетінің баспасөз қызметі
Осы рәсімнің кезінде: «Екі елдің экономикалық ынтымақтасты­ғы қарқынды дамып келеді, түрік компаниялары Қазақстанда кеңінен танылған
Түрік тарабы VII қысқы Азиада ойындарының алаңын өз­дерінің іскерлік қабілеттерін әлемдік және қазақстандық қоғамға таныту мүмкіндігі ретінде пайдалана алады», – деді «2011 жылғы қысқы Азиада ойындарын ұйымдастыру комитетінің атқарушы дирекциясы» АҚ-ның бас­қарушы директоры Берік Сарин
Ал Ойындардың 2011 жылғы 30 қаңтар мен 6 ақпан аралығында Астана және Алматы қалаларында өтетіні аян.
Судың өзі халал талабына сай ұсынылады
«Азиадаға мұсылман елдерінен келетін спортшылардың талғамдарына сай тағам дайындау жағы да мұқият қарастырылған», – дейді Қазақстан Халал-индустрия ассоциациясы мен №57 стандарттау комитетінің төрағасы Марат-қажы Сәрсенбаев
Оның айтуынша, осы күнге дейін 28 елден келетін қонақтар біздің Үкіметімізге хат жолдап, арнайы мейманханаларға орналасқанды дұрыс көретіндіктерін баяндаған
Осының негізінде Үкімет басшысы Кәрім Мәсімов Туризм және спорт министрлігіне тиісті тапсырмалар берді
Ал министрлік өз кезегінде Азия ойындары спорт және ұйымдастыру комитетіне нақтылы міндеттер жүктеді
Ұйымдастыру комитетінің мүшелері осыған орай жоғарыдағы ассоциациямен бірге халалдық сипаттағы ас мәзірін даяр­лап, керекті қонақүйлерді таңдап қойды
Дәл қазіргі сәтте екі қаладағы 30 қонақүй халал тәртібіне көшкелі отыр
Оларда берілетін ас түгелдей халал стандарты негізінде дайындалады
Төрағаның айтуынша, мұндай отельдерде тіпті судың өзі халал нормасына сай ұсынылады.
Әзірлеген
Сұлтан Қадырбек
