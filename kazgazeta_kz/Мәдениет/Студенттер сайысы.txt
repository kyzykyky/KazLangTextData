Елімізде футзал спорты жақсы қарқынмен дамып келеді
Соның бір дәлеліндей, жуырда Алматыдағы «Almaty Arena» спорт кешенінде футзалдан студенттер лигасының финалдық кезеңінің ойындары өз мәресіне жеткен болатын. 
Шараның ашылу салтанатына ҚР Білім және мәдениет министрі Ерлан Сағадиев, Алматы қаласы әкімінің орынбасары Арман Қырықбаев және футзалдан студенттер лигасының президенті Дамир Шыныбеков қатысып, футзал додасының Қазақстан спортының дамуына зор үлес қосатындығын айта келе, спортсүйер жұртшылықты финалдық кезеңінің ашылуымен құттықтады.
«Біз осы 4 жылдың ішінде өте жақсы нәтижеге қол жеткіздік
Аталмыш додаға Қазақстанда алғаш рет 72 ЖОО, 200-ден астам колледж және 12 қыздар командасы қатысатын болады
Барлығы 35 мың спортшы мен жанкүйерлер қамтылған
Бұл әзірге қол жеткізіп отырған басты нәтижеміз
Тағы бір жақсы жаңалығымыз бар
Келесі жылы осы үлкен аренада әр мемлекеттен келген 24 ұлттық құрамалар әлем чемпио­натында бас қоспақ
Осы орайды пайдаланып, жарыс­ты ұйымдастыруға атсалысқан қала әкіміне, демеушілері­мізге, Білім министрлігіне алғы­сым­ды білдіргім келеді» деді Д.Шыныбеков.
Жарыстың салтанатты ашылу шарасында қала студенттері би билеп, «Ayumi» тобы ән шырқады.ҚР Білім және мәдениет ми­нистрлігі, Алматы қаласының әкім­дігі, Нұрсұлтан Назарбаев­тың білім қоры, Халық қоры, Huawei, ҚР футзал қауымдастығы және Қайрат футзал командасы жарыстың басты демеушісі мен серіктестері ұйымдастырған турнирге Қазақстанның әр айма­ғынан келген 24 команда қатысып, бақ сынасты
Сайыс қорытындысы бойынша Каспий уни­верситетінің студенттері тең­біл доп додасының жеңімпазы атанды.
Каспий университеті командасы финалдық ойында қарағандылық экономика университетінің ойыншыларын 6:4 есебімен жеңді
Қола жүлдеге IT халықаралық университетінің студенттері ие болды.Үшінші орын үшін болған шешуші ойында IT халықаралық университетінің студенттері ЕТУ студенттерімен негізгі уақытта 1:1 ойнап, матчтан кейінгі пенальтиде 3:1 есебімен жеңіске жетті.
Нұрлан ҚҰМАР
