Кеше Астанада Қазақстан Республикасы Ұлттық тарих мұражайы ресми түрде ашылып, оған  Елбасы Нұрсұлтан Назарбаев қатысты
Ашылу салтанатында сөз алған Елбасы мұражайдың тарихты насихаттаудағы рөлі жоғары екеніне тоқталып өтті.
«Әсем Астанамыздың туған күнiне орай қазiр тарту жасамақ болып отырмыз
Мен 2008 жылы Астанада халықаралық мұражай салуға тапсырма берген едім
Бүгiн Қазақстан Республикасының тарихи мұражайы ашылайын деп тұр
Мұражай бiздiң ұлттық рухымызды көтеру жағынан ғана емес, елiмiздi әлемге таныту тұрғысынан белгiлi болады
Бiздiң тарихымыз – мақтан етуге лайықты ерлiк пен елдiктiң тарихы
Мыңжылдықтар қойнауынан бастау алатын қазақ шежiресi адамзат тарихынан ажырамасы белгiлi
Бiздiң бабаларымыз Қиыр Шығыс пен Батыс Еуропаны, Сiбiр мен Үндiстанның арасында 4-5 мың жыл бойы айрықша рөл атқарғанын тарихтан бiлемiз» деді Н.Ә.Назарбаев.
Мұражай қызметкерлерінің айтуынша, жалпы ауданы  74 мың шаршы метрден асатын Ұлттық  мұражайға Қазақстанның ерте ғасырдан бүгінгі күнге дейінгі археологиялық, этнографиялық жәдігерлері мен мәдени ескерткіштері жинақталған
Атап айтқанда, 14 мың шаршы метр аумақта экспозициялар алаңы орналасқан.
Ұлттық мұражайдың құрамында Астана, Тәуелсіз Қазақстан, Алтын, Ежелгі және ортағасыр тарихы, Этнография, Тарих, Заманауи өнер залдары бар.
Мұражай әлемдiк стандарттарға сәйкес құралдармен жабдықталған
Экспозицияларда бiрегей бүгiлмелi экран, медиа-еден, голограммалар, жарықдиотды LED-техникалары, сенсорлы дүкендер, мультимедиялық гидтер сынды қазiргi заманғы көрмелiк технологиялар қолданылған.
