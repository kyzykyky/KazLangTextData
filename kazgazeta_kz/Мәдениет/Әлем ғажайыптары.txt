Таяуда Қазақстан Республикасы Мемлекеттік орталық музейінде фотосуретші, саяхатшы Таймас Қуанышұлы Нұртаевтың «Жер шары: қандай ғажап бұл әлем!» атты жеке көрмесі өтеді.  Фотосурет өнері – Таймас Нұртаевтың өмірінде ерекше орын алады
ҚР Мемлекеттік Орталық музейінде болатын аталмыш көрме алматылықтарды, қала қонақтарын әлемнің әсемділігін паш ететін әдемі де әсерлі фотосуреттерімен таныстырмақ. 
Таймас Нұртаев Бішкек қала­сының тумасы, мамандығы құры­лысшы
Ол 60-жылдардан бері ­Алматы қаласында тұрады
Фо­тоөнерге деген қызығушылығы мен сүйіспеншілігі оның екінші маман­дығына айнал­ған
Алғашқы фотокамерасы кеңестік ­«Зенит» фотоаппараты болса, кейіннен оны кәсіби камераға алмас­тырды.
Автор 2006 жылы алғаш рет Хан-Тәңірі тау шатқалына барғанында, Қазақстанның әсем табиғатына тәнті болып, сол кезден-ақ фотосурет өне­ріне деген алғашқы қадам­дарын бас­таған
Т.Нұртаевтың тек Қазақ­стан бойынша ғана емес, сондай-ақ алыс-жақын шетелдерге саяхаттары оның тың туындыларының пайда болуына негіз болды.
Әлемнің көптеген елдерінде болды
Атап айтсақ, Ресей, Біріккен Араб Әмірлігі, Непал және т.б
Бұл кез­дер ұмытылмас сәттер еді
Фотосу­рет­шінің туындыларынан Жер бетін­дегі ең ірі шөл дала – Сахараны, әдемі аралдардың бірі – Гренландияны, та­рихи Италия мен «мұзды ел» Ис­лан­­дияның әсерлі жерлерін көруге болады
Ал оның Қытай елінде түсір­ген суреттерінен Ұлттық Цзючжай­гоу паркіндегі жасыл-сары Ли өзенін, Хуанлунгтың көгілдір көлін, «ұшқыш» таулар Аватарды ерекше атап өтер едік.
Өткен жылы солтүстік алқаптағы Шпицберген аралы аумағын аралап, оның табиғаты мен жануарлар әлемін суретке тартқан
Әсіресе ақ аюлар, итбалықтар, морждар мен киттердің фотосуреттері ерекше
Сол жылы Норвегиядағы Лофотен аралының табиғатын да түсіреді
Сонымен қатар оның суреттерінен Аргентина мен Бразилия табиғатын, Жердің оңтүстік аймағы – Чилидегі Гаучо салт аттыларын, Торес Ұлттық саябағын, Грей көлі мен Пайн жерін фотоға түсіру арқылы олардың ерекшеліктерін көрсете алған
Ал Кенияда болғанында дүниежүзіне белгілі Масаи Мара Ұлттық қорығына барып Африканың жан-жануарлар әлемін– пілдер, жолбарыстар, барыстар, керіктер, бегемоттар, қолтырауындар мен зебраларды және Накура көліндегі қоқиқаздарды көруге болады
Фотосурет шебері жылдар бойы әлемнің ең әдемі жерлері мен алыс шалғайларын аралды: ұшақпен Камчатканы; атақты Коряк, Авачин, Козел жанартауларын; Тынық мұхитындағы Қорым және Авачин шығанағын; Соловец аралдарын; Кижи және т.б
Біріккен Араб Әмірлігінде әуе шарынан Аравия шөліндегі таңғы сәтті көпшілікке ұсынды
Жаяу жүріп Гималайды (Непал), сонымен қатар Дхаулагири (8167 м), Анапурну (8091 м) және Фева көлі мен табиғаттың басқа да тамаша жерлерін фотоға түсірді.
Көрменің ерекше бөлігін еліміз­дің көрікті жерлерінен жиналған «Қазақстан табиғатының маржандары» атты фотожұмыстар құрайды
Онда автор, туған өлкесі мен Іле Алатауының әсем жерлерін, Алматы мен Алматы облысы аумағын, Көлсай, Хан-Тәңірі, Шарын көлі мен Шарын шатқалы, «Алтынемел» Ұлттық қорығы, «Баянауыл» Ұлттық саябағы, Жасыбай, Марқакөл, ­Бурабай, ­Зайсан, Қара-Су, Қара-Көл, Қайыңды, Ұлкен Алматы өзені, Бұқтырма суқоймасы, Каспий теңізі, Киин-Керіш таулары, Ақ-Тау, Шакелмес, Айғайқұм, Маңғышлақ, Үстірт шатқалы, Шақпақ пай Сай шатқалы, Үшқоңыр жайлауы, Ақкергешін, Ақтолағай қырқасы және т.б
түсірген фотожұмыстарын ұсынады
Көрмеге 150-ден аса фотосуреттер қойылады деп жоспарлануда
Көрме 12 сәуір күні сағат 16.00-де ашылды.
Г
Ахатова, 
А.Иманғалиева, 
ҚР Мемлекеттік орталық 
музейі қызметкерлері
