Қырғызстанның Ыстықкөл облысындағы Бактуу-Долоноту ауылындағы Шолпан ата курорттық аймағындағы ипподромда  III Дүниежүзілік көшпенділер ойындары бейресми түрде басталды
Қазақстан Республика­сы­ның Президенті Н.Ә.Назарбаев аталмыш сайыстың ашылу салтанатына қатысты. 
Додада бақ сынап жатқан спорт­шы­лардың басым бөлігін қырғыз командасы құрайды
500-ге жуық сайыскер 37 спорт түрінен күш сынасып, ел намысын қорғайды
Аламан бәйгеге талайды шаң қаптырған шабандоздар мен белдескеннің белін үзетін балуандар, ата кәсіпті нәсіп еткен құсбегілер ат терлетіп арнайы келген
Биыл көшпенділер ойынында Қазақстан құрама командасының сапында 200-ге жуық спортшы ел намысын қорғайды
Осылайша адам саны бойынша еліміз Ресейден кейін үшінші орынға жайғасты.
Биылғы сайысқа 80 елден 3000-нан астам сайыпқыран келген
Олар 37 этноспорт түрі бойынша сынға түседі
Спортшылар 174 алтын, 173 күміс, 247 қола медальді сынға ­салады
Ойындардың жалпы қоры – 28 ­миллион сомды құрап отыр.
Бірнеше күн бойы көшпенді халық­тардың киім үлгілерінің фестивалі, фольклорлық топтардың концерттері және ат спорты бойынша ерекше көрсетілімдер қойылады
Көне ойындардың бірі көкпар, саятшылық пен ұлттық аң аулау кәсібі Салбурын да солардың қатарында
Мұнда садақпен ату спортшыларына арналған дайындық өтті
Көшпенділер ойындарында садақ атудың қырғыз, мажар, корей, түрік тәсілдері бар
Садақшылар салт атпен де ату шеберліктерін сына­мақ
Көшпенділер ойындарының бағ­дарламасына енген спорттық жарыстардың саны айтарлықтай артып отыр.
Жарыстың алғашқы күні тәжіктің ұлттық спорты – белбеу күресі (Гушти­ни милли камарбанди), сонымен қатар тоғызқұмалақ, мангала және овари ойындары бойынша сайыстар өтті.
Үшінші рет өтіп отырған Дүние­жү­зілік көшпенділер ойындарына жиналған сайыпқырандар бірден бір­неше жерде – әсем табиғаты там­сан­­дыратын, тау етегіндегі таңға­жайып Қыршын жайлауында, Қыр­ғыз­станның курортты қаласы Шолпан атадағы спорт кешендерінде сынға түседі
Жалпы Дүниежүзілік көшпен­ділер ойындары – Қырғызстан тарапының бастамасымен жүзеге асып жатқан ауқымды шара.
Шолпан ата қаласындағы Орталық спорт кешенінде күрестің түрлері бойынша жарыстар өтіп жатыр
Алыш (алысу-қырғыз күресі) күресі бойынша күш сынасуда қазақстандық палуандардан қыздар жақсы көрсеткіштерге ие болды.
Балуандарымыз Тәжікстанның ұлттық спорты – Гуштини милли камарбанди (белбеу күресі) күресінен екі қола жүлде иеленді
68 келі салмақ дәрежесінде сынға түскен балуанымыз Мұратхан Берікбол алғашқы қола медальдің иесі атанды
Бұл салмақтың алтыны қырғызстандық балуанға бұйырды
Аса ауыр салмақта сынға түскен Мақсат Жанділдаев жартылай финалда есе жіберіп, қола жүлдені місе тұтты
Сондай-ақ 82 келі салмақ дәрежесінде Башқұртстан балуанына тең келер ешкім болмады.
Перизат Жақыпбекова және ­Арайлым Ханзада күміс, Қайыпхан Ақжол және Ұлжан Дүйсенбаева қола медалдарды қанжығаларына байлады
Ал енді Айдос Құлманбетов 80 келілік салмақ дәрежесінде қола медалға ие болды
Үшінші күні қазақстандық спортшылар түрлі дәрежедегі 13 ­медаль иеленді, оның 2-еуі алтын, 2-еуі күміс, 9-ы қола еншіледі
Қазақ күре­сінен екі спортшымыз Әбілқайыр Мәуленин (70 келіге дейін) және Ерсұлтан Мұзафаров (90 келіге дейін) финалға шығып, екі алтын медаль иеленді
Нұрдәулет Жарылғапов қола медаль еншіледі.
Алғашқы күндердің қорытындысы бойынша еліміздің командасы 9 алтын, 9 күміс, 14 қола медаль иемденді.
Дүниежүзілік көшпенділер ойын­дары 2012 жылы Қырғызстан үкіметінің бастамасы бойынша көшпенділер өркениеті мәдеиетін жаңғырту және сақтау мақсатында дүниеге келген
Бұл ойындар ұлттық ойындар мен этноспорт қозғалысын дамытуға атсалысуды көздейді.
Қырғызстан Дүниежүзілік көш­пенділер ойындарын ең алғаш рет 2014 жылы өткізген
2016 жылы екінші ойындар өтті
Келесі, төртінші Дүниежүзілік көшпенділер ойындары 2020 жылы Түркияда өтеді деп ­жоспарлануда.
Салтанат ҚАЖЫКЕН
