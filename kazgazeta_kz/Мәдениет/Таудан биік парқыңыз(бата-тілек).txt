Әнін шығарған: Шәміл Әбілтай
Сөзін жазған: Елтай Бимаханбетұлы
«Ана тілі» газетінің өткен жылғы еліміздің Тұңғыш Президенті күніне орай шығарылған №47 (1305) 26 қараша – 2 желтоқсан санында түркістандық (Оңтүстік Қазақстан облысы) еңбек ардагері Елтай Бимаханбетұлының Елбасына арнап өлеңмен  жазылған бата-тілегі жарияланған болатын
  Таяуда редакциямызда болған белгілі күйші-композитор Шәміл Әбілтай бұл туындыға ән шығарғанын айтты
Осы ән нотасымен оқырман қауымға ұсынылып отыр. 
Уа, Егемен елдің Сардары,
Нұрекеңдей ардағы!
Таудан биік парқыңыз,
Баға жетпес нарқыңыз.
Не қиыннан аман-сау,
Бәрінен де өткерді.
Таңырқатып бар елді,
Мойындатып әлемді.
Бөлектемей ұлттарды,
Бірдей көріп теңерді.
Арқасында біліктің,
Бақытқа ел кенелді.
Сол үшін де ұмытпай,
Көсемге кір жуытпай,
Құрметтейік, ағайын,
Ел сыйлаған Ұлықты-ай!
Бата-тілек беретін,
Бұрыннан бар салтымыз.
О, халқымның ардағы,
Нұрлы болсын күніңіз!
Ашық болып Аспанда,
Жарқырасын түніңіз!
Ел басқарып аман-сау,
Жүзден де асып жүріңіз!
Арқасында саулықтың,
Өзгермесін түріңіз!
Өзіңізге дән риза,
Туып-өскен еліңіз.
Сондықтан да, Нұреке,
Зор еңбектің жемісін,
Аман-есен қызықтап,
Елмен бірге көріңіз!
