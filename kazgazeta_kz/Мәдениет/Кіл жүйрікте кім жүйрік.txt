Алматыда дәстүрлі VI қайы­рым­дылық марафоны жарысы өтті
Дүбірлі додада еліміз­дің бүкіл аймағы мен көршілес Қырғызстан, Ресей мемлекеттерінен 13 мыңға жуық әуесқой спортшылар бақ сынады.
Жарыс Орталық стадион жанында мәресіне жетіп және жеңімпаздарды марапаттау рәсімі өткізілді
42 шақырымдық марафондық қашықтықта Ресейдің Барнауыл өлкесінен келген Николай Григоров жеңім­паз атанды
Ол аталмыш қашықтықты 2 сағат 30 минут, 08 секунд уақытта бағындырды
Жерлестеріміз жүлделі орыннан көрінді
Өскемендік Әмір Байтұқанов (2 сағат 33 минут, 07 секунд) – екінші, астаналық ­Айдын Қасен (2 сағат 35 минут, 50 секунд) – үшінші орынға табан тіреді
Ал қыздар бәсекесінде алматылық Полина Репина 3 сағат 16 минут, 11 секунд уақы­тымен үздік атанды
Соны­мен қатар алматылық Алена Уварова (3 сағат, 23 минут, 07 се­кунд)) күміс, семейлік Ма­рия Киреева қола жүлдеге ие болды.
Жартылай марафонда ­Алек­сей Гусаров (1 сағат, 12 минут, 39 секунд), 10 шақырым бо­йын­ша Максим Крят (31 ми­нут, 01 секунд), 3 шақырым бо­йын­ша Руслан Наумов (10 ми­нут, 47 ­секунд) топ жарды
Скан­ди­навиялық таяқшамен жүру бо­йынша мәреге 2 сағат, 09 ми­нут, 11 секундта келген Георгий Про­щенко бірінші орыннан көрінді.
Жарысқа қатысқан барлық әуесқой спортшылар медалдармен марапатталды.
Нұрлан ҚҰМАР
