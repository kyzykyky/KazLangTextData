«Ақ бұлақ» бағдарламасы Оңтүстік Қазақстан облысында сәтті жүзеге асырылып келеді
Бағдарлама аясында көптеген елді мекендер таза ауызсумен қамтамасыз етілді
Қолға алынған кешенді шаралардың нәтижелі болуы көңіл қуантады.
Мәселен, бүгінгі таңда Оңтүстік Қазақстан облысы, Төле би ауданында 9 елді мекен тіршілік нәрін ашық су көзінен алу мүмкіндігіне ие болып отыр
Осы елді мекендердің ішіндегі алты ауылға биыл сапалы ауызсу берілмек
Бұл мақсатта тау етегіндегі Төңкеріс өзенінің суы қолданылуда.  Облыстық энергетика және коммуналдық шаруашылық басқармасы  басшысының орынбасары Лесбек Серікбаевтың айтуын­ша, Төңкеріс өзенінің басына су тазалау ғимаратын салуға облыстық бюджеттен 9 млн
теңге бөлініпті
Құрылыс жұмыстары аяқталуға жақын
Сол су тазалағыш нысаннан тау бөктеріндегі 9 елді мекенге топтасқан су құбырлары тартылуда
Төңкеріс, Балдыбірек, Майбұлақ, Жамбыл, Қаратөбе, Қостөбе ауылдарының ішкі су жүйелеріне республикалық бюджеттен қаржы бөлініпті
1-желтоқсанға дейін құрылыс жұ­мыстарын аяқтау жоспарланған
Таудың етегіндегі «Төңкерістен» төмен құлдилай құбыр арқылы ағатын судың қысымы ауылдарға жету үшін қосымша қондырғыны қажет етпейді
Құрылысты жүргізуші мердігер компания су мөлшері мен қарқынын есептеп, барлық табиғи мүмкіндікті ескеріпті
Ал Оңтүстік, Тасарық, Қазақстан елді мекендері бойынша биыл жобалау-сметалық құжаттамалары әзірленіп, сараптама қорытындысы алынған
Бұл ауылдарға ауызсу құбырын жүргізу жұмыстары келесі жылы қаржыландырылады
Айта кетелік, жоғарыда аталған ауылдарда су құбырлары бұрын да бар болатын
Алайда кеңестік дәуірде жүргізілген су жүйелерінің тозығы жеткен-ді, яғни жаңалауды қажет ететін
Мұндай елді мекендер облыс бойынша – 189
Осыншама ауылдың су құбырлары жүйесін біртіндеп толық жаңарту қажет
«Ақ бұлақ» бағдарламасы бойынша биыл 8 млрд 759 млн теңге бөлінген екен
Осы қаржыға 30 елді мекен бойынша су құбырын жаңарту көзделген болса, 29-ында құрылыс жұмыстары жыл соңына дейін аяқталмақ
Сонымен қатар, құбыр жүйелері тозған 189 елді мекеннің жерасты су қорын анықтау үшін зерттеу, түгендеу жұмыстары жүргізіліпті
Оның ішінде Кеңес Одағы кезінде салынғанымен, жерасты су қоры бекітілмегендері бар
«Алдымен жерас­ты су қорын анықтау қажет
Өйткені қазіргі қолданылып жатқан су 1-2 жылдан соң тартылып немесе кермектеніп кетуі мүмкін
Ондай жағдайлар көп кездесіп жатыр
Су жүйесін жүргізуге қаржы жұмсалады, пайдалануға беріледі, алайда бір-екі жылдан соң судың тапшылығына немесе сапасыздығына тап боламыз
Олай болмауы үшін қайта құруды қажет ететін 189 елді мекенде қайта түгендеу, зерттеу жұмыстарын жүргіздік
Сөйтіп, жерасты су қорын анықтауды қажет ететін елді мекендерді Геология және жер қойнауын пайдалану комитетіне ұсынып отырмыз
Комитет тарапынан бұл бағыттағы толыққанды жұмыстар келесі жылы басталады деп күтудеміз
Биыл комитет тарапынан 2 млрд
теңге қаржы қарастырылып, құбыр суы жоқ 150 елді мекенде жерасты су қорларына іздеу-барлау, 24 елді мекенде геологиялық жұмыстарға жобалық-сметалық құжаттама әзірлеуге қаржы бөлінген» дейді Л
Серікбаев.
Су қорларын барлау жұмыстарын келесі жылдың IV тоқсанында аяқтау көзделген
Зерттеу жұмыс­тарының нәтижесі бойынша хаттама бекітіліп, судың қоры, сапасына қатысты 25 жылға кепілдеме берілуі тиіс екен
Осы жұмыстардан кейін, яғни 2016-2017 жылдары 155 елді мекенді ауызсумен қамту мәселесі шешімін таппақ
Дегенмен, бағдарламаны жүзеге асыруға міндетті мекемелер барлау жұмысының аяқталуына қарап отырған жоқ
Аудандарда «Ақ бұлақ» бағдарламасы шеңберіндегі жұмыстар жоспарға сәйкес жүргізілуде
Жоғарыда айтып өткен Төле би ауданындағы жұмыстар жоспарлы жұмыстың бір дәлелі.  «Ақ бұлақ» бағдарламасының өз деңгейінде орындалуы, ең алдымен, ауылдықтар үшін аса қажет
Бұл орайда, облыстық энергетика және коммуналдық шаруашылық басқармасы  бағдарлама шеңберінде атқарылып жатқан барлық жұмыс бақылауда екенін және 2020 жылға дейін өңір тұрғындары сапалы сумен толық қамтамасыз етілетінін айтуда.
Еркін ДОСЫМБАЙ
Оңтүстік Қазақстан облысы
