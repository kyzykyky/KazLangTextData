Жақсылық КЕНЖАЛИЕВ
ҚҰТЫДА
Қант, Бал, Шоколад өзара қауқыл­дасып, тамақтың дәмділігін арттыру жөнінде жиі таласып қалады екен
Бірақ үшеуі де шағын құтыда… У тұрғанын қайдан білсін.
ЫСЫРЫЛУ
– Жоғары, жоғары қарай өт­сейші… – деп келген Күрткеге де, былғары Плащқа да төрден орын берумен, Құндыз Бөрік пен Шапан ысырыла-ысырыла босаға жақтан бірақ шығыпты.
ЖАПАЛАҚТЫҢ КҮНДЕУІ
Жұлдыздарды меңзей:
– Түн ішінде жамырап, мыналарға не жоқ екен, – депті Жапалақ Үкіге қарап.
БӨСПЕ
– Қай кездеме болса да өте береміз ғой, – депті Ине Жіпке
Екеуінің сөзін естіп қалған Оймақ не дерін білмей төмен қарапты.
СІРКЕ СУЫ МЕН 
СУ САБЫН
– Менің әріптесім ғой… – депті Сірке суы Су сабынды көріп Иіс сабынға
Сабын ұялғаннан теріс қарапты.
ОҢАЙ ЕМЕС
– «Досыңды» көрдім
Бізге келіп та­залық жөнінде лекция оқып кетті – деген Киім щеткасына:
– Иә, олардың жұмысы да оңай емес: қар күреп, құм-саз атады – депті Күрек Сыпыртқыны сөз етіп.
ҚҰПИЯ СЫБЫР
– Сен ананың «көңілдесін» көндіре алдың ба…? Тиісті қаржы аударылады, – дейді ақ жағынан…
– Біздікі мықты
Әй, көне қоймас… – дейді қара жағының офицері де әріптесіне.
Осы кезде: «тағы да біз сорлайтын болдық-ау» деп уайымдапты, екі жақтың Королі мен Ферзісіне алдын ала жасалып жатқан «қос сатқынның» құпия сыбырын сырттай естіп қалған Пешкі.
ЖАҢАРУ
Қабырғада көрік беріп тұрды… Бірақ үйдегі жиһазға қарағанда биіктеу жерде.
– Түссейші, – деді көршісі.
– Мені түсіріп қайтесің
Жаңаруды ойла.
Гардероб үнсіз қалды
Адам оның ішіне, қажетіне қарай, су жаңа галстук, киім-кешектер әкеліп ілді
Сөйтіп, Алла­­ның қалауымен үйдегі жиһаз­дар­дың ішкі жан дүниелері жаңару жолына түсті.
Ал Кілем мен Гардеробтың ортасын­дағы, жоғарғы тұста тұрған үй иесінің мар­құм болған ата-бабасының суреттері еді.
КАМЕРАНЫҢ СӨГІСІ
– Үш түрлі көзіңді алма-кезек жағып көлік­тердің жүріп-тұруын «айтқаннан» басқа бітіріп тұрған ештеңеңді көрмеп­пін, – деп Қызыл-ала таяқ­тың Бағдар­шамға зекіп жатқанын естіп:
– Сендер қоясыңдар ма, жоқ па…? – деп Бей­небақылау Камерасы екеуіне жазбаша сөгіс беріпті.
КЕСЕНІҢ МҰҢЫ
– Сенің орныңа ауыз толтырып ішетін сырамды айтсайшы, – дейді Сырақор Көбікке үрлеп жатып.
– Менсіз сыраңның бабы келсе… – дейді Көбік те қайтпай.
– Е… несіне даурығасыңдар
Ақ құятын мені босқа рәсуалағанын айтсайшы, – деген екен Кесе ернеу сыртындағы қош­қар мүйіз оюдың шетінен мұңын шағып.
БАСЫП ОЗУ
– Сенің, кетіп бара жатқан көлікті басып озып, алдын кесіп өтпей кеуілің көншімейді екен
Шіркін, сендегі жүректі маған берсе ғой… – депті Қоян Киікке.
СЫРДЫ КІМГЕ АЙТҚАН ЖӨН?
– Қалам – семсер дейді
Кесіп түскен еш­­теңесін көрмеппін… – депті Өшіргіш Ша­рик­ті қа­ламсаптың басындағы Перосына.
Перо күліп жіберіпті…
ҚАРА СОРАҢНЫҢ АҚЫРЫ
– Бәрін бастайтын сен
Түтінде­ме­сең жүре алмайсың! – депті Қара сораң Темекіге жанып бара жатып.
ҚОЛҒА ТҮСУ
– Ал еркінсі… Мыналарың бой берер емес! – депті Қотыр моншада Ыссы суды көріп бір-біріне.
ЕҢБЕК ЕТСЕҢ
– Сәлем, табанақы, маңдай терге деп бізді жіберді ғой ! – деген Теңгеге:
– Е… сені де көретін күн бар екен-ау, – депті жеті-сегіз айдан кейін келіп тұрған айлыққа қолдағы қышыған Алақан да қуанғаннан.
Алматы
