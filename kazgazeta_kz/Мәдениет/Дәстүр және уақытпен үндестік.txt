Биыл Қызылорда облыстық Н.Бекежанов атындағы қазақ музыкалық драма театрының құрылғанына 60 жыл толып отыр
Іргесі 1955 жылы қаланып, театр өзінің алғашқы сахналық қойылымын тұңғыш рет Ғ.Мүсіреповтің «Ақан сері-Ақтоқты» пьесасымен ашты. 
Жарты ғасырдан астам тарихы бар өнер ордасында Б.Балғынбаев, Ш.Мәр­денов, Х.Саурықов, Қазақ ССР-інің халық артисі Ш.Бәкірова, Қазақ ССР-інің еңбек сіңірген артисі К.Көпбаева, Қ.Көпбаев, С.Рақышев, Қазақ ССР-інің еңбек сіңірген артисі Т.Айнақұлов, Р.Тәшібаева, артист А.Манасбаева, Қазақ ССР-інің халық артисі Ж.Бағысова және т.б
еңбек етіп, театр сахнасында халық жүрегінен орын алған образдар сомдады.
Театр тарихында бас режиссер бол­ған Ж.Әбілтаев, Қазақстанның халық артистері Р.Андриасян, М.Байсеркенұлы, Қазақстанның еңбек сіңірген қайраткері Х.Теміров, Т.Өтебаев, Е.Оразымбетов есімдері алтын әріппен жазылды
Қазақ­стан­ның еңбек сіңірген қызметкері С.Пірма­ханов 1967 жылдан бастап театрда бас суретші болып еңбек етіп келеді.
Қазақстан комсомолы сыйлы­ғының лауреаты, КСРО халықтары драматургиясы фестивальдерінің лауреаты және т.б
марапаттар театр шежіресіндегі жарқын кезеңдердің бірі деп нық сеніммен айта аламыз.
Еліміз тәуелсіздік алғаннан кейін де театр ұжымының шығармашылық ізденісі толастаған емес
Жаңа пьесалар, жаңа режиссерлік шешімдер… Театр 2003 жылы Орал қаласында өткен Махамбет Өтемісұлының 200 жылдығына арналған ХІ республикалық театрлар фестивалінде, 2005 жылы Татарстан астанасы Қазан қаласының 1000-жылдық мерейтойына арналған түркі халықтары театрларының халықаралық «Наурыз» фестивалінде жүлделі орындардан көрінді
Өнер ұжымының әлемдік классикалық туынды В.Шекспирдің «Макбет» траге­дия­сының сәтті сахналануын өз тарихында үлкен табыс деп атап өтуімізге болады
Сонымен қатар театр артистері сахналаған драматург, ақын Иран-Ғайыптың «Жалаңтөс Баһадүр» атты поэтикалық драмасы, египет жазушысы Тауфик Аль-Хакимнің «Сұлтанның сасқаны-ай» комедиясы, С.Балғабаевтың «Өтірік айтпайтын адам» трагикомедиясы әр жылдары республикалық фестивальдерде үздік қойылымдар қатарынан көрінді.
2010 жылы Алматы қаласында өткен Орталық Азия мемлекеттерінің III Ха­лықаралық театр фестиваліне ұсынылған Р.Отарбаевтың «Мұстафа Шоқай» драмасы «Ең үздік пластикалық шешім» ата­лы­мымен марапатталып қайтты
Ал 2012 жылы Түркия мемле­кетінің Кония қаласын­да өткен «Мың тыныс және бір дауыс» атты түркітіл­дес театрларының Ха­лық­аралық фести­ва­ліне қатысып, арнайы дипломмен марапат­тал­ғанын ерекше айтып өтуге болады
2014 жылы театр репертуары Д.Исабеков­тің «Ескі үйдегі екі кездесу» дра­ма­сымен толыға түсті
Аталмыш қойы­лым 2014 жылы Астана қаласында өткен Ха­лықаралық тілдер фестивалінде Қазақ­стан театрлары атынан қатысып, көрер­мендердің ыстық ықыласына бөленді
Қазіргі таңда облыстық театр ұжымы «Ескі үйдегі екі кездесу» драмасын Лондон көрермендеріне ағылшын тілінде ұсынуға дайындық үстінде.
Театр ұжымы драмалық қойылым­дар­мен ғана шектеліп қоймай, «Сыр әзілі» әзіл-сықақ және қуыршақ тобымен жұмыс істеп келеді
2004 жылы өнер ордасы жанынан құрылған «Нартайдың бүлдіршіндері» атты қуыршақ тобы шымылдығын халық ертегісі «Алтын сақа» қойылымымен ашқан болатын
Сыр елінде алғаш құрылған аталмыш қуыршақ тобының режиссері Күләш Жанмұратованың сахналауымен «Ақыл­ды ақшақар», «Алдар көсе мен шайтан», «Алдар көсе, Қарадәу+Супер тасбақа», «Ит пен мысық, тышқан дос» қо­йылымдары бүлдіршіндер назарына ұсынылды
Қуыршақ тобы 2007 жылы Ақтау қаласында өткен Халықаралық «Ортеке» фестивалінде ҚР Мәдениет және ақпарат министрлігінің арнайы дипломымен марапатталды.
Театрдың ерекше жаңалығы деп 2014 жылы жастар труппасының құрылғанын айта кеткеніміз жөн
Труппада талантты да еңбекқор жас артистер еңбек етеді
Өткен жылдың өзінде жастар труппасы Б.Әлімжановтың «Ең сұлуым – Меңсұлу», И.Сапарбайдың «Сыған серенадасы» атты қойылымдарын сахналады.
Театрға әр жылдары Қазақстанның еңбек сіңірген артисі Сағымбек Рақышев, Қазақстанның еңбек сіңірген қызметкері Сақтаған Тұрлымұратов, Қазақстанның еңбек сіңірген артисі Шайтұрсын Әб­дібаев, Қазақстанның артисі Ерғали Оразымбетов, Қазақстанның еңбек сіңірген қызметкері Серік Пірмаханов, Қазақстанның еңбек сіңірген артисі Бақытбек Алпысбаев, Бауыржан Арсыбаевтар басшылық жасап, өнер ордасын жаңа деңгейге көтерді
Театрдың бүгінгі директоры Мұхит Әбдікәрімов дәстүр сабақтастығын уақытпен үндестіре біліктілікпен жалғастырып келеді.
Осы орайда театр қабырғасында еңбек етіп, өңірдегі сахна өнерінің кең қанат жаюына сүбелі үлес қосып жүрген өнер ұжымын таныстыра кетсек артық болмас деп ойлаймыз
Театрдың көркемдік жетекшісі – Қазақстанның еңбек сіңір­ген қайраткері, режиссер Хұсейн Әмір-Темір
Театрдың бас суретшісі – Қазақстанның еңбек сіңірген қызметкері, Қазақстан Театр қайраткерлері одағы сыйлығының лауреаты Серік Пірмахан
Қазақстанның еңбек сіңірген артисі Б.Алпысбаев, «Құрмет» орденінің иегері Ұ.Баяділова, Қазақстанның еңбек сіңірген қайраткерлері Ү.Бегімова, К.Әбжанова, Мәдениет қайраткерлері Б.Ботбаев, З.Төлепова, А.Артықбаева, Қазақстан Жастар Одағы «Серпер» сыйлығының лауреаттары Қ.Айтжанова мен Б.Темірбеков, артистер Ж.Досаев, Ж.Шерниязов, Н.Шналиев, Ұ.Баймаханов, А.Байдалиева, З.Көздібаева, С.Әбдразақов, А.Көшімбаев секілді өнер иелері кейінгі жас мамандарға ақыл-кеңес беріп, сахналық өнердің қыр-сырын ұғындыруда аянбай еңбек етіп келеді
Шығармашылық ұжымдағы жас толқын артистер Е.Асанов, Г.Дәужігітова, Б.Ошақбаев, А.Төлеуова, А.Оразалиев, Н.Зұлпыхар, Н.Ерден, Қ.Архабаев, Ә.Баймұханова, Д.Сабыров, О.Аманов үнемі ізденіс үстінде.
Ұжым 60 жылдық мерейтойды қара шаңырағымыздың бастау алған мекені – Талдықорған қаласынан гастрольдік сапармен бастады
Жетісу жұртшылығына театр репертуарындағы ең үздік қойы­лымдарын ұсынып қайтты
Қазіргі уа­қытта театр ұжымы мерейтойға үлкен әзірлік үстінде.
Ұлбосын МҰХАНБЕТҚЫЗЫ,
театрдың әдебиет бөлімінің меңгерушісі, театртанушы
