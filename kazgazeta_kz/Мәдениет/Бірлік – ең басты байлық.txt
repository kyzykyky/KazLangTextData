Сағи Жиенбаев атындағы облыстық жасөспірімдер кітапханасының қызметкерлері мен «Жүректен жүрекке» қайырымдылық қорының мүшелері «Ынтымақ, бірлік, келісім – ең басты байлық ел үшін» атты мерекелік кеш өткізді.
Айтулы іс-шарада «Жүректен жүрекке» қоғамдық қорының мүшелерінен құралған «Үнді», «Қытай», «Түрік», «Өзбек», «Орыс» топтары өзара сайысқа түсті.
Байқауға «Жүректен жүрекке» қоғамдық қорының жетекшісі Ә.Жылқыбаева, Қазақстан мұсылмандары діни басқармасының ­жастар ісі бөлімі бойынша Ақтөбе облысының төрағасы А.Темірханов, С.Жиенбаев атындағы облыстық жасөспірімдер кітапханасы директорының орынбасары Ұ.Кудасова, «Жүректен жүрекке» қоғамдық қорының мүшесі З.Шалабаева қазылық етті
Сайыста қарсыластарынан оқ бойы озық шыққан «Орыс» ұлттар тобы – 1 орынды, ал «Үнді» мен «Қытай» ұлттар тобы – 2 орынды иеленді
Жүлделі 3 орынды «Түрік» және «Өзбек» ұлттар тобы еншіледі
Жарыс қорытындысына сай қоғамдық бірлестік тарапынан диплом мен естелік сыйлықтар табыс етілді.

Бақтыгүл Бақытжанқызы,
кітапхананың бөлім меңгерушісі
АҚТӨБЕ
