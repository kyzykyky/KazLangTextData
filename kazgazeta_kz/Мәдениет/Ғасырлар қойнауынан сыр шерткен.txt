Қазақстан Республикасы Ұлттық музейінде Маңғыстау облысы музейлерінің «Мұралы Маңғыстау» атты көрмесінің ашылу салтанаты өтті
Көрме Ұлттық музейдің «Ғасырлар қойнауынан сыр шерткен Қазақстан» жобасы аясында ұйымдастырылды.
Маңғыстау облысы тарихи-өлкетану музейінің және облыстағы басқа да музейлердің ерекше жә­ді­гер­лерінен жасақталған шараға Қазақстан Рес­пуб­ликасы Ұлттық музейінің директоры Дархан Мыңбай, Маңғыстау облысы тарихи-өлкетану му­зейі­­нің директоры Тамара Жұмалиева және ғалым­дар мен музей қызметкерлері, БАҚ өкілдері қатысты.
Дархан Мыңбай маңғыстаулықтарға алғысын білдіріп, барша қонақтарды көрменің ашылу салтанатымен құттықтады
«Маңғыстаудың қазақтың тарихындағы орны айрықша
Ешбір ғалым қазақтың өткенін зерттеген тұста Маңғыстаудан айналып өте алмайды
Өйткені біздің негізіміз, мол мұрамыз осы жерде
Дәстүріміз де, тіліміз де, дініміз де сол жерде жақсы сақталғаны анық» деп көрменің тарихи маңыздылығына тоқталып өтті.
Маңғыстау облысы тарихи-өлкетану музейі­нің директоры Тамара Жұмалиева көрме экспонат­тарының арасындағы ерекшелеріне тоқталып, шолу жасады
«Мұралы Маңғыстау» атты көрмеде көрермен назарына Маңғыстаудың археологиясы, түбектің қазба байлықтары, палеонтологиялық жиынтықтар, орта ғасырлар тарихы және ерте дәуір экспонаттары ұсынылды.
Әбілмансұр ЖАСАН
