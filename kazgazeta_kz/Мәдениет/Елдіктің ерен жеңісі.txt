Қазақ елі Тәуелсіздігін алғаннан бері қуатты мемлекет ретінде қалыптасып, әлемнің алдыңғы қатарлы еліне айналу жолында талай белестерді бағындырды, тамыры тереңде жатқан төл тарихымыздың жаңа беттері ашылды
Осы қысқа ғана уақыт ішінде экономикалық және әлеуметтік маңызы зор жобаларды қолға алып, әлемдік деңгейдегі іс-шаралардың өтуіне ұйытқы бола білді
Енді мінеки биыл әлемдік аса ауқымды шара – ЭКСПО – 2017-ні өткізудеміз.
Тарихқа көз жүгіртсек, ЭКСПО дәстүрлі көрмесі бұған дейін Азияның солтүстік шығысында, Еуропа мен Солтүстік Америкада өткізіліп келген екен
Ал енді Шығыс пен Батыстың арасындағы алтын көпір болып табылатын жаңа өңірде, Еуропа, Таяу Шығыс елдерімен, ТМД, сондай-ақ Орталық Азия елдерімен өте жақсы қарым-қатынас орнатқан Қазақстанда Астана мерейін өсіре түседі
Шынтуайтына келгенде, мұның барлығыда салиқалы саясатымен елін жасампаздыққа жеткізіп келе жатқан халқымыздың бағы – Елбасының еңбегі екенін айтуға тиіспіз.
«ЭКСПО – 2017» көрмесін өткізу Қазақстан үшін халықаралық деңгейде алға жылжуында да тағы бір үлкен қадам болды
Халықаралық көрмені өткізуге ниетті Қазақстан әлемдік қауымдастыққа «Болашақ энергиясы» тақырыбын ұсынды
Қалай дегенде де, ­ЭКСПО сияқты халықаралық көрмелерге қатысу қай елдің болса да әлеуетін дүниежүзіне паш етуге берілген тамаша мүмкіндік деуге болады
­Астана – жақсылыққа тұмар, жаңалыққа құмар болған ерекше шаһар
Әрбір қазақстандық біздің жеңіске жететінімізге сенеді.
ЭКСПО – 2017 – мемлекетіміздің мығымдығын, еліміздің еңселілігін, ойымыздың тереңдігін, халқымыздың қонақжайлылығын, айналып келгенде ұлттың ұлылығын көрсетеді.
ЭКСПО – 2017 – Қазақстан тарихындағы негізгі оқиғалардың біріне айналады және бұл іс-шараның өтілуі біздің еліміздің имиджіне үлкен үлес қосып, экономиканың және мәдениеттің дамуына мүмкіндік беріп отыр.
Өзіміз еліміздің қауіпсіздігін қадағалап отырған, ел айбыны – Ұлттық ұланда қызмет атқарғандықтан айтарым, халықаралық көрме барысында қауіпсіздік шаралары жіті назарға алынған
Әр қызметкеріміз Елорда төрінде жауапкершілікті сезініп, талаптағыдай қызмет атқарып жүр демекпін.
Мәселен, ЭКСПО қалашығының аумағында 2 мыңнан аса заманауи үлгідегі бейнекамералар орнатылса, күнделікті түрде құқықтық тәртіпті 4 мыңнан аса ішкі істер мен құқықтық тәртіп әскерінің қызметкерлері қадағалауда
Бұл, әрине, біздің өз тарапымыздан еліміздің жасампаздығын паш етіп жатқан халықаралық шараға қосқан үлесіміз деп білеміз.
Қайрат АҚТАНОВ,
генерал-майор,
ҚР «Оңтүстік» өңірлік
қолбасшылығының қолбасшысы
