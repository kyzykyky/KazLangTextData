Әл-Фараби атындағы Қазақ ұлттық университетінің Ө.Жолдасбеков атындағы Студенттер сарайында Алматы қаласы әкімдігінің Тілдерді дамыту, мұрағаттар және құжаттама басқармасы мен «Тіл» оқу-әдістемелік орталығының ұйымдастыруымен Тәуелсіз­діктің 20 жылдық мерейтойына арналған «Туған ел – тұғырың, туған тіл – қыдырың» атты әдеби-музы­калық кеш өтті
Шараға Алматы қаласы жоғары оқу орын­дарының өнерлі жастары қатысты

Бұл кеш Тәуелсіздігіміздің 20 жылдығына арналып отырған соң ел мен жер, Отан та­қы­рыпта­рына арналған әндер көп айтылды
Солардың бірі – ел арасына кеңінен танымал болған «Қазақтай ел қайда» әнін Болат Ербол әдемі шырқады
Абылай хан атындағы Қазақ халықаралық қатынастар және әлем тілдері университетінің «Асеке» дуэті рэп стиліндегі «Жаңа қадам» әнін шырқап, көпшілік­ті бір серпілтіп тастады
«Алға, қазақ жігіттері» атты жігерлі әнді нақышына келтіре орындаған Қазақ ұлттық аграрлық университетінің жігіттері де тамаша өнер көрсетті
Т.Жүргенов атындағы қазақ ұлттық Өнер академиясының студенті Ғалым Анар домбырамен халық әні «Беу-айдайды» құйқылжыта орындап, көрермендердің ықыласына бөленді
«Қазақ биін» билеген Қазақ Бас сәулет-құрылыс академиясы­ның студенттері Жібек Омарова мен Жансая Әділетова, Қ.Сәтбаев атындағы қазақ ұлттық техника­лық университетінің студенті Расул Жармағанбетов шырқаған «Қазақстан – кең далам» әні, «Ба­қыт» би ансамблінің орындауын­дағы «Сағым дала» биі, «Ханша­йым» тобының орындауындағы «Шалқыма» әні, М.Тынышбаев атындағы қазақ көлік және коммуникациялар академиясының студенті Талшын Сейітханованың орындауындағы «Ана тілім – тұ­ғырым» әні, Т.Жүргенов атындағы қазақ ұлттық Өнер академиясының «Джем» тобы шырқаған «Астана» әні және тағы басқа өнерлі жастардың шығармашылығы тыңдармандарды риза етті.
«Туған ел – тұғырың, туған тіл – қыдырың» әдеби-музыкалық кеші өнерсүйер қауымға студент жастардың шығармашылық ізденістерін паш еткен думанды шара болды
Әдемі қалжыңдарымен, жанға шуақ шашар жылы сөздерімен кештің шырайын ашып, мәнін асырған жүргізушілер Нұрсұлтан Құрман мен Диана Қырықбайдың да шеберліктерін де ерекше атап өткеніміз жөн
«Инемен құдық қазғандай» білім жолында жүрсе де, өнер дегенде ішкен астарын жерге қоятын өнер мен білімді қатар алып жүрген студенттердің өнеріне тәнті болдық
Олар бүгін студент бол­ғанымен, күні ертең-ақ еліміздің ме­рейін асыратын, Тәуелсіздігіміздің абыройын асқақтататын бір-бір маман иелері болып шығады
Қасиетті өнерді жандарына серік еткен жалынды жастар өз елінің патриоты мен азаматы болуға әбден лайық.
Дәуіржан Төлебаев
