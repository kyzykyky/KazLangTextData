Таланты мен табандылығының арқасында «Талдықорған әуендері» ансамблінің бишілер ұжымы Ресей мемлекетінің Сочи қаласында өткен халықаралық «Вива Дэнс» би додасында топ жарды

Әпсанадан аян, қазақ даласы ата өнерден ажыраған емес
Шара апамыздың көзінің қарашығындай сақтап келген, інжу-маржан дүниелері қайта жаңғырып, тәуелсіз елдің игілігіне айналуда
Әлемге қазақ биінің құдіретін көрсететін сәт те келген сияқты.
Осыған дәлел ретінде күні кеше «Талдықорған әуендері» ансамблінің бишілері Догамыс саяжайында ашылған Халықаралық «Вива Дэнс» би сайысында Гран-При әрі I дәрежелі диплом алып, абыройымызды асқақтатты
Бөрігімізді аспанға лақтырып бір марқайып қалдық
Байрақты бәсекеде Қазақстаннан бөлек, 15-ке тарта мемлекеттен 800 өнер майталманы бақ сынаған
Бір айта кететіні еліміздің атынан «Талдықорған әуендері» ансамблінің бишілері ғана қатысқан болатын
Ұжымның жетекшісі Гүлнар Қилашқызы додаға Нұрғиса Тілендиевтің шығармасынан «Аққу» композициясын және «Тұран» биін дайындап апарған
«Аққу» қойылымын мемлекеттік «Алтынай» халық би ансамблінің балет әртісі Бекзат Ағияр әзірлесе, «Тұран» биінің сахналық желісін биші Сара Қайыржанова ұйымдастырған.
Дәукен ЖҰМАТҰЛЫ
