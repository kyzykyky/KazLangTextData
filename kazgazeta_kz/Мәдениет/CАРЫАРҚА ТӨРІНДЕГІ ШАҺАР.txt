Астана – еліміздің бас қаласы
Өнер мен мәдениеттің, ғылым мен білімнің ордасы саналған ғажайып шаһар бүгінде әлем таныған көрікті қалалардың қатарында
Әр күні жылға татитын, әр жылы ғасырға тең қарқынмен дамудың даңғыл жолына түскен айбынды Астанамыз уақыт өткен сайын көктегі жарық жұлдыздай жарқырай түсті. 
Міне, бүгінде арайлы азаттық аясында еркін тыныстап, өз алдымызға шаңырақ көтеріп, Ту тігіп, елдігімізді әлемге әйгілеп отырғанымызға да ширек ғасырдан асты
Осы қысқа ғана уақыттың ішінде қаншама жетістіктерге қол жеткіздік
Елорда салынып, ел іргесі бекіді
Елбасының батыл бастамасымен Сарыарқа төсінде бой көтеріп, айдай әлемге танылған Астана биыл жиырма жылдығын атап өтеді.
Елорданың айшықты келбеті күн өткен сайын ажарлана түсуде
Бас қаламыздағы «Бәйтерек» кешені жаңа елорданың басты символына, өзіндік бойтұмарына айналды
Сәулетті қаламыздың сәнін келтіріп, ажарын айшықтаған сан түрлі кешендер бой көтерді
Атап айтар болсақ, пирамида үлгісінде салынған «Бейбітшілік және келісім» сарайы, әлемдегі ең биік шатыр үлгісіндегі ғимарат – «Хан Шатыр» сауда-ойын-сауық орталығы, теңізден алыс орналасқан океанариум – «Думан» орталығы, «Астана опера» мемлекеттік опера және балет театры, Орталық Азиядағы ірі мешіт – «Әзірет Сұлтан» мешіті, Әулие Успен Богородица кафедралдық соборы, «Қазақстан» орталық концерт залы, «Қазақ Елі» монументі, Қазіргі заманғы өнер музейі мен Президенттік мәдени орталық ғимараты және т.б
нысандар бас қаламыздың сәні мен салтанаты.
Жаңа спорттық нысандар арасында 30 мың көрерменге арналған «Астана-Арена» жабық стадионы, 2011 жылы әлемде үздік деп танылған, 10 мың орынға арналған «Сарыарқа» бірегей велотрегі бар
Тағы бір маңызды спорттық кешен – ең жоғары ха­лық­аралық стандарттарға сай келетін «Алау» мұз айдыны.
Қазақстанның елордасы елдің барлық өңірлерін­дегі талапкерлер үшін тартымды орталыққа айналды
Мұнда отандық білім беру ісінің жетекшілері – ­Назарбаев Университеті, Л.Гумилев атындағы Еуразиялық ұлттық университеті, Қазақ ұлттық өнер университеті, С.Сейфуллин атындағы Қазақ агротехникалық университеті, М.В.Ломоносов атындағы Мәскеу мемлекеттік университетінің филиа­лы, Астана медициналық университеті орналасқан
Астананың айналасында бірегей «жасыл белдеу» жасалып, қала ұлан-ғайыр далалық өлкенің ортасындағы көкжелекке айналып келеді.
Гүлденген Астанамыз, түрленген жас қаламыз – елдік пен тұтастықтың ғажайып үлгісі.
Жанерке САҒЫМЖАН
Шығыс Қазақстан облысы
