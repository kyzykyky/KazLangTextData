Астананың 10 жылдық мерейтойы бейнеленген «Жан жүрегім – Астана» фотоальбомы жарыққа шықты.
Дүйсенбі күні Елорда әкімінің орынбасары Әмірхан Рахымжанов аталған кітаптің тұсауын кесті
Альбомда 2008 жылы маусымның 30-ы мен шілденің 6-сы аралығында Астанада өткен мерекелік іс-шаралардың суреттері топтастырылды
Енді Астананың мерейтойы туралы осы сырлы суреттер сөйлетін болды
Кітапта «ресми іс-шаралар», «жаңа объектілердің ашылу салтанаты», «концерттік және театрлық алаңдар», «әлеуметтік жобалар», «спорттық шаралар», «жаңа саябақтардың, ескерткіштердің ашылуы» бөлімдері бар
«Жан жүрегім – Астанада» елорданың он жылдығын тойлау кезіндегі қаланың айшықты көріністеріне ерекше мән берілген
Тарихи құжат болып саналатын кітап қаланың барлық мектептеріне таратылады.
Бүгінде фотоальбом 3 мың таралыммен ағылшын, орыс және қазақ тілдерінде жарық көрді.
Сонымен қатар Елордамыздың мерейтойына ерекше тағы бір  тарту –  «Астана» энциклопедиясының  жарыққа шығуы
Бұл еңбекте қазақтың бас қаласының табиғатынан бастап бүгінгі тыныс-тіршілігі туралы да мәліметтер енгізілген
Көз жауын алатын әдемі мұқабамен қапталып, мазмұнды мәтінмен өріліп оқырманға ұсынылып отырған басылымның қазақ тарихында қосар үлесі де мол.
