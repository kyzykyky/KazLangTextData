Елімізде болашаққа қол созған өнерлі балғындар жетерлік
Болам деген баланың бетін қақпай, белін бууға мемлекет тарапынан қолдау да көрсетілуде
Оған таяуда ғана Алматы облысының орталығы Талдықорған қаласында есігін ай­қа­ра ашқан Оқушылар сарайы дәлел
Күні кеше ғана іске кіріскен бұл орталықтың өнерпаздары бүгінде биік шыңды бағындырып үлгерді.
Жас өнерпаздардың өнерлерін шыңдап, қияға қанат қағуына себепкер болған республикалық «Ғұмырдария» балалар мен жасөс­пірімдер орталығы ұжымының еңбегі ерен
Жыл сайын дәстүрден жаңылмай, еліміздің түкпір-түкпірінен жасөспірімдерді жиып, ертеңіне деген сенімдерін нығайтуы үлкен жеңіспен пара-пар
Биылғы байқауда біздің облыстың намысын қорғаған жеткіншектер жеңістің биік тұғырынан көрінді.
Бала күнінен қолөнер жұмыс­тары­мен айналысқанды жаны қалайтын Қамқа Қизатова аталған байқаудың бейнелеу өнері мен қолөнер көрмесі бойынша бірінші дәрежелі жүлдені иеленген жеңімпаз
Өнерпаз шәкірттерге білім мен тәрбие беруде өскелең ұрпақтың бойындағы азаматтық ұстанымын қалыптастырған Нұргүл Нығметжанованың ерен еңбегін, үкілеген үмітін шәкірті ақтады
Бұл – жетісулықтар үшін үлкен мақтаныш.
Қағаз, мата қалдықтарын пайдалану арқылы қолөнердің түр-түрін жасайтын өнерпаздың өнері көрген жанның көз жауын алады
Байқауға түрлі-түсті қағаздан домбыра ұстаған қазақ қызының бейнесін жасап, оның маңдайына күн сәулесіндей етіп Тәуелсіздіктің 25 жылдығын ерекше өрнектеп көрсеткен
Қамқаның айтуынша, адамның қолынан бәрі келеді
– Бізге ұстазымыз Нұргүл Ершатқызы үнемі «Оқы
Ойлан
Жаса!» деген ұранды ұмытпаңдар дейді
Өйткені оқу арқылы ойлануды, ойлану арқылы жасауды үйренеміз
Болашақта қазақ қолөнерін шетелге танытсам деген арманым бар
Соған жету үшін мен күндіз-түні талмай, жалықпай еңбек етемін
Бәріне тек ниет болса болғаны
Бізге Оқушылар сарайында барлық жағдай жасалған
Келем деушілерге есік ашық
Өзімнің замандастарыма бос уақытты тиімді пайдаланайық деп айтқым келеді, – дейді жеңімпаз.
Қазылар алқасының төра­ғасы, Қазақстанның еңбегі сіңген қайраткері, композитор Б
Дәлденбаевтың қолынан «Қолөнер» номинациясы бойынша І дәрежелі дипломды иеленген Қамқа Қизатованың еңбегі еселеніп, бағындырар биігі көп болсын демекпіз.
Республикалық байқауға қатысып, жүлделі орын алғандар мен белсене қатысқан оқушылар арнайы дипломдармен және сыйлықтармен марапатталды
Тәуелсіздік жылдарында биік тұғырдан ғана көрініп келе жатқан еліміздің қолөнер шеберлері де болашақта өздерінің керемет жаңа туындыларымен елімізді әлемге танытады деген үмітіміздің ақталатынына сенеміз.
Еңлік КЕНЕБАЕВА
