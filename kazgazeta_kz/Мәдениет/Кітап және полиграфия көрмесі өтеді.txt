2013 жылы 11-13 сәуірде Алматы қаласында Қазақстан Республикасы Мәдениет және ақпарат министрлігінің қолдауымен «Атакент» Қазақстан іскерлік ынтымақтастық орталығында Қазақстан Республикасы Ұлттық мемлекет­тік Кітап палатасы мен Қазақстан баспагерлері және кітаптаратушылар ассоциациясы «Атакент-Экспо» халықара­лық көрме компаниясымен бірлесіп VII Халықаралық «Ұлы Жібек Жолымен» кітап және полиграфия көрмесін өткізеді.
Бүгінде VII Халықаралық «Ұлы Жібек Жолымен» кітап және полиграфия көрмесін өткізу еліміз мәдениетіндегі дәстүрлі де маңызды шаралардың біріне айналған.
Көрмеге әлемнің 13 елінен 124 баспа және баспа ісімен айналысатын мекемелер қатысады
Иран Ислам Республикасы Мәдениет және Ислам дамуы министрінің бірінші орынбасары Асгар Пур-Мухамади, Беларусь Республикасы Ақпарат министрінің бірінші орынбасары Л.С.Ананич, Түркия баспагерлері қауымдастығы Атқару комитетінің мүшесі Рашит Саваш, Гулшан Тулахун, Ши Сяоцзюань (ҚХР), Ресей Кітап одағының вице-президенті, АСКР президенті, Мәскеу кітап үйінің директоры Н.И.Михайлова шетелдік делегацияны бастап келеді.
Көрмеге Қазақстан Республикасының Мәдениет және ақпарат вице-министрі А.И.Бөрібаев, Мәдениет және ақпарат министрлігі Ақпарат және мұрағат комитеті төрағасының орынбасары А.Н.Нұрмаханов, Ақпарат және мұрағат комитетінің баспа бағдарламалары басқармасының бастығы Н.С.Тоғызбаев, сонымен бірге Н.Оразалин, М.Әуезов, М.Шаханов, О.Асқар, С.Елубай, С.Балғабаев, т.б
елімізге белгілі қаламгерлер, депутаттар, БАҚ өкілдері қатысады.
Көрме барысында өтетін кәсіби шаралар:
«Ұлттың интеллектуалдық деңгейін көтерудегі кітаптың рөлі» тақырыбындағы ғылыми-тәжірибелік конференция (оқырман мәдениетін арттыру, оқырман мәселесін қолдау және жандандыру, жастар арасында кітап оқу және т.б
мәселелер қарастырылады).
Мемлекет тарапынан шыққан кітаптарды насихаттау мақсатында Қазақстан Республикасы Мәдениет және ақпарат министрлігінің стендін ұйымдастыру.
11 аталым бойынша баспагерлерді, баспа ісімен айналысатын ұйымдарды марапаттау.
Ш.Айманов атындағы «Қазақфильм» АҚ бірлескен «Кітаптан туындаған ұлы кинолар» атты жоба аясындағы қазақ киносының қара шаңырағында өмірге келген туындылар насихатталып, отандық кино өкілдері, мектеп оқушылары және студенттермен кездесу өтеді.
Биылғы жылы Қазақстан Ұлттық мемлекеттік Кітап палатасы, Қазақстан баспагерлері мен кітаптаратушылар ассоциациясы, Қазақстан Жазушылар одағы және «Жас өркен» ЖШС жариялаған жоғары сынып оқушылары арасындағы республикалық «Жауқазын» әдеби шығармалар бәйгесінің қорытындысына орай жеңімпаздарды жариялау салтанатына Қазақстан Республикасының Мәдениет және ақпарат вице-министрі А.И.Бөрібаев қатысып, жеңімпаздарға сыйлықтар табыс етеді.
«Нұр Отан» партиясының қолдауымен Алматы қаласындағы 7 аудан мектептері мен жоғары оқу орындарында қырыққа жуық қазақтың белгілі ақын-жазушыларымен әдеби кездесулер өтеді.
Байланыс телефондары: + 7 (727) 397 61 15; + 7 (727) 397 61 24; 
ұялы байланыс: + 7 702 960 94 41, + 7 701 993 43 70; 
e-mail:elcerikova@mail.ru
