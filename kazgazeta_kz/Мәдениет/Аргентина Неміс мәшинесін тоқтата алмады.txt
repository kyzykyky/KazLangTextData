Үздік ойыншылар
Жеңімпаз пен жүл­дегер­ді мара­пат­тағаннан кейін бі­рінші­ліктегі үздік футбол­шы­лар­дың есімдері аталды
Әлем чемпионатының ең үздік ойыншысы, яғни «Алтын доп» иегері деп
Лионель Месси лайықты деп танылды
«Күміс доп» иегері деген атақ Германия құрамасының жартылай қорғаушысы Томас Мюллерге, «Қола доп» иегері Бразилия құрамасының шабуылшысы Неймарға табысталды.
Біріншілікте ең үздік қақпашысына берілетін «Алтын қолғап» атағы Германия құрамасының қақпашысы Мануэль Нойерге бұйырды
Колумбиялық Хамес Родригес әлем чемпионатының үздік шабуылшысы атанып, «Алтын бутсы» сыйлығын жеңіп алды
Родриегес 23 жасында әлем чемпионатында 6 гол салған тарихтағы екінші футболшы атанды
Еске сала кетейік, Колумбия құрама командасы Әлем чемпионатының 1/4 финалына дейін жетіп, Бразилиядан 2:1 есебімен ұтылған болатын.
Әлем чемпионатының ең үздік жас таланты Франция құрамасының жартылай қорғаушысы Поль Погбаға берілді
Ол биылғы біріншілікте 5 ойын өткізіп, 1 гол соғып, 2 нәтижелі пас берген болатын
Ал әлем чемпионаттары тарихындағы ең үздік сұрмерген Германия құрамасының шабуылшысы Мирослав Клозе атанды
Ол биылғы чемпионатта 2 гол соққанымен, жалпы бұған дейінгі біріншіліктерді қосқанда барлығы 16 доп енгізген футболшы
Бұл – өз кезегінде жаңа рекорд болып табылады
Бұған дейін рекорд иесі Роналдо болатын
Ол әлем біріншіліктерінде 15 гол салған еді.
Чемпионатта 64 матч өткізіліп, барлығы 171 гол қақпаға енді
Бұл дегеніңіз орташа есеппен алғанда әрбір ойында 2,67 доп соғылғандығын білдіреді.
