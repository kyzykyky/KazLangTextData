Футболдан әлемнің бес дүркін чемпионы Бразилия ұлттық құрамасы Камерунды ойсырата жеңіп, «А» тобында бірінші орынмен 1/8 финалға шықты
Матч 4:1 есебімен аяқталған болатын.
Ойынның алғашқы таймында мундиаль сұрмергені Неймар қос доппен командасын алға шығарса, камерундықтар тарапынан Жоэль Матип көзге түсті
Ал екінші кезеңде Фред пен Фернандиньо белсенділік танытты
Бұл топтағы екінші жолдаманы Мексика құрамасы иеленді
Ацтектердің ұрпақтары Хорватия қақпасына қатарынан үш доп соқты
Матчтағы алғашқы доп 72 минутта соғылды
Гол авторы – Рафаэль Маркес
Он минут ішінде солтүстікамерикалықтар қарсыластар қақпашысын екі рет қапыда қалдырған
Тек матч аяқталар тұста Иван Прешич есепті қысқартты.
«В» тобындағы барлық ойындар ойналып бітті. Бұл топтағы соңғы ойындардың турнирлік мәнісі болмаған
Жанкүйерлер үшін қос матч та «жолдастық» мәртебесінде өтті
Әлем біріншілігін жалғастырудан үміт үзген Испания соңғы ойында жеңіске жетті
Испандықтар жасыл құрлықтан келген Австралия құрамасынан 3:0 есебімен басым түсті
Бұл матчта Давид Вилья, Фернандо Торрес және Хуан Мата көзге түсті
Ал топта көш бастап тұрған Голландия-Чили матчы 2:0 есебімен аяқталды
Голландықтардың сапында Фер мен Делай мергендік танытты
Осылайша өз тобында бірінші орын алған Голландия «А» тобында екінші орынды еншілеген Мексика құрамасымен кездеседі.
«С» тобында Колумбия құрамасы Кот’Д Ивуардан 2:1 есебiмен басым түстi.  Ойынның бiрiншi таймы барысында командалар алғы шепте жақсы өнер көрсеткенiмен, бiр-бiрiнiң қақпаларын ала алмады
Ал матчтың екiншi кезеңiнде колумбиялықтар қатарынан қос гол соқты
Дегенмен, көп кешiкпей, африкалық шабуылшы Джирвиньо төрт қорғаушыны қапыда қалдырып, әдемi голдың авторы атанды.
«D» тобында Коста-Рика мен Италия құрамалары ойнады
Нәтижесінде 0:1 есебімен итальяндықтар ұтылып қалды
Ойынның бiрiншi таймында Руис гол авторы атанған болатын
Біріншіліктегі ең жас құрамалардың бiрi саналатын костарикалықтар мұның алдында Уругвайды сан соқтырып кеткен болатын.
Франция мен Швейцария биылғы мундиальда ең нәтижелi матчтың авторлары атанды.  Ойындағы есеп 5:2 есебiмен Францияның пайдасына шешiлдi
Алғашқы таймда француздар өз қарсыластарына 3 жауапсыз гол салды
Ең бiрiншi Жиру ойынның 17-минутында есеп ашса, бiр минуттан кейiн Матьюиди басымдықты күшейте түстi
Кездесудiң 32-минутында Бензема пенальтиден гол сала алмады
Дегенмен, 40-минутта Вальбуэна француздар салған үшiншi голының авторы атанды
Екiншi таймда франциялық футболшы Бензема 67-минутта төртiншi допты қақпаға тоғытты
Ал 74-минутта бесiншi допты швейцариялықтардың қақпасына салып кеттi
Алайда Швейцария аяқдопшылары матч соңында намысқа тырысып екi голды қатарынан салды
Бiрiншi 80-минутта Джемаили көзге түссе, алты минуттан соң Джака француздарға екiншi допты қақпаға енгiздi.
Азулы Германия құрамасы болса Гана құрамасынан айласын асыра алмады.
Ойын 2:2 есебiмен аяқталды
Бұның өзi күтпеген нәтиже екендiгiн айта кетейiк
Немiс машинасы бұл кездесудiң айқын үздігі болатын
Алайда бiрiншi таймда немістердің ойынында ешқандай жүйелiлiк байқалмады
Ол кезеңде есеп ашылмады
Екiншi таймда ойынның 51-минутында Гетце гол салып, Германия командасын алға шығарды
Дегенмен, ганалықтар 53-минутында Айюдың арқасында есептi теңестiре алды
Ал 64-минутта Гьян африкалықтарды алға шығарды
Германия құрамасының бас бапкерi Йоахим Лев алаңға ардагер ойыншылар – Мирослав Клозе мен Бастиан Швайнштайгердi шығарды
Алаңға ендi шыққан Мирослав Клозе бұрыштама добы кезiнде қарсыластар қақпасына допты тоғытып кеттi
Бұл голы арқылы Клозе әлем біріншілігінде соққан жалпы голдар санын 15-ке жеткiздi
Осылайша голдардың саны бойынша рекорд иесi бразилиялық Роналдомен теңесті.
АҚШ командасы португалиялық­тармен тең ойнады
Бұл ойында сөзсiз Португалия құрамасы фаворит болған
Осы атақты олар бiрiншi таймда 5-минутта-ақ ақтап, ойында есеп те ашқан болатын
Оның авторы – Нани
Дегенмен, екiншi таймда 63-минутта америкалық футболшы Джермейн Джонс есептi теңестiрсе, 81-минутта Клинт Дэмпсей өз құрамасын алға шығарды
Алайда бұл есептi америкалықтар соңына дейін ұстай алмады
Ойын аяқталуға жақын қалған кезде Варела есептi теңестірді.
Нигерия мен Босния және Герцоговина кездесуi кезінде есеп 1:0 көрсеткішімен африкалықтардың пайдасына шешiлдi
Ал Иран құрамасы тәжірибелі де азулы Аргентинаға 0:1 есебімен ұтылды.
Соңғы топта Алжир Оңтүстiк Корея командасын 4:2 есебiмен «тас-талқан» еттi.
Бұл топта солтүстіктегі көршіміз орыс­тар бельгиялықтардан 0:1 көрсеткішімен жеңілді
Айта кету керек, 2002 жылы әлем біріншілігінде дәл осы «Н» тобында Бельгия мен Ресейдің жолдары түйіскен болатын
Сол кезде бельгиялықтар 3:2 есебімен ұтқан болатын.
Нұрлан ҚҰМАР
