Лаура НӘБИЕВА,
«ТАТ» қаржы корпорациясының
бас маманы:
Баспасөзге жазылу мәселесіне қатысты «ТАТ» қаржы корпорациясында қызмет ететін Лаура Нәбиева­мен кездескен кезімізде басынан өткен мына бір жайттарды еске түсірді:
– Жаз айында шалғай облыстан атамыз қыдырып келді
«Оқитын газет беріңдерші» деді бірде
Біз қолымызға түскен орысша газеттерді ұсындық
Ол кісі үнсіз қарап қалды
Кешкісін жұмыстан келсек атамыз дүңгіршектен көптеген қазақ басылымдарын сатып әкеліп, мәз-мейрам болып отыр екен
«Егемен Қазақстан», «Ана тілі», «Айқын», «Алаш айнасы», «Жас қазақ» газеттерін оқыған кезде мақаланың тұсына сан алуан белгілер қойып, кейбір сөйлемдердің астын сызатынын байқадық
Оқыған нәрселері туралы пікір өрбітіп, ел ішінде болып жатқан оқиғаларға жайбарақат қарай алмайтынын түсіндік
Атамыз қалада он күндей болған кезде үйде газеттер үйіліп қалды.
Алматы облысының Іле ауданына қарасты Батыр ауылына таяуда көшіп бар­дық
Абысыным Нұргүл мен енем екі кішкен­тай ұлды қарайды
Біз ертемен қалаға жұмысқа кетеміз
Жаз кезінде атамыздың газетті көріп қуанғаны есіме жиі түседі
Сондықтан болар таяуда енеме арнап, «Ана тілі» газетін сатып алып апардым
Мамандығы кітапханашы болғандығынан шығар, енеміз мұндай сыйлыққа қатты риза болды
Жалма-жан жетінші сыныпта оқитын қызы Данагүлге керекті танымдық ақпараттарды тауып берді
Туған тілге деген сүйіспеншілігінің зор екендігін іштей мойындадым
Жұмыстан қол үзген жанның рухани дүниеге өте құштар екенін де біліп қалдым
Таяу уақытта осы газетті жаздырып беруді жөн көріп отырмын
Себебі ұлт тағдырының болашағына алаңдайтын басылымды өзім де жақсы көріп кеттім.
– Олай болса, алдағы уақытта газет бетінен қандай тақырыптағы ма­қалаларды оқығыңыз келеді?
– Бағыт-бағдары анық осынау басылымның тіл мәселесін жан-жақты қаузайтыны анық
Болашақта «Жетістіктің кілті», «Жақсы қасиет­тердің әсері», «Мақсат қоя білудің маңыздылығы», «Жарқын күндерді жоспарлау», «Ақша және күш» тағы басқа осы мазмұндас тақырыптарда мақалалар жарық көрсе деген тілегім бар.
– Туған тілге деген сүйіспеншілігіңіз­ді ұлыңыз Санжардың бойына қалай да­рытам деп ойлайсыз?
– Өзімнің әке-шешем, ата-енем, бауырларым – бәрі де ана тіліміздің құдіретін жақсы түсінеді
Айналадағы адамдарға, өскен ортаға арналған құрметімнің арқасында балама қазақы тәрбие беруге баса көңіл бөлемін
Тіптен Отанға деген махаббаттың өзі ана тілі­не деген шынайы сезімнен туындайды
1999 жылы мектепті бітіретін кезде «Алматы ақшамы» газетіне мақалалар жазып тұрдым
Адамгершіліктің дәні алдымен ана тілі топырағында көктейтінін сол кезде ұққан едім.
– Сіздің құрбыларыңыз не оқиды?
– Жасыратыны жоқ, жастар ғаламтордан тек өзіне керекті мәліметті немесе ақпаратты тауып оқиды
Мен білетін қыз-келіншектер «Лиза», «Отдохни» секілді журналдарды ұдайы сатып алып, үзбей оқып жүреді
«Ана тілі» газеті де жас аналарға қажетті «Ас пісірудің үлгілері», «Отбасының жарасымдылығы», «Тазалық айнасы» секілді мақалаларды көптеп жарияласа, елдің назарын аударар еді
Әсіресе қазақ жастарының рухын жанып, намысын оятатын дүниелер көптеп жарияланса ғой.
Ендеше, ұлттық басылымымызбен әрбір Алаш азаматы мақтанатын болсыншы!
Нұрлан ҚҰМАР
