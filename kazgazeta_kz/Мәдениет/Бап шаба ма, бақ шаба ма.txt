Сонымен, топтық айналымда Германия, Аргентина, Португалия, Испания, Иран, Сауд-Арабия, Марокко,Перу, Панама, Сенегал, Тунис, Нигерия, Оңтүстік Корея, Польша, Исландия, Австралия, Коста-Рика, Сербия, Мексика, Жапония сияқты командалар жарыс жолын аяқтаса, Бразилия, Аргентина, Франция, Хорватия, Бельгия, Ресей, Уругвай, Швеция, Швейцария, Колумбия, Англия секілді марқасқа құрамалар әлем кубогі жолындағы жарыстарын жалғастыруда.Тек, енді ширек финалдық жолдама үшін Швеция мен Швейцария, Колумбия мен Англия құрамалары соңғы ойындарын өткізеді
Хош, сонымен, алдымен топтық бәсекеде сүрініп, өз елдерінің үмітін ақтамаған командалардан тарқатсақ.
Басты сенсация әлемнің 4 дүркін чемпионы Германия құрама командасының топтық айналымда алғашында Мексикадан 1:0 есебімен, содан кейін Оңтүстік Кореядан 2:0 есебімен оңбай жеңілуі болды
Екі бірдей жеңіліс Германия сияқты команда үшін ұлттық трагедияға пара-пар
Иә, Йоахим Лёвтің шәкірттерінің әдеттегідей барлық қарсыласты қалпақпен ұрып аламыз деген асқақ арманы іске аспай қалды.
Бразилия Сербияны 2:0 есебімен жеңіп, өз мықтылығын паш етсе, Швеция Мексиканың қақпасына жауап­сыз 3 гол салды
Десек те, Мексика жиған ұпайларына қатысты топтан 2 орынмен шыққан еді
Швейцария мен Коста-Рика арасындағы тартысты кездесу 2:2 есебімен тең аяқталды
Хош, сонымен, «Казань-Аренада» өткен 1/8 финалдық кездесуде Аргентинаның Франциямен жолы түйісті
Әлемнің ең үздік екі командасы арасындағы ойын 4:3 есебімен Францияның жеңісімен аяқталды
­Жылан арбаған торғайдай топ ете түскен ­Аргентина құрамасы осылайша жарысын аяқтап, өз жанкүйерлерінің жүрегін жаралап еліне аттанып кетті.Сол секілді жағдай Сочидің «Фиш» стадионында өткен Уругвай – Португалия арасында қайталанды
­Криштиану Роналду секілді әлем футболының серкесі бар Португалия Уругвайға қарсы қауқарсыз болды.Әлем кубогін 2 рет жеңіп алған Уругвай құрамасы тегін құрама емес екенін тартыс­ты ойында көрсетті
Комбинациялық ойын, тас қамал қорғаныс, қитұрқы қарымта шабуылдар арқылы өз дегеніне жеткен Уругвай құрамасы жеңіске лайықты ойын көрсетті
Әсіресе Кабани сынды сабазыңның Португалия қақпасына ғажап бір шеберлікпен соққан 2 голы Уругвайды келесі кезеңге алып шыты
Ал, осы әлем чемпионатында жолы болмаған Месси мен Роналду сынды ала доптың алпауыттары, өкінішке қарай, өз елдерінің үмітін ақтай алмады
Сонымен қатар Испания да алдыңғылардың кебін құшып әлем чемпионатымен қоштасты
Станислав Черчесовтың шәкірттері сауатты қорғана білудің тиімді тәсілін қолдана отырып, тактикалық жақсы дайындықпен келгендігі көпке сабақ болғандай
Әсіресе бүкіл Ресей халқы бір қолдың саласындай жанкүйерлік жасауы Отанға, елге деген патриотизмнің жаңа бір үлгісін осы әлем чемпионатында ұрандап әлемге көрсетті
Енді ширек финалда Ресей құрамасы Нижний Новгородта Данияны дәл осылай пенальтиден жеңіп шыққан Хорватия құрамасына қарсы ойнайтын болады
Осы жерде айта кетер бір мәселе, жеңілгендер әр кезде пенальти ол лотерея деген себепті алға тартып ақталып жатады
Меніңше, ол дұрыс емес
Әлем футболының жанкүйер­лері демін ішіне тартып, сүйікті командасына жан-тәнімен жанкүйер болатын төртжылдықтың басты додасына, суытылған аттай жарау келудің орнына марқасқа командалардың жігерсіз, шарасыз ойын көрсететіндеріне қарның ашады
Миллиондаған жанкүйерлер бар жұмысын ысырып қойып өз елдерінің үмітін арқалап шыққан саңлақтарына жан-тәнімен жанкүйер болып тақымын қысып отырғанда, 90 минут бойы алаңда желмая­дай жүріп алмай, жанын салып, айызын қандыратын ойындар көрсетуге міндетті
Ал біз ондай жалынды ойындарды Аргентина, Испания, Португалия сияқты футбол державаларының ойыншыларынан көре алмадық
Ал енді плей-офф кезеңіндегі тағы бір футбол спектаклінен бастасақ
Самарада өткен Бразилия мен Мексика арасындағы кездесу Пеленің отандастарының жеңісімен аяқталды
Жан Когто деген драматург «Виртуоздар музыкаға қызмет етпейді,керісінше, музыканы өзіне қызмет еткізеді» деген екен, сол секілді, Бразилия құрамасының кез келген ойыншысы ала допты шыр айналдырып, ырқына көндіріп домалатып алып кеткенде сүйсіне қарамайтын жан болмас, сірә.Бұл екі команда өз тарихында 41 рет кездесіпті
Соның 24-інде Бразилия, 10 рет мексикалықтар жеңіске жетсе, 7 кездесу тең аяқталған екен
Сонымен, 21 әлем чемпионатында латынамерикалық дербиді тамашалаудың тағы да сәті келді
Мексикамен өткен кездесуде Неймардың көзсіз шеберлігінің арқасында ацтектердің қақпасына жауапсыз 2 гол соғылды
Негізі 2 голды Фермино соққан еді, ал оған қорғанысты бұзып өтіп аяғына салып берген Неймардың шеберлігіне қандай мақтау айтса да жарасады
Сөйтіп, Бразилия ширек финалда ойынын жалғастырады
Ростов-на-Дону стадионында өткен Бельгия – Жапония арасындағы кездесуде, самурайлықтардың нағыз жауынгерге сай мінез көрсетіп, жанкешті көрсеткен ­ойындарын көре отырып, еріксіз бас иіп, қол соғуға болады
Иә, жапондар ойынның соңғы секундтарында қақпасына 3 голды жіберіп алды
Дегенмен, бұл жеңіліс жеңіске бергісіз деп айтсақ дұрыс болар
Бұл ойында қазақстандықтардың көпшілігі азиялық командаға жанкүйер болғанын ішім сезеді
Бұл кездесу 3:2 есебімен кіллі жұлдыздардан жұп алған бельгиялықтардың пайдасына шешілді
Сонымен, Бельгия құрамасы да ширек финалда өнер көрсетуге жолдама алды
­Сонымен, ширек финалда өнер көрсететін 8 команданың алғашқы жұптары анықтала бастады
Олардың алды шілденің 6 және 7 жұлдызында Уругвай – Францияға қарсы ойнаса, Ресей – Хорватия құрамаларымен кездеседі.
Ақын ОРДАБАЙҰЛЫ
