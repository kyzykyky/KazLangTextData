Әлем бойынша мықты дамыған спорттың бір түрі бокс екені баршамызға белгілі
Аңызға айналған Серік Қонақбаевтан бастап қазіргі атақты бокс­шыларымыз Серік Сәпиев, Біржан Жақыпов, Бақтияр Артаев, Бақыт Сәрсекбаев, Әділбек Ния­зымбетов, Иван Дычко сияқты спортшыларды жастарымыздың барлығы таниды.
Таяуда Шымкент қаласында 1997-2000 жылы дүние есігін ашқан жасөспірімдер арасында бокстан қаланың ашық біріншілігі өтті
Қалалық дене шынықтыру және спорт бөлімінің ұйымдастыруымен өткен жарысқа Ақсу, Түркістан, Сарыағаш, Таукент және Шымкент қалаларынан барлығы 200-ге жуық балғын спортшылар қатысты
«Демеу-Таукент» филиалының мәдени-спорт бокс үйірмесінің жаттықтырушысы Бүркіт Тө­ке­нов­тің шәкірттері жарыста сәтті өнер көрсетті
Мәселен, жеңіл салмақ дәрежесінде өнер көрсеткен Бағдаулет Бекжігітұлы мен Нұрғали Нұрабат барлық қарсыластарынан басым түсіп, бірінші орынға ие болды
Ал 28 келіде сынға түскен Есентай Аят екінші орынға көтерілсе, осы салмақта жұдырықтасқан Есентай Есімхан үшінші орынға табан тіреді
Қырық келі салмақ дәрежесінде бокстасқан Аман ­Сафиола қола жүлдені еншіледі.
Бауыржан БЕКЗАТОВ,
мәдени-спорт кешені
спорт бөлімінің нұсқаушысы
Оңтүстік Қазақстан облысы
