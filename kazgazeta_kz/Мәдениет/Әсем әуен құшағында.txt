Шымкентте Тәуелсіздіктің 25 жылдығы аясында «Оңтүстік-Цирк» мекемесі 5 жылдық мерекесіне орай есеп беру концертін берді.
Кәсіби музыка мамандарынан құралған оркестр ұжымының 5 жылда жеткен жетістіктері мен ізденістері қомақты екені сөзсіз
Халықаралық әйелдер күні мерекесінде өткізілген кешке Қазақстан Республикасының еңбек сіңірген қайраткері, дирижер Нұрлан Байгөзов жетекшілік етті
«Оңтүстік-Цирк» мекемесінің джаз оркестрі сүйемелдеуімен Ә.Бейсеуовтің «Мұңайма», С.Бәйтерековтің «Кездер-ай», Е.Хасанғалиевтің «Жанарым» және де шетелдік танымал сазгерлер шабытын ұштаған әндер орындалды
Сонымен қатар, ән падишасы Ш.Қалдаяқовтың «Әнім сен едің» әні цирк оркестрінің дарынды әншісі Диана Хашимханованың әуезді үнімен 3 тілде орындалды
Ал Сергей мен Гузаль Мустафиндер оркестр әншісі Д.Хашимхановамен бірлесе өнер көрсетті.
Жамал СӘРСЕНОВА
