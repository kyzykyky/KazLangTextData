Жуырда Елбасы Елбасы Қазақ ұлттық хореография академиясының ректоры, «Астана Опера» балетінің көркемдік  жетекшісі Алтынай Асылмұратованы қабылдады
Президент Алтынай Асыл­мұратованы жаңа қызметке тағайын­далуымен құттықтап, табыс тіледі. 
Бұл орайда айтайық дегеніміз, талантты өнер иесі Алтынай Асылмұратованың есімі «Ана тілі» газетінің оқырмандарына жақсы таныс болуы тиіс
Олай деуімізге себеп, кезінде газетіміздің тілшісі Динара Ізтілеу дарынды өнер иесі туралы «Жер жүзінің Жизелі» атты тақырыпта мақала жазған еді
Мақала «Ана тілі» газетінің №15 (1008) 15-21 сәуір 2010 жылғы санында «Жоғалған жұлдыздар» айдарымен басылды
Осылайша Алтынай Асылмұратованың аты дүйім дүниеге балет өнері арқылы белгілі болса, Алаш жұртына ұлт газеті «Ана тілі» арқылы таныс болды десек артық айтқандық емес
Сол кезде елден он жасында кеткен бармақтай қыздың бағы Ресейде жанып, кейін есімі әлемге таралғанын тілге тиек еткенбіз
Мақаланың соңғы жолдары былай аяқталған еді:
«Абдулахим Асылмұратовтай асылдың сынығы еді Алтынай…
Алыстап кетті-ау… Есімізге «Алтынай – арман-ай, арман боп артта қалған-ай» деп келетін ән жолдары оралады
«Оралшы, Алтынай!» дегіміз келді
Сен келсең, кім біледі, бұдан ширек ғасыр бұрын Мәскеуді аяғынан тік тұрғызып, «Браво!» дегізген қазақтың қарадомалақ биші балаларындай бекзат өнер балеттегі бағымыз қайта жанар ма еді?!… Кезінде Президенттің өзі Қытайдан Майра Мұхамедқызы мен мың бұралған биші Шұғыла Сапарғалиқызын арнайы алдырған еді
Қазір ол екеуі де туған елінің мерейін өсіріп жүр
Көрер көз сүйінеді
Бүгінде елімізде қос бірдей балет театры бар
Жаңа буынның буыны қатып, есейіп келеді
Мәдениет министрлігі ота­уын оңаша тікті
Ойланатын да, қолға алатын да кез жеткен секілді
Жат елдің жәдігеріне айналған жауһарларымызды елге жеткізсек екен
Жақұтың жатқа жұтылмасыншы, ұлтымыз ұтылмасыншы, қазағым
Біздегі тілек осы…»
Міне, «Ана тілінің» айтқаны айдай келді! Қазақ елінің тағы бір қарлығашы туған еліне қайта оралды
Қалай қуанбассыз мұндайда?! Елбасының өзі себепкер боп, тағы бір талантты туған жеріне тартты
«Таланттарды тәрбиеле!» деп тізгінін ұстатты
Біз де Алтынай ханым мен оның болашақ шәкірттеріне шығармашылық табыс тілейміз.
оң болсын!оң болсын!
