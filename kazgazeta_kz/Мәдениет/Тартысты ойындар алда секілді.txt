Өткен жұма күні Францияда футболдан ХV Еуропа чемпионаты басталды
Біріншіліктің аясы кеңейіп, құрлықтық додада алғаш рет 24 команда 8 топқа бөлініп ойнап жатыр
Футболсүйер қауым биыл «кәрі құрлықтың» ең мықты құрамаларының қатысуымен 51 матчты тамашалай алады. 
Біріншіліктің ашылу салтанаты Сен-Дени қаласындағы «Стад де Франс» стадио­нында алаң иелері Франция мен Румыния кездесті
Бірінші матчта жан­күйер­лердің қолдауына ие болған француздар 2:1 есебімен жеңді
Француздар са­пынан алғашқы голды ойынның 57-минутында Оливье Жиру салды
Көп ұзамай румындардың сапынан 64-минутта Станку пенальтиден есеп теңестірді
Дегенмен румындардың қуанышы ұзаққа созылмады
Димитри Пайе кездесудің 89-минутында Франция құрамасына жеңіс голын сыйлады.
Футболдан Еуропа чемпионатының «А» тобында біріншілікте алғаш рет бағын сынап отырған Албания құрамасы тәжірибелі Швейцария құрамасымен жасыл алаңда жолықты
Ойында жалғыз голды кездесудің 5-минутында швейцариялық футболшы Фабиан Шер салды
Осылайша «А» тобында бірінші ойыннан кейін Франция мен Швейцария 3 ұпайдан олжалады
Алайда доп айырмашылығы бойынша алаң иелері әзірге алға шықты.
«В» тобында біріншілікте алғаш рет қатысып отырған Уэльс пен Словакия құрамаларының жолдары түйісті
Ойында алғашқы голды кездесудің 10-минутында уэлсьтік футболшы мадридтік «Реал» клубының жартылай қорғаушысы Гарет Бейл салды
Дегенмен екінші таймда словакиялық Андрей Дуда есепті теңестіріп кетті
Ал ойынның 81-минутында Робсон-Кану Уэльс құрамасына жеңіс голын сыйлады.
Бұл топта Ресей мен Англия құрамалары тең тарқасты
Марсель қаласындағы «Велодром» стадионында өткен матч 1:1 есебімен аяқталды
Бірінші таймда Англия футболшыларының белсенділігі басым болды
Адам Лаллана, Крис Смоллинг, Харри Кейн, Уэйн Руни ресейлік қақпашы Игорь Акинфеевке біраз тер төккізді
70-минуттан кейін ағылшындар қысымды одан әрі күшейтіп, ресейліктерді біраз шегінуге мәжбүрледі
Ойынның 73-минутында Анг­лия құрамасы сапынан Эрик Дайер айып соққысын орындау барысында есеп ашты
Кездесудің 82-минутында ағылшындар тағы бір гол салған болатын, алайда Стерлинг шабуыл барысында оффсайдқа түсіп қалды
Ресей командасы соңына дейін арпалысты және бұл ісі нәтиже берді
Кездесудің соңғы секундтары қалғанда Денис Глушаков бұрыштамадан әуелете берілген допты бас­пен қақпаға дәл бағыттай алды.
«С» тобында Польша мен Солтүстік Ирландия құрамалары арасындағы кездесу 1:0 есебімен поляктардың пайдасына шешілді
Ойындағы жалғыз голды 51-минутта Польша футболшысы Милик салған болатын.
Бұл топта азулы да тәжірибелі 3-дүркін Еуропа чемпионы Германия құрамасы Украинаны тізе бүктірді
Матч 2:0 есебімен немістердің жеңісімен аяқталды
Ойындағы алғашқы голды 19-минутта ­Шкодран Мұстафи салған болатын
Бұл есеп негізгі ойындағы уақыт аяқталғанға дейін сақталды
Тек төреші қосқан қосымша уақытта (93-минут) алаңда Гетцені алмастырған Бастиан Швайнштайгер украиндықтарға екінші голды салды.
«D» тобында бір-бірін жақсы білетін Түркия мен Хорватия аяқдоп шеберлері кездесті
Бұған дейін бірнеше рет кездес­кен қос құрама ұшін, әсіресе, түріктер үшін жеңіс ауадай қажет болды
Өйткені түріктер бірде-бір рет хорваттардан айласын асырмаған еді
Бұл дәстүр жалғасын тауып, матч хорваттардың пайдасына шешілді
Бірінші таймда Хорватия футболшыларының белсенділігі басым болды
Дегенмен, қақпаға гол тек бірінші кезеңнің 41-минутында енді
Лука Модричтің алыстан шірене тепкен добына қақпашы Бабажан тосқауыл бола алмады
Ал бұл топта Еуропаның 3-дүркін чемпио­ны, соңғы қарт құрылықтың біріншілігін қатарынан екі рет ұтқан азулы Испания футболшылары Чехияны Тулузадағы «Стадьом-де-Тулуз» стадионында қабылдап 1:0 есебімен басым түсті.
Өлім тобы саналатын «Е» тобында Ирландия мен Швеция 1:1 есебімен тең түсті
Бұл топта ФИФА рейтингісінде бірінші орында тұрған Бельгия құрамасы тәжірибелі әрі сонау 1968 жылғы Еуропа чемпионы атанған Италиядан 0:2 көрсеткішімен ұтылып қалды
2000 жылы өз алаңында өткен біріншілікте фламандтықтар «Скуадра Адзуррадан» дәл осындай көрсеткішпен жол берген еді
Бұл дәстүр биыл да қайталанды.
Нұрлан ҚҰМАР
