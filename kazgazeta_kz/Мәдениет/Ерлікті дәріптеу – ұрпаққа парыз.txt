Жолбарыс жүректі Райымбек батырдың 310 жылдығына орай «Патриоттық қозғалыс «Желтоқсан ақиқаты» республикалық қоғамдық бірлестігінің және Алматы қаласы марафоншылар клубының ұйымдастыруымен  өткізілген «Алматы-Кеген»  атты супермарафонның  12 қатысушысы  екі күн бойы  жүгіріп, 300 шақырым жерді бағындырды
Бұндағы мақсат Райымбек батырдың ерлігін дәріптеп, есімін ұлықтауға ел назарын аудару болатын.
Орталық стадионға  сақадай сай жиналған марафоншылар отырған көлік Алматы  қаласындағы қасиетті орындардың бірі  Райымбек мазарының жанына келіп тоқтады
Осыдан соң батырлығы мен әулиелігі қатар айтылатын   қазақтың ұлы қолбасшысы бейітінің басында дұға оқылып, бір уыс топырағы ақ орамалға түйіліп алынды.
Қазіргі таңда жүзге жуық спорт­шының басын біріктіріп отырған Алматы марафоншылар клубын Әлім Шарипов басқарады
Клубтағы спортшылардың шеберлігі жылдан-жылға артып келеді
Бұған дәлел ретінде таяуда Алматыда өткен ІІІ Халықаралық Қайырымдылық марафонында клуб мүшесіндегі бірнеше желаяқ әртүрлі жас санаттағылар арасында жүлдеге ілінді
Сонымен қатар командалық экиден жарысында да алғашқы үштіктің қатарынан көрінді.
«Алматы марафоны» Алматы – Кеген, Райымбек батырдың 310 жылдығы» деген жазуы бар, еліміздің  мемлекеттік көк байрағы желбіреген  көліктер марафоншылармен қатарласып жүріп отырды
Кезектесе  бес-бес  адамнан бөлініп жол бойы   жүгіріп отырған  марафоншылар жол бойындағы елді мекендер тұрғындарына тарихи-этнографиялық «Райымбек» қоғамы басқармасының қолдауымен шығарылған батыр туралы жазылған кітапшалар тапсырылды.
Құлжа трассасы бойымен Гүлдала, Алексеевка, Маловодное, Тескенсу, Ащысай, Қаратұрық, т.б
ауылдық жерлер арқылы барлығы 185 шақырым жолды жүгіріп  өткен желаяқтар  Шелек ауылына келіп тынықты
Екінші   күні Нұра ауылы, Көкпекті аңғары, Шарын шатқалындағы елді мекендердің үстімен  өтіп, Ақсайға жетті
Осы жердің басшылары  жарқын көңіл­мен, жылы  жүзбен  қарсы алып, қо­нақ етті.
Екінші күні марафоншылар 70 ша­қырым жерді артқа тастады
Нәти­же­сінде, Сарыжаз ауылына келіп Райымбек бабаға арналған ескерткіштің түбіне Алматыдан арнайы әкелінген топырақты салып, тағзым ету рәсімдері жасалды
Райымбек бабаның тарихта алатын рөліне, батырдың жаудан жасқанбас ерлігі, сондай-ақ тапқырлық, көрегендік, мейірім-шапағаттылық секілді қасиеттері мен ол туралы айтылатын әңгімелерге «Желтоқсан ақиқаты» ұйымының мүшелері ерік беріп, соңында арқалы ақын Мұқағали Мақатаевтың «Райымбек! Райымбек!» дастанынан үзінділер оқылды.
Жарысқа қатысқан Бақытжан Бектенов, Қайрат Әлімжанов, Руслан Оглов, Ержан Жанмаилов, Оксана Морозова, Санат Қайыров, Сабыржан ­Шелекбаев, Нұрлан Құмарға Кеген ауданының денешынықтыру және спорт бөлімінің басшысы Г.Мұқанқожаевтың қолы қойылған мақтау қағаздары табыс етілді.
Осы жорыққа «АК» group компания­сы мен «Желтоқсан ақиқаты» бірлес­ті­гінің мүшесі, желтоқсан көтерілісінің ардагері, Астанадағы «Рай» құрылыс компаниясының директоры Ержан Ұзақ  демеушілік етті.

Салтанат ҚАЖЫКЕН
