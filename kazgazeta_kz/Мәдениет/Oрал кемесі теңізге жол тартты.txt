«Зенит» зауытында құрас­тырылып, «Орал» атауын иеленген кезекті кеме теңізге сапарын бастады
Еліміздің жағалаудағы және теңіздегі шекарасын күзетуге арналған кемені өзенге түсіруге арналған шараға тапсырыс беруші ведомство басшылары арнайы қатысты. 
Зауыттың еңбек ұжымын Батыс Қазақстан облысының әкімі Нұрлан Ноғаев құт­тықтап, Қорғаныс саласынан түсетін тұрақты тапсырыстар кәсіпорынның екінші тынысын ашатындығын айтты
Бұған дейін құрастырылған кемелер қазір Каспий теңізінде қолданыста
«Оралдың» да өзіне жүктелетін міндетті ойдағыдай атқаратынына сенім мол
Кеменің ұзындығы – 42, ал ені – 8 метрге жуық
Әсіресе кеменің толықтай автоматты жүйеде басқарылуы оның мүмкіндігі зор екенін байқатады
«Орал» кемесінің еліміздегі екі үлкен мерекенің – Отан қорғаушылар күні мен Жеңіс күні қарсаңында теңізге жол тартуы айтарлықтай қуаныш, елеулі оқиға екенін Қазақстан Республикасы Қорғаныс министрінің орынбасары Сергей Громов өз сөзінде баса айтты.
Қазақстан Республикасы Қорғаныс министрлігінің контр-адмиралы Жандарбек Жанзақов былтыр «Қазақстан» деген кеменің суға түсірілгендігіне тоқталды
Сонымен қоса ол зауыт басшысын және «Орал» кемесін жасауға еңбектенген бірқатар азаматтарды Алғысхат пен сыйлықтармен марапаттады.

«Зенит» зауытында жасалған осы екінші кеме ашық теңізде екі аптаға дейін емін-еркін жүзе алады, 7 балдық дауылға шыдас береді
«Орал» кемесімен мемлекет қауіпсіздігін теңіз арқылы қадағалауға мүмкіндік мол
Осылайша алып кеме Ақтаудағы әскери-теңіз күштері флотында ел тыныштығына қызмет етпек
Зауыттың бас директоры Вячеслав Валиев 1993 жылдан бері 19 катер мен корабльдер шығарған еңбек ұжымы осы жолғы кемені құрастыруға зауыттағы 900-ге тарта жұмысшы атсалысқандығын тілге тиек етті.
Рафхат ХАЛЕЛОВ
