«ЭКСПО – 2017» көрмесіне халықтың толассыз ағылуы болашақты ойлаған шараның абырой-беделін көтере түскендей
Көрменің төрт кіреберісінде де кезекте тұрған адамдар қарасы олардың ерекше қызығушылықпен келгенін аңғартады
Қай-қайсысынан сұрасаңыз да елордаға әдейілеп ат басын бұрғанын алға тартады

– Мен екі немеремді алып сонау Оралдан келдім
Маусымның 
басынан бері ЭКСПО-ға барсақ деп жүр едік, соның бүгін сәті түсіп тамашалап жүрміз, – дейді зейнеткер Рәбиға Тұрлыбекова

Қарағанды медициналық жоғары оқу орнының екінші курс студенті Әлижан Қуанышбаев Көрменің шын мәнінде адам қиялын өрістететін жетістіктерге толы екенін айтады

– Бір емес, екі күн араладым
Әр павильоннан жаңалық көре­сіз.
Жаңартылатын электр қуаттары, бола­шақтың энергиясы ­та­қы­рыптары өзіндік қы­рынан ашылған екен, – дейді ол
Ресми өкілдік «ЭКСПО – 2017» көр­месіне бір жарым ай ішінде 1,5 миллион қонақ келгенін мәлім етті
Бәрі де жоспар бойынша жүріп жатыр.
Шілденің 19-21 күндері Оңтүстік Қазақ­станнан 3-10 сынып аралы­ғындағы 500 бала келіп, қазіргі за­манғы озық тех­но­логиямен, Көр­меге қатысушы елдердің мәде­ние­тімен, жетістік­те­рімен танысты
Об­лыстық білім департа­ментінің басшысы Ердос Нышановтың айтуынша, бұлар негі­зінен жетім балалар мен тұрмысы нашар отбасылардың балалары екен
Барлығы 3750 жолдама бөлінген
Көрме жабылғанша әлі де оңтүстік қазақстандық 1500 оқушы келеді.
Айта кету керек, ұйымдастырушылар тарапынан әр күн, әр сағат есепте тұр
Өтетін, өтіп жатқан шаралар өте көп
Шілденің 21-25 аралығында «ЭКСПО – 2017» аясында Астанада Шығыс Қазақстан облысының күндері өткізілді
Осыған орай облыстан 200-дей өнерпаз келіп, қаланың басты алаңдарын ән-күйге бөледі
«Бәй­теректің» жанында Қазақстанның халық әртісі Роза ­Рымбаева бастаған өнер жұлдыздары әннен шашу ­шашып, елорда әсем әуенмен тербелді.
Осы ретте Көрменің Қоғамммен байланыс департаменті қызметінің қалтқысыз жұмысын атай кеткен орынды
Қай ­павильонда қандай шара, қай елдің күндері өткізілетінін дер кезінде біліп отырасыз
Мәселен, тамыздың 5-6 күндері Астана Аренада «EXPO – 2017 Footdall Cup» турнирі өтеді
Оған Қазақстан, Ресей, Италия, Германия, Португалия құрама командалары қатысады
ЭКСПО қонақтары ат­тары аңызға айналған Кевин Кураньи, Дино ­Баджо, Марко Дельвеккио, Нуну Манише, Эрнан Креспо, Жан-Пьер Папен сияқты жасыл алаң жұлдыздарын көре алады.
Спорт туралы айтқанда, ЭКСПО аясында ұйымдастырылатын «Astana EXPO – 2017 International Criterium» кәсіби веложарысы туралы еске алмау мүмкін емес
Тасжолда өтетін бәсекеге 15 кәсіби велокоманда және 5 елдің құрама командасы қатыспақшы
Тамыздың 12 жұлдызына жоспарланған жарыс туралы Қоғаммен байланыс жөніндегі департамент алдын ала хабарлады.
Әдеттегідей, бұл аптада бірқатар елдердің күндері болып өтті
Солардың бірі – Оңтүстік Шығыс Азия жолбарысы атанған Сингапурдің сауда, өнеркәсіп және ұлттық даму министрі доктор Ко По Кун мен Қазақстан республикасы Инвестициялар және дам­у вице-министрі Ерлан Хаировтың қатысуымен Сингапурдың ұлттық күнін атап өту шарасы ұйымдастырылды.
Ғазиз ЕСЕМБАЕВ
