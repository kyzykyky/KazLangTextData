Жуырда Астана қаласындағы «Көрме» орталығында ҚР «Атамекен» ұлттық кәсіпкерлер палатасының ұйымдастыруымен отандық тауарөндірушілердің «Ұлы Дала елі» атты І форумы өтті
Форум Елбасының отандық бренд қалыптастыру идеясын көздеді. 
Аталған форумға ҚР Премьер-ми­нистрінің бірінші орынбасары Б.Сағынтаев, ҚР «Атамекен» ҰКП Прези­диу­мының төрағасы Т.Құлыбаев, тиісті министрлік пен мемлекеттік мекеме басшылары, сондай-ақ ұлттық компания жетекшілері және 500-ден астам қазақстандық өндіруші компаниялар қатысты
Басқосуда отандық тауар шығарушы кәсіпорындар мен «Самұрық-Қазына» Ұлттық әл-ауқат қоры» АҚ тобындағы компаниялар арасында өзара іскерлік байланыс­ты нығайту жөнінде жалпы 10 млрд
теңгеге бағаланған 20-ға жуық ұзақ мерзімді келісімшартқа қол қойылды
Сонымен бірге, өнеркәсіптің түрлі саласындағы мамандармен тәжірибе алмасу мақсатында «В2В» үлгісінде екіжақты кездесулер ұйымдастырылды
Форум аясында «2015 жылдың ең үздік тапсырыс берушісі» аталымы бойынша Ұлттық компаниялардың тапсырыс берушілері марапатталды.
Жиын барысында қазақстандық тауарөндірушілердің көрмесі ұйым­дастырылды
Онда 200-ге тарта қа­зақ­­стандық өндіруші өз өнімдерін келу­шілер назарына ұсынды
Елі­міз­дегі медициналық құрал-жаб­дық­тар шығаратын Оңтүстік Қа­зақстан­дағы бірден-бір кәсіпорын «KAZMEDPRIВOR Holding» ком­па­ния­сы да осы көрмеге қатысты
Оның заманауи озық үлгілер бойынша жасалған медицина­лық аппараттары мен техникалары бірден келушілер назарын өзіне аударды
Көрмені тамашалаған қарапайым қатысушылар арасында елімізде осындай жоғары технологиялы медици­налық өнімдер шығарылып жатқанына таңғалушылар да болды.
Арман ҚИЫНБАЙ,
«KAZMEDPRIВOR Holding»
ЖШС-ның өкілі
Оңтүстік Қазақстан облысы
