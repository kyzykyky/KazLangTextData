«Ана тілінің» қоржыны қай кезде де оқырман хаттарынан босаған емес
Редакциямызға еліміздің түкпір-түкпірінен хаттар жиі келеді
Оқырмандар алуан тақырыпта хат жолдайды
Өздерін толғандырған мәселелерді қозғайды, ұсыныс-тілектерін білдіреді
Тіпті кейбір оқырмандар бүгінгі таңда шешімін күткен толғақты мәселелерді көркемдеп, әдеби туындыға айналдырып жазып, газет арқылы қозғау салуға тырысады
Осы орайда, оқырмандарымыздың ұсыныс-пікірлерін, талап-тілектерін ескере отырып, бір топ хаттарды жариялауды жөн көрдік
Оқырман қауыммен байланысымыз алдағы уақытта жалғасын табатын болады. 
«Сары» мен «сар» сөздері хақында
 Халқымыздың тілдік қорында мағынасы әртүрлі талданып, қолданылуы да көкейге сауал ұялататын сөздер кездеседі
Солардың бірі «сар» мен «сары» сөзі
Бұл орайда «сары» сөзінің қандай ұғым беретіні түсінікті болар деп ойлаймын
Ол көбіне-көп түске, бояуға қатысты айтылады ғой
Мәселен, сары түс, сары топырақ, т.б
Сонымен қатар «сары» сөзі – «Сарыжайлау», «Сарыарқа» деген сөздермен бірге қолданылады
Ал бұл сөздерді тереңірек қарастырсақ, жайлаудың не себепті «сарыжайлау», Арқаның неліктен «Сарыарқа» деп аталатыны ойландырмай қоймайды
Әрине, «сары» сөзі бұл арада түс мағынасында қолданылып тұрғаны белгілі
Ал бірақ жайлау неге сары? Арқа неге сары? Бұлардың күзде ғана сарғаятынын дәлел ретінде алға тарта алмайтынымыз тағы рас, өйткені ол кезде жердің бәрі сарғаяды емес пе?
Осы ойлардың жалғасы ретінде тілдік қолданыста жүрген «Қара қазан, сары бала» сөзін алып қарастырайық
«Қара қазан, сары бала» сөзіне ғалымдар тарапынан біршама түсініктеме берілгенін байқауға болады
Мысалы, «қара» тек түс мағынасында емес, сонымен бірге «үлкен» дегенді де білдіреді
«Қара жол», «қара шаңырақ», «қара мал», т.б
сөздер осының айғағы
Бұл жағы түсінікті
Енді «сар» сөзінің мағынасына үңіліп көрсек
Өз басым, «сар» сөзін ақын-жазушылардың, ғалымдардың кітаптарынан көп кездестіре қоймадым
Бұл орайда тіліміздің ұшына «сарбаз», «сардар», «сар желіс» сөздері оралады
Демек, «сар» сөзінің де белгілі бір мағына үшін қолданылатыны даусыз
Сонда ол нені меңзеп тұр? Тарихқа жүгініп көрсек, орыс халқында «Царь» деген сөздің барын жақсы бі­­леміз
Белгілі ғалым Мұрат Аджи бұл рет­­­­те «Қсар», «Ксар», «Сар», «Царь» – ежелгі Алтай түркілерінің атақ-дәрежесі (титул), «ең басты», «ұлы» деген мағына беретінін жа­зады
Ғалымның айтуынша, ел билеуші болып тек Сар әулетінен шыққандар сайланған
Еуропаның бірнеше елдеріне Царь сөзі осылайша енген
Зерттеуші К.Томпиевтің «О тюрских племенах и народах Азии и Европы» деген еңбегінде де дәл осындай дәйектеме бар
Осындай дерек- негіздерден кейін «Сар» сөзінің табиғаты біршама түсінікті бола бастайтын сияқты.
Сар жайлау – үлкен, кең, ұлы жайлау; Сар арқа – ұлы арқа, ұлы дала; Сар бала – халық, ел, ұрпақ
Міне, «сар» сөзінің ұғым ретіндегі қолданысы сөздің қандай дәрежеде екенін аңғартып тұрғандай
Осыдан келіп, «Сар Үйсін, Сар дала, Сардар, Сарбаз» сөздерінің де өз мәнінде қолданылып тұрғанын байқауымызға болады
Сөзіміздің жалғасы ретінде ғұлама ғалым Әлкей Марғұланның «Ежелгі жыр, аңыздар» атты еңбегіндегі мына бір сөйлемге тоқталғым келіп отыр
Ғалым былай деп жазады: «Алтайда жирен атқа қобызбен күй тартып, Сарын айтып жүрген қарияларды «Жиренше не «Сары-абыз» деп атаған
Менің ойымша, мұндағы Сарын сөзі үндестік заңына сәйкес өзгерген тәрізді
Біле білсек, «Сарын» сөзінің қазірде қолданылып жүрген мағынасы да ежелгі, көне, Ұлы үнді білдіреді ғой
Ал «Сары-абызға» келсек, абыздардың түр-түсі жаппай сары болған деп кесіп айту қиын
Оларды Сар Абыз – үлкен, Ұлы абыз десе, болатындай.
«Сары» сөзінің, сондай-ақ, атақты Кенесары ханның атына қатысты, бірақ «Сары кене» (сорушы жәндік) деп қолданылуы таңғалдырады
Басқасы басқа, хан тұқымы лайықты ат қоя білмеген дегенге кім сенеді
Жоғарыда келтірілген дәйектерді ескерер болсақ, Кенесарының мағынасы «Нағыз Сар» болып табылады емес пе? «Кен» – нағыз, «Сар – царь»
Ал «Сары кене» деген сөз ешқандай қисынға сәйкеспейді
Менің ойымша, бүгінгі таңда дұрыс нұсқамен жазылып жүрген «Сарын» мен «Саржайлау» сөздері ғана
«Сар» үндестік заңымен сарынға айналса, Сары-жайлау деп жазуға қол жүрмейді
Бірақ бұл нұсқа кей жерде осылай да жазылып жүр
Қайсысы бұрыс, қайсысы дұрыс екенін тіл мамандарының, ғалымдардың, жалпы оқырмандардың талқысына салғым келеді.
Сайлаубек Қасымханов
Астана
Жастарға көңіл бөлінсе
…Әр облыста Қазақстан Жазушылар одағының филиалы жұ­мыс жасайтын көрінеді
Солар талаптағыдай жұмыс атқар­са деймін
Өйткені әр облыста жаңадан өсіп келе жатқан жас ақын­дар бар емес пе? Соларға бағыт беріп, олардың шығармалары­на байланыс­ты пікір жазып, орталық, республикалық газеттерге шығаруға ықпал етсе жақсы болар еді деген ұсынысым бар.
Құрал Ахмет
Маңғыстау облысы
Ойлылық басым
…Ақын Нұрқан Сұлтанбайұлы өлеңдерінде ойлылық басымырақ келеді де, көбіне өмірдің өкінішті тұстары, мұңлы дүние, жалғыздық, сағыныш, қоғам тудырған келеңсіздіктер, т.б
тақырыптар арқау болады
«Аралдағы жалғыз жан» өлеңіндегі кейіпкердің басынан өткен күйзелістер айшықты тіл байлығымен жеткізіледі
Кейіпкерді қажытқан ауыр соқпақтар «іргеден» «сұмдықтың желі» боп «аңқылдап», «сумаңдайды»
Сол «маңнан жылымық лебін таппайсың»
Образды сөйлемдер онан ары жетелей береді
Иә, «бүркеніш мезгіл ештеңе сезсін бе?» Шіркіннің «ернін-ай кезерген» Ол осы «шақтарға ашулы арыстан»
«Кім оның жүрегіндегі» «ыза-ашуын» тыңдасын?! «Аралдағы жалғыз жанның» «аспаны» осылайша «сұрланған», «сүреңсізденген».
Н.Сұлтанбайұлы өлеңдеріне көз жіберсек, жырдың мәнін, поэзияның ұлттық «сәнін» келтіретін тіл шұрайлығы екенін аңғаруға болады.
Болат Құрманғажыұлы
АЛматы
«Өлі риза болмай…»
…Кезінде Атырау облысында басшылық қызметтер атқар­ған Есенгелді Нұршайұлы Нұршаевқа арналып ас берілді
Асқа марқұмның отбасы, ұрпағы, жора-жолдастары, ұжымдастары, достары, құда-құдағилары, тума-туысқандары қатысты
Есенгелді ағамыздың өмір жолынан кино көрсетіліп, атыраулық Аманғали Әміржанұлының «Тағылымы мол АЗАМАТ» атты Есенгелді Нұршаев жөніндегі кітабы таратылды
«Өлді деуге бола ма, айтыңдаршы, өлмейтұғын артында сөз қалдырған…» деп ақындар жырлағандай, бұл кеште өзі о дүниелік болып кетсе де, артына үлгі-өнеге мен асыл сөз қалдырған Есенгелді ағамыз жөнінде небір жылы лебіз айтылды
Ағаларымыз, апаларымыз сөз алып, талантты шәкірт, ақылшы аға, қимас дос, жанашыр жолдас туралы тамаша естеліктер айтты.
Біз де Атырау облысының халқына, марқұм Есенгелді Нұршаевтың отбасы мен бала-шағасына, жақындарына, аста ағамызды еске алып, тілек білдірген азаматтарға риза болып қайттық.
Нұрлан Есенғазы,
дәрігер
Ақтөбе
Аты-жөнімізді ретке келтірсек
Зейнетақымды алып, мектептің жанынан өте бергенімде топырлап ойнап жүрген балаларды көрдім
«Осылардың арасынан немерелерімнің бір-екеуі кездесіп қалар ма екен» деген оймен соларға қарайлап келемін
Бірақ көзіме олардың ешқайсысы түсе коймады.
Мектептен ұзай берген кезде: «Елтай, әй, Елтай, саған айтамын!» деген дауыс естілді
Мен артыма жалт қарадым, ешкім көрінбеді
Ілгері қарай жүре беріп едім: «Елтай, немене құлағың керең болып қалған ба?» деп, ренжіген дауыс қайталанды
Бұл жолы шамалы кідіріп, жан-жағыма қарасам, бір бала мені көріп, сыныптың терезесінің тұсына барып: «Атаң кетіп бара жатыр, тез шық!» деп, айғайлап тұрғанын көрдім
Енді кідірмеске амал жоқ, немеремді күтіп тұрдым
Нұрдәулетім келіп амандасып, қолымды алды
Мен де оны құшақтап бетінен сүйдім.
– Анау жолдасың сені Елтай деп шақырмай, неге өз атыңмен шақырмайды? – дедім.
– Ата, сіздің атыңыз – менің фамилиям ғой
Мектепте жүргенде оқушылар бірін-бірі фамилиясымен шақырады, – деп жауап берді.
Міне, осы жағдай менің колыма еріксіз қағаз бен қалам ұстатты
Өйткені, Қазақстан Республикасы Президентінің «Ұлты қазақ азаматтардың тегі мен әкесінің атын жазуға байланысты мәселелерді шешу тәртібі туралы» 1996 жылдың 2 сәуіріндегі Жарлығы бойынша дүниеге келген сәбилер­ге туу туралы куәлігіне «–ов», «–ова», «–ев», «–ева», «–ин» «–ина», «–ович», «–евич», «–овна», «–евна» сияқты қосымшаларсыз (аффикстерсіз) толтыратын болды.
Осы Жарлықта: «Ұлты қазақ азаматтарды өздерінің тегі мен әкесінің атының жазылуын қазақ тіліне тән емес аффиксті алып тастай отырып өзгертуге құқылы, алайда, те­гі мен әкесінің атының түбірлік негізі сақталуы тиіс
Бұл ретте әкесінің атын жазған кезде, азаматтың жынысына қарай «ұлы» немесе «қызы» сөздері қосылып бірге жазылады» делінген
Бірақ осы Жарлықта көрсетілген ұлттык мүддеге байланысты талаптар күні бүгінге дейін орындалмай келеді
Бұл туралы ақпарат құралдары арқылы аз айтылып, кем жазылып жүрген жоқ
Сонда да аудан мен қалалық АХАЖ бөлімдерінде қызмет ететін тиісті мамандардың ұлтқа деген намыстары оянып, жанашырлығы байқалатын түрлері жоқ.
Сол үшін ұлты қазақ азаматтарымыздың тегі мен әкесі­нің аттарын жазудың бірыңғай үлгісін бір жүйеге келтіріп, оны тұрақты түрде қалыптастыру – кезек күттірмейтін мәселе.
Елтай Бимаханбетұлы,
«Құрмет» орденінің иегері,
Түркістан қаласының Құрметті азаматы
Оңтүстік Қазақстан облысы

Қазақ болып туылғасын…
Қыркүйектің үшінші жексенбісі – «Қазақстан халқы тілдерінің күні» жыл сайын бұл мереке өз деңгейінде аталып өтеді
Бұл күні тілге жанашыр азаматтар мен ұлттың болашағын ойлайтын жалынды жастардың басы қосылып, ортақ мүддеге жұмылып жатады
Қуантарлық жағдай
Бірақ атаулы күн өткен соң, бәрі бәз баяғы қалпына түсетін секілді.
Тілімізді шұбарлануын кеңестік кезеңнің идеологиясынан көретініміз бар
Санаға әбден бекіп қалған орыс тілі – мәдениет тілі, орыс тілі – болашақ тілі, орыс тілі жеңіл әрі ыңғайлы деген түсініктен арылмадық
Сол дертімізге әлі де шипа табылмады.
Жастарымыз тіл білсін, бірақ Пушкиннің, Толстой­дың, Лермонтовтың орысшасын білсін
Тұрмыстық жағ­дайда қолданатын орысша білдім деу – қараңғылық, надандық.
Біреулердің кейбір ұғымдарды қазақ тілінде жеткізу қиын деулерінің бір себебі орысша ойланып, оны тікелей қазақшаға аударуларынан болар
Сөздің ұйқасы да, мәні де кетеді
Жазылуы қазақша, түсінігі орысша сөздер мектептегі оқулықтарда да өріп жүр
Оның мәтінін, не мағынасын түсіну қиын
Оқушылардың тілінің шұбарлануы осы жерден бастау алса керек.
Қазақ тілін қиынсынып, көрші жатқан қытай тілін үйре­ну­ге ниет білдіретін жастарымыз қаншама
Ана тілі ебедейсіз болса, әлемді мойындатқан Абай үлкен бір дүниенің ұйқа­сын тауып, төрт шумаққа қалай сыйдырды екен?!
Ұлтты басқа ұлттан ерекшелейтін – тіл
Ұлттың бетке ұстар байрағы – тіл
Байрағы құлаған ел – ел болудан қалады
Оған дәлел әлемге әйгілі – АҚШ
Бұл елде ұлтты ерекшелеп тұратын ана тілі жоқ
Ұлт жоқ
Бәрі американдықтар.
Ай мен күннің аманында тілімізді діңгегінен шаппай, қазақ болып туылғасын қазақша сөйлеп, салт-дәстүрімізді мейлінше сақтауға тырысайық.
С.Аманов,
Әйтекеби аудандық сотының
жетекші маманы
Ақтөбе облысы
Міндеттеген жөн болады
…Кез келген мемлекеттік орында жұмыс істейтін қызметкер мемлекеттік тілді толық меңгеруі міндетті
Түптеп келгенде осыған талап қоя алмай келе жатқанымыз­ға өзіміз кінәліміз бе деп те ойлаймын.
…Кеңестік кезеңнің тәрбиесін көрмесем де әкемнен естіп-білгенім көп
Сол кезде әкелеріміз «үйдегі жалғыз теледидарымыз бұзылып қалса, техникаға қатысы бар-жоғына қарамай ауылдағы жалғыз орысты әкеліп, асты-үстіне түсетінбіз» деп еске алатын
Ол да арнайы шақырғанға бұлданып келіп, шалқайып кететін көрінеді
Ақыры бір қауым қазақтың ортасында отырған әлгі жалғыз орыс бір ауыз қазақша білмей кетіпті деседі
Кім біледі, тілімізді түсінсе де, түк білмегенсіп кеткені ме екен?
Сол кезде-ақ техникаға қатысты кез келген орында, бір жауапты қызметтерде өзге ұлт өкілдері отырса, онымен тіл табыса алу үшін міндетті түрде соның тілін жақсы білу керек деген сыңаржақ түсінік қалыптасты
Өкініштісі, біздің қоғамда сол түсінік әлі күнге сақталған
Неге сол кездегі тіл саясатын біздің ұлттық һәм мемлекеттік мүддемізге қарай бұрмасқа? Айталық, мемлекеттік тіл – қазақ тілін білмейінше қызметке немесе басқа да қажеттіліктерге қол жеткізе алмауды алалық
Қажеттілік мұқтаждыққа әкелетінін ұмытпайық
Бұл жерде біздің ұтатынымыз – барлық отандасымыз мемлекеттік тілді меңгереді…
Еламан ТҰРЫСБЕКОВ
Шығыс Қазақстан облысы
Тарбағатай ауданы
Ақсуат ауылы
***
«Жартасқа бардым,  күнде айғай салдым…»
… Біздің халықта «жыламаған балаға емшек бермейді» деген мәтел бар
Ол аз десеңіз, «түйеге жантақ керек болса, мойнын созады» дейді
Кейінгі кездері жылаған баланың кейпіндеміз
Мойнымызды созудай-ақ созып келеміз
Айтпағым – «Тіл туралы» жаңа Заңның қабылданбауына қатысты
Қазіргі қолданыстағы «Тіл туралы» Заңның әлдеқашан ескіргені жайында айта-айта қартайдық
Жобасы да дайындалды деп талай мәрте бұқаралық ақпарат құралдарынан естідік, оқыдық
Соңы сиырқұйымшақтанып кетті ақыры
«Ана тілі» газеті де дәл осы тақырыпты сан мәрте жазған
Ханның да, қараның да аузымен айтты
Енді қайтпек керек? Ақыл айтар, жөн сілтер кім бар? Көп талқылауынан өткен заң жобасы неліктен қабылданбай қалды?.
Әлде «Жартасқа бардым, күнде айғай салдым, одан да шықты жаңғырық» деген осы ма?..
Шыңғыс НҰРҒАЗЫ,
студент
АЛМАТЫ
***
«Қазақ әдеби тілі сөздігінің»
таралымы неге аз?
Таяуда «Ана тілі» газетінен «Қазақ әдеби тілінің сөздігі» жарыққа шыққанын оқып білдім
Қазақ сөзінің мағынасын байыптап, мәніне бойлаған 15 томдықтың 10 мың данамен басылғаны қалай? Меніңше, бұл аздық етеді
Оған қоса ол еліміздің барлық кітапханаларының сөрелерінде тұрса деймін
Өйткені бұл көпшілікке керек дүние
Ал бізде сегіз мыңнан аса кітапхана бар
Бұл сөздік соларға таралды ма екен?
Аталған сөздікте дара сөздерге де, сөз тіркестеріне де терең түсініктеме берілген екен
Мұның сыртында 600 мыңға жуық дәйексөзден тұратын дәйектемелік қор жинақталыпты
Сөздікке тек қазіргі заманғы сөздер ғана емес, ескірген, қолданыстан шыққан, бірақ әлі толық ұмытылмаған сөздер де кіріпті
Сондықтан мұндай сөздіктер әр қазақтың шаңырағында тұрса да артық болмас еді…
Рая АХМЕТҚАЗЫҚЫЗЫ,
мұғалім
Батыс Қазақстан облысы
Бөкей Ордасы ауданы
Бисен ауылы
***
Жарнама жайлы айта-айта жақ талды
…Жарнама жайлы айта бергенше жаңа заң жобасын неге жасамасқа? Ол заңда елдік мүдде бірінші орында тұрса деген ойымыз бар
Әйтпесе біраз уақыттан соң қай жерде, қай елде, қай қалада жүргенімізді ажырата алмай қалатын түріміз бар
Мәселен, мен Алматыдағы Достық даңғылында тұрамын
Достық даңғылымен өрлей Медеуге қарай жүрер болсаңыз, небір зәулім үйлер мен ғимараттарды көресіз
Көркіне көз тояды
Бірақ солардың бәрінің атауы шетелше
Құдды бір Американың қаласында жүрген сияқтысыз
Алматы – қазақтың ең аяулы қаласы
Одан қазақылықтың иісі шығып тұруы тиіс
Ол бірінші оның тілінен басталуы керек емес пе? Жарнама мен маңдайшалардың шетелше жазылуының өзі мемлекеттік тілді менсінбеу деп білемін
Тіпті аудармасыз жазылуы оған мұрын шүйіру ғой
Сонда бұл қай сасқанымыз?
Жарас ІЗБАСАР
АЛМАТЫ
***
Қала күнінде қазақ әншілері
орысша ән айтқаны қалай?
Своиктың қазақ тілі туралы пікірін жаздыңыздар
Мен оның айтқаны тек сандырақ деп айта алмас едім
Шындықты айтқан жерлері бар
Бір ғана мысал келтірейін
«Сонымен солай…» деген телебағдарламада қазақтарды орысша сөйлететін болды
Журналистердің өздері осыған ыңғайланып барады
«Хабардан» менің байқағаным үкіметтік жиындар ресми тілде өтеді.
Орталық стадионда өткен Алматы қаласының күніне арналған концертте қазақ әншілері түгелдей орысша әндер айтты
Бұл да келісіп тұрған жоқ
Теледидардан тағы бір аңғарғаным, әншілеріміз қазақ киімін киюді қойды
Жағасы жоқ, жеңі жоқ көйлек киетін болды
Мұнысы несі? Осының бәрі көңіл қынжылтады.
Б.Құрманова,
зейнеткер, ҚазКСР оқу ісінің үздігі

Қазақ болып туылғасын…
Қыркүйектің үшінші жексенбісі – «Қазақстан халқы тілдерінің күні» жыл сайын бұл мереке өз деңгейінде аталып өтеді
Бұл күні тілге жанашыр азаматтар мен ұлттың болашағын ойлайтын жалынды жастардың басы қосылып, ортақ мүддеге жұмылып жатады
Қуантарлық жағдай
Бірақ атаулы күн өткен соң, бәрі бәз баяғы қалпына түсетін секілді.
Тілімізді шұбарлануын кеңестік кезеңнің идеологиясынан көретініміз бар
Санаға әбден бекіп қалған орыс тілі – мәдениет тілі, орыс тілі – болашақ тілі, орыс тілі жеңіл әрі ыңғайлы деген түсініктен арылмадық
Сол дертімізге әлі де шипа табылмады.
Жастарымыз тіл білсін, бірақ Пушкиннің, Толстой­дың, Лермонтовтың орысшасын білсін
Тұрмыстық жағ­дайда қолданатын орысша білдім деу – қараңғылық, надандық.
Біреулердің кейбір ұғымдарды қазақ тілінде жеткізу қиын деулерінің бір себебі орысша ойланып, оны тікелей қазақшаға аударуларынан болар
Сөздің ұйқасы да, мәні де кетеді
Жазылуы қазақша, түсінігі орысша сөздер мектептегі оқулықтарда да өріп жүр
Оның мәтінін, не мағынасын түсіну қиын
Оқушылардың тілінің шұбарлануы осы жерден бастау алса керек.
Қазақ тілін қиынсынып, көрші жатқан қытай тілін үйре­ну­ге ниет білдіретін жастарымыз қаншама
Ана тілі ебедейсіз болса, әлемді мойындатқан Абай үлкен бір дүниенің ұйқа­сын тауып, төрт шумаққа қалай сыйдырды екен?!
Ұлтты басқа ұлттан ерекшелейтін – тіл
Ұлттың бетке ұстар байрағы – тіл
Байрағы құлаған ел – ел болудан қалады
Оған дәлел әлемге әйгілі – АҚШ
Бұл елде ұлтты ерекшелеп тұратын ана тілі жоқ
Ұлт жоқ
Бәрі американдықтар.
Ай мен күннің аманында тілімізді діңгегінен шаппай, қазақ болып туылғасын қазақша сөйлеп, салт-дәстүрімізді мейлінше сақтауға тырысайық.
С.Аманов,
Әйтекеби аудандық сотының
жетекші маманы
Ақтөбе облысы
Міндеттеген жөн болады
…Кез келген мемлекеттік орында жұмыс істейтін қызметкер мемлекеттік тілді толық меңгеруі міндетті
Түптеп келгенде осыған талап қоя алмай келе жатқанымыз­ға өзіміз кінәліміз бе деп те ойлаймын.
…Кеңестік кезеңнің тәрбиесін көрмесем де әкемнен естіп-білгенім көп
Сол кезде әкелеріміз «үйдегі жалғыз теледидарымыз бұзылып қалса, техникаға қатысы бар-жоғына қарамай ауылдағы жалғыз орысты әкеліп, асты-үстіне түсетінбіз» деп еске алатын
Ол да арнайы шақырғанға бұлданып келіп, шалқайып кететін көрінеді
Ақыры бір қауым қазақтың ортасында отырған әлгі жалғыз орыс бір ауыз қазақша білмей кетіпті деседі
Кім біледі, тілімізді түсінсе де, түк білмегенсіп кеткені ме екен?
Сол кезде-ақ техникаға қатысты кез келген орында, бір жауапты қызметтерде өзге ұлт өкілдері отырса, онымен тіл табыса алу үшін міндетті түрде соның тілін жақсы білу керек деген сыңаржақ түсінік қалыптасты
Өкініштісі, біздің қоғамда сол түсінік әлі күнге сақталған
Неге сол кездегі тіл саясатын біздің ұлттық һәм мемлекеттік мүддемізге қарай бұрмасқа? Айталық, мемлекеттік тіл – қазақ тілін білмейінше қызметке немесе басқа да қажеттіліктерге қол жеткізе алмауды алалық
Қажеттілік мұқтаждыққа әкелетінін ұмытпайық
Бұл жерде біздің ұтатынымыз – барлық отандасымыз мемлекеттік тілді меңгереді…
Еламан ТҰРЫСБЕКОВ
Шығыс Қазақстан облысы
Тарбағатай ауданы
Ақсуат ауылы
***
«Жартасқа бардым,  күнде айғай салдым…»
… Біздің халықта «жыламаған балаға емшек бермейді» деген мәтел бар
Ол аз десеңіз, «түйеге жантақ керек болса, мойнын созады» дейді
Кейінгі кездері жылаған баланың кейпіндеміз
Мойнымызды созудай-ақ созып келеміз
Айтпағым – «Тіл туралы» жаңа Заңның қабылданбауына қатысты
Қазіргі қолданыстағы «Тіл туралы» Заңның әлдеқашан ескіргені жайында айта-айта қартайдық
Жобасы да дайындалды деп талай мәрте бұқаралық ақпарат құралдарынан естідік, оқыдық
Соңы сиырқұйымшақтанып кетті ақыры
«Ана тілі» газеті де дәл осы тақырыпты сан мәрте жазған
Ханның да, қараның да аузымен айтты
Енді қайтпек керек? Ақыл айтар, жөн сілтер кім бар? Көп талқылауынан өткен заң жобасы неліктен қабылданбай қалды?.
Әлде «Жартасқа бардым, күнде айғай салдым, одан да шықты жаңғырық» деген осы ма?..
Шыңғыс НҰРҒАЗЫ,
студент
АЛМАТЫ
***
«Қазақ әдеби тілі сөздігінің»
таралымы неге аз?
Таяуда «Ана тілі» газетінен «Қазақ әдеби тілінің сөздігі» жарыққа шыққанын оқып білдім
Қазақ сөзінің мағынасын байыптап, мәніне бойлаған 15 томдықтың 10 мың данамен басылғаны қалай? Меніңше, бұл аздық етеді
Оған қоса ол еліміздің барлық кітапханаларының сөрелерінде тұрса деймін
Өйткені бұл көпшілікке керек дүние
Ал бізде сегіз мыңнан аса кітапхана бар
Бұл сөздік соларға таралды ма екен?
Аталған сөздікте дара сөздерге де, сөз тіркестеріне де терең түсініктеме берілген екен
Мұның сыртында 600 мыңға жуық дәйексөзден тұратын дәйектемелік қор жинақталыпты
Сөздікке тек қазіргі заманғы сөздер ғана емес, ескірген, қолданыстан шыққан, бірақ әлі толық ұмытылмаған сөздер де кіріпті
Сондықтан мұндай сөздіктер әр қазақтың шаңырағында тұрса да артық болмас еді…
Рая АХМЕТҚАЗЫҚЫЗЫ,
мұғалім
Батыс Қазақстан облысы
Бөкей Ордасы ауданы
Бисен ауылы
***
Жарнама жайлы айта-айта жақ талды
…Жарнама жайлы айта бергенше жаңа заң жобасын неге жасамасқа? Ол заңда елдік мүдде бірінші орында тұрса деген ойымыз бар
Әйтпесе біраз уақыттан соң қай жерде, қай елде, қай қалада жүргенімізді ажырата алмай қалатын түріміз бар
Мәселен, мен Алматыдағы Достық даңғылында тұрамын
Достық даңғылымен өрлей Медеуге қарай жүрер болсаңыз, небір зәулім үйлер мен ғимараттарды көресіз
Көркіне көз тояды
Бірақ солардың бәрінің атауы шетелше
Құдды бір Американың қаласында жүрген сияқтысыз
Алматы – қазақтың ең аяулы қаласы
Одан қазақылықтың иісі шығып тұруы тиіс
Ол бірінші оның тілінен басталуы керек емес пе? Жарнама мен маңдайшалардың шетелше жазылуының өзі мемлекеттік тілді менсінбеу деп білемін
Тіпті аудармасыз жазылуы оған мұрын шүйіру ғой
Сонда бұл қай сасқанымыз?
Жарас ІЗБАСАР
АЛМАТЫ
***
Қала күнінде қазақ әншілері
орысша ән айтқаны қалай?
Своиктың қазақ тілі туралы пікірін жаздыңыздар
Мен оның айтқаны тек сандырақ деп айта алмас едім
Шындықты айтқан жерлері бар
Бір ғана мысал келтірейін
«Сонымен солай…» деген телебағдарламада қазақтарды орысша сөйлететін болды
Журналистердің өздері осыған ыңғайланып барады
«Хабардан» менің байқағаным үкіметтік жиындар ресми тілде өтеді.
Орталық стадионда өткен Алматы қаласының күніне арналған концертте қазақ әншілері түгелдей орысша әндер айтты
Бұл да келісіп тұрған жоқ
Теледидардан тағы бір аңғарғаным, әншілеріміз қазақ киімін киюді қойды
Жағасы жоқ, жеңі жоқ көйлек киетін болды
Мұнысы несі? Осының бәрі көңіл қынжылтады.
Б.Құрманова,
зейнеткер, ҚазКСР оқу ісінің үздігі
