Португалия әлемге футболымен танымал елдердің бірі
Ал Португалия ұлттық құрамасы әлемдік доп додаларында өзіндік ойын өрнегімен миллиондаған жанкүйерлердің жүрек төрінен орын алған мықты ұжым десек, артық айтқандық емес
Қазіргі таңда Португалиядан шыққан футболшылар жер шарының үздік футбол командаларымен келісімшарт жасасып, шебер ойын үлгілерін көрсетуде
Бір ғана ­Криштиану Роналдудың есімін атасақ та жеткілікті шығар
Роналдуға дейін де бұл елден қаншама мықты ойыншылар өсіп-өнгенін көзіқарақты оқырман жақсы білуі тиіс
Бір сөзбен айтқанда, Португалияда футболға деген көзқарас, футбол мәдениеті мен оны дамытудың бағыттары жолға қойылған. 
Осындай елдердің тәжірибесімен танысып қайту мақсатында ФИФА, УЕФА ұйымдарының тиісті мамандарына ешқандай жүрексінбестен телефон соғып, хабарласқан едім
Нәтижесінде Португалияның Брага кубогы турниріне шақырту алдық
Еліміздегі «Арландар» футбол клубы осы елге сапар шегіп, ондағы футбол мамандарымен, жанкүйерлермен жүздесіп, пікір алмасып қайттық
Бір қызығы, бізге дейін бұл мемлекетке Қазақсттаның бірде-бір футбол клубтары бармапты
Ал жасөспірімдер арасындағы клубтардан мүлде ешкім келмеген.Турнир барысында бізді стадиондағы жанкүйерлер аяқтарынан тік тұрып қарсы алды
Қошемет көрсетті
Лайықты құрмет-ықыластарын білдірді
Әйтпесе, бізден бөлек Еуропа, Латын Америкасы мемлекеттерінен де футбол клубтары да бар еді
Алғашқы кезде елімізді онша тани қоймаса да, одан кейінгі күндері клубымыздың жанкүйерлеріне айналды
Жергілікті газет-журналдар біз туралы көптеген мақалалар жариялап, халыққа таныстырды
Естелік суретке түсуге ниетті жандардың қарасы да көбейді
Керемет әсер алдық
Тіпті «Қаражорға» биін билеп бердік
Олар да қосыла биледі.
Енді Португалиядағы футболды ұйымдастыру жүйесі туралы біршама тоқталып өтсем деймін.
Жалпы, түсінгенім және клуб басшыларынан көп естігенім, бұл елдегі клубтың иесі халық болып саналады екен
Клубтың тағдырын да жергілікті халық шешеді
Клуб басшылары өздерін жай ұйымдастырушылар ретінде сезінеді
Білген адамға жабылу салтанатында 90-нан аса команданы сахнаға шығару да біраз күш емес пе? Содан болар, Брага әкімі соңғы 3-4 команданы сахнаға шығармай-ақ төменде марапаттап қайтарғысы келген еді, стадион дүрлігіп кеткендей болды
Бұл жағдайдан кейін лезде сахнаға қалған командалар шығарылды
Балалары да еркін ойлы, асқақ рухты көрінді
Біздің балалар қатты әсерленді, үлкен тәжірибе жинады.
Көп нәрсеге таңғала қоймайтын едім
Бірақ Португалияда біздегідей Балалар үйінің болмауы, жасанды түсік жасатуға тиым салынғаны, шыны керек, мені қатты таңғалдырды
Әрине, одан кейін футболына да тәнті болдым
Олар футболды билеп жүріп ойнайтындай көрінді
Жеңіске жеткенде «Шашу шашу» дәстүрі де бар екен.
Қазақстаннан бір футбол клубының келгенін естіген Португалия кәсіпқой футбол клубының президенті Марио Коста мырза бізбен кездесу үшін арнайы Лиссабоннан келді
Брагалона футбол клубымен әріптестік меморандумға қол жеткіздік
Осы елдегі жарыстарға тұрақты түрде шақырту, тәжірибе алмасу, т.б
сияқты бірқатар келісімдер жасастық
Жақын уақытта біз үшін үлкен жаңалықтар болады
Жоспарларымызды әзірге құпия сақтаймыз
Тек күтіңіздер дегім келеді.

Фазылбек ӘБСАТТАРҰЛЫ,
«Арландар»футбол
 клубының президенті
