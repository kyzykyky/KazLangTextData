
Сөзі мен әнін жазған: Садық ҚҰНАНБАЕВ 
Композитор Садық Құнанбаевтың есімі өнерсүйер қауымға жақсы таныс
Оның лирикалық әндерін елімізге белгілі әншілер Нұрғали Нүсіпжанов, Ғазиза Жұмакенова, Талғат Күзембаев және т.б
өнерпаздар орындап жүр
Шығармашыл тұлғаның бүгінде 200-ге тарта әндері бар
Сазгердің Елбасына арнаған «Елі үшін туған Елбасы» деп аталатын жаңа әнін 1 желтоқсан – Қазақстан Республикасы Тұңғыш Президенті күніне орай оқырман назарына ұсынып отырмыз. 
Бір тұлға көрінді,
Тәуелсіз таңдардан.
Қазақтай елімді,
Кім екен шын сүйіп ойлаған?!
Қайырмасы:
Ол – Елбасы,
Ол – Көшбасшы,
Ол – Отаным,
Алатауым.
Назарбаев Нұрсұлтан –
Нұрға толы,
Нұрлы жолы,
Елім үшін атқан таң.
Сарыарқа – дәнді алқап,
Орнаған төрінде!
Ақорда жарқырап,
Нұр шашты шуақтан көгіме…
Қайырмасы
Осындай заманға,
Атыңды қосты кім?!
Ту еткен қашанда,
Мызғымас халықтар достығын!
Қайырмасы
Нұрсұлтан – кемеңгер,
Қазақты көр бүгін!
Мәңгі сен жасай бер,
Тәуелсіз – бүгінгі Елдігім!
Қайырмасы
