«Алматы ақшамына» – 25 жыл
«Алматы ақшамы» газеті өзінің аз ғана өмір жолында бірқатар ауқымды істерді атқарып келеді
Мың жылдан астам тарихы бар Алматы шаһарының кешегісі мен бүгінгісін зерттеп, зерделеп өз оқырманына жеткізе білуде
Әлдекімдердің «Алматы қаласының тарихына небәрі 150 жыл» деген жалған болжамдарын жоққа шығарып, шаһардың ең кемі мың жылдық тарихы бар екенін білгір ғалым-тарихшылдардың зерттеулерімен дәлелдеп берді
Қазір Алматының көнеден келе жатқан қала екенін бүкіл әлем мойындап отыр.
Редакция ұжымы алып қаланың күнделікті қарбалас тіршілігінің тасасында қалып қоймай, еліміздің тарихына, халқымыздың өткен-кеткен өміріне қатысты сүбелі дүниелерді газет бетінде жиі-жиі жариялап жүр
«Бұрынғының адамдары-ай!», «Өткен-кеткен», «Дүние-дүрмек», «Алматылықтардың алданышы», «Шаһар шежіресі», «Тұлға-тағдыр»,
«Зиялының сөзі», «Алматыны басқарғандар», «Алматының айымдары», «Оқи отырыңыз» айдарларымен тұрақты беріліп келе жатқан танымдық және тарихи мақалалар бұған айғақ.
«Сағындым Алматымды» айдарларымен беріліп жүрген мақалалар бұрын әсем қалада тұрып, әртүрлі себептермен еліміздің өзге өңірлерінде ғұмыр кешіп жатқан жандардың сағынышы мен ыстық ықыласын жеткізсе, «Біздің қаланың тұрғындары», «Өмір-өнеге» айдарлары мың жылдық тарихы бар шаһарда өмір сүріп жүрген қалалықтардың кешегі, бүгінгі жарқын тұрмысынан, қиын тағдырынан сыр шертеді.
Күн сайын көркейіп, бой түзеп келе жатқан алып қаладағы тынымсыз тіршілікті «Қала құндылықтары», «Қаладағы кәсіп», «Шаһар шаруашылығы», «Қала-қарбалас» айдарларынан берілген хабар-ошарлар мен көлемді материалдардан оқып білуге әбден болады.
Театр, кино саласындағы тамаша талантты тарландарымыздың сахна сыртындағы, күнделікті өмірдегі, қоғамдағы өнегелі істері, айтқан әңгімелері, ғажайып тірліктері айтқан жерінде қалып жататыны құпия емес
Ақиық өнер иелерінің сол сөздерін жинақтап мұраға айналдыруда да «Алматы ақшамы» бірқатар игі істер атқара білді.
«Тазарғың келсе, театрға бар!», «Қамшытастар», «Мірдің оғы», «Тілші талдауы», «Жақсыдан сөз қалсын» секілді айдарлар аясында берілген мақалалар ұлттық, елдік деңгейдегі мәселелерді қозғап жүр.
Газет бетінде «Алаштың айтқыштары», «Алматының айтқыштары», «Ақшамның айтқыштары» деген айдармен арысы Алашқа, берісі қазаққа белгілі өнер адамдары мен қаламгерлердің, газет қызметкерлерінің тосыннан тауып айтқан уытты сөздерін қаз-қалпында, уын жоғалтпай, бояуы кеппей оқырман назарына ұсынып отыру да дәстүрге айналған
Әсіресе, «Қазақы пайым» айдарымен ауа райына жасалынып жүрген болжам газет оқырмандары арасында кең қолдауға ие болып отыр
Осы аталған ауқымды істер газет таралымының артып, оқырманының көбеюіне көп септігін тигізуде.
АБАЙ ОТАРШЫЛЫҚ ЗАРДАБЫН ТАРТПАҒАН БА?
Сотталмаса да, мұндай кеп Абайдың басынан да өтедi
1903 жылдың 25-көкегiн­де Абайдың ауылына ояз Навроцкийдiң өзi бастаған бiр топ әскери адам сау ете түседi
Бүкiл ауылдың көз алдында Абай да, ұлдары Мағауия мен Тұрағұл да тұтқынға алынып, жайлаудағы киiз үйлерi де, ақынның Жидебайдағы қыстау үйi де бастан-аяқ тiнтiледi
Тiнтудiң нәтижесiнде Абай үйiнен Шаймерден Қошығұловтың хаттары табылған
Сол жерде акт жасалып, қаулы шығарылады
Осыдан кейiн де Абай патша охранка­сының алдында бiрнеше рет тергеуге шақырылса керек
Жабылған жала, түскен арыздардың кесiрiнен ақын­ның 12 үлкен iспен тергелгенiн Әуезов те жазып кеткен.
Н
Қуантайұлы
«Алматы ақшамы», 2006 жыл
ӘУЛЕТ
«Бұйырса, шырақ сөнбес,
ұзақ жанар…»
Мағжан Жұмабаев
Қазекемнің бір әйбат сөзі бар
«Текті туған», «текті жердің баласы, текті жердің қызы» дейді
Ал осы тектілік қайдан шығады? Әрине, қаннан
Бүгінгіше айтқанда, гендік жолмен атадан балаға беріледі
Қан қайда болады? Қан — әулетте
Жақсы азамат болмағыңыз да, ұры-қары, баукеспелігіңіз де сол қанмен, яки әулетпен келетін қасиет.
Д
АНАШ
«Алматы ақшамы», 2007 жыл
«АҚҚУ» КАФЕСІ ЕСІҢІЗДЕ МЕ?
Алматыда кешегі көркем күндердің белгісіндей болып қалған көркем жерлер көп
Сол күндерді, сол тұстарды сағынып айтатын әңгімесі өткен мен бүгіннің арасын жалғап, қазіргі жастардың көкірегіне де сәуле құяры анық.
Сондай көркем жерлердің бірі – «Аққу» кафесі қала әкімі И.Тасмағамбетовтің тапсырмасымен жақында ғана күрделі жөндеуден өтті
«Аққудың» айдынына қос аққу қайта оралды
Кезінде талай жазушылар қызықты күндерін өткізіп, шығармаларына арқау еткен думанды мекен қайта жанданды
Біз кешегі «Аққу» туралы белгілі қаламгерлерге «Аққу» кафесі есіңізде ме?» деп сауал тастаған едік
Сонымен…
Р
ЕСКЕНДІР
«Алматы ақшамы», 2006 жыл
«АҚШАМНЫҢ» АЙТҚЫШТАРЫ
Алаштың Асанәлiсi
Асанәлi Әшiмұлының бiр тойында мақтау-мадақтаулар арнасынан асып-тасып жатады
Жұрттан асырып не айтсам екен деп iштей ойланып отырған Қали Сәрсенбай сөз кезегi келгенде:
– Аса құрметтi Асаға, сiз бүгiнде тек Алшынның емес, бүкiл Алаштың Асанәлiсiне айналдыңыз, – дептi.
Қалекең кейiннен осы тақырыпта мақала да жазды
Содан берi бұл сөз тiркесi көп қолданылып жүр
Асекеңнiң бес томдығының бiр томы осылай аталады.
«Алматыға арыз жазу үшiн емес,
өлең жазу үшiн келдiм…»
Сәрсенбек Бекмұратұлының Алматы облыстық «Жетiсу» газетiне қызметке келген кезi екен
Газет редакциясында арыз-шағым көп жазылатын тұс болса керек
Облыстық партия комитетiне газет редакторының үстiнен жазылған домалақ арыз түседi де жатады
Күнде тексерiс, күнде шу.
Арыз жазғандардың iшiнде ұжым бойынша жалғыз Сәрсенбектiң аты-жөнi болмай шығады
Облпарткомнан келген тексерушi Бекмұратұлын шақырып алып мұның себебін сұрайды.
– Мен Алматыға арыз жазу үшiн емес, өлең жазу үшiн келдiм, – деп Сәрсенбек облпарткомның өкiлiне қысқа ғана жауап берiптi.
«Шаққан жылан өлiп қалыпты…»
Телефонмен сыныптасымен сөйлесiп жатады
Әңгiме бiр сыныптасын жылан шағып алғаны туралы екен
Телефонның ар жағындағы сыныптасы:
– Ойбүй, байғұс-ай, өлдi десейшi, – дейдi.
Сонда Қали Сәрсенбай аспай-саспай:
– Жоқ, ол өлмептi, оны шаққан жылан өлiп қалыпты, – дептi.
ТӨРТІНШІ ТРАМВАЙДА МАРИЯ КЕМПІР ЖЫЛАП КЕТІП БАРАДЫ
Төртінші трамваймен қатынайтын жолаушы жұртқа басында қара орамалы, үстінде жеңіл шыт көйлегі, аяғында ақ сүйретпесі, қолында екі ала дорбасы бар орыс кемпір жақсы таныс
Ол кемпірді алғаш көргендер болмаса, ешкім таңырқамайды да таңғалмайды
Кейде Шевченко көшесі мен Байтұрсынов, ал жалпы №4 трамвайдың соңғы аялдамасынан мініп, Төле би мен Байтұрсынов көшесінің қиылысынан түсіп қалатын орыс кемпір трамвайға мінгенде кез келген адам орын береді және ол тек алдыңғы жақтағы орындыққа ғана отырады
Неге екенін кім білсін, трамвайға кіргеннен сары кемпір жылауға кіріседі.
Н.ТЕГІНБАЙҚЫЗЫ
«Алматы ақшамы», 
2012 жыл
ГАЗЕТКЕ ЖАЗЫЛЫП, ҰТЫСҚА ИЕ БОЛЫҢЫЗ
«Алматы ақшамына» жазылу басталып кеттi
Газетке жазылған оқырмандар үшiн қомақты жүлделерiмiз бар екенiн де естерiңiзге саламыз.
Алдымен: өзiңiз тұрып жатқан жердегi пошта бөлiмшелерiне немесе Бас поштамптқа барып, «Алматы ақшамына» 2014 жылға толықтай жазылыңыз
«Дауыс» ЖШС, «Эврика-пресс», «Қазпресс» және «Еуразия-пресс» дүңгiршектерi мен қабылдау пункттерiнде де «Алматы ақшамына» жазылуға болады.
Сосын: үстiмiздегi 2013 жылдың 24-желтоқсанына дейiн «Ақшамға» жазылғандығыңызды растайтын түбiртек көшiрмесiн редакцияға әкелуiңiз немесе хатпен салып жiберуiңiз керек.
«Сарыағаш», «Жаңақорған», «Аққайың», «Самал» шипажайларына он жолдама; бір ноутбук; Алматыдағы үлкен театрларға жыл бойына тегін екі билет (екі кісілік); интернетке желісіз қосылатын флешкалар; бір теледидар
Ынталандыру сыйлықтары:
«Алматы ақшамының» ескерткіш сый-сияпаттары;
«Алматы ақшамы» сериясымен жарық көрген кітаптар.
Жүлделерді ойнату уақыты қосымша хабарланады
Жеңімпаздардың есімдері газетіміздің 2014 жылғы алғашқы сандарының бірінде суреттерімен жарияланатын болады.
Бұл – сенiң жерiң, сенiң қалаң, сенiң газетiң!
