 «Оңтүстiкқазақстандық кiлем шығаратын «Бал Текстиль» ЖШС жартылай пропилендi жiптер шығару мен кiлем өндiрiсiн кеңейту бойынша өз жобасының екiншi кезеңiн iске қосты» деп хабарлайды «Даму» қорының сайты
Бүгiнде «Бал Текстиль» ЖШС – Қазақстандағы iрi кiлем фабрикаларының бiрi
Кәсiпорын кiлемдер мен «BCF», «Heat-Set» , «Frize» таңбалы синтетикалық жартылай пропилендi жiптерден тоқылған қазiргi заманғы кiлемше бұйымдарын Бельгияда жасалған «MICHEL VAN DE WIELE » құрылғысында тоқып шығарады
Өнiм «Тұран», «Хан-Тәңiрi», «Лидер», «Алатау», «Сарыарқа», «Барыс», «ANTIQUE IMPERIAL», «ASTANA DELUXE», «VIZION», «FRIZE», «KASHAN», «SILK» таңбаларында шығарылады
Барлық кiлемдер жоғары сапалы әрi бағасы қолжетiмдi.
– Кiлем өндiрiсi үшiн шикiзатты Түркиядан, Бангладештен, Үндiстаннан, Ресейден және тағы басқа елдерден алып келемiз
Импорттаушыларға тәуелдi болған тиiмдi емес, сондықтан бiздiң компания әуелден-ақ жартылай пропилендi жiптер шығаруды стратегиялық жоспарлаған
Биыл «Даму» қорының қолдауымен өндiрiстiң екiншi кезеңiн аяқтадық
Ендi қажеттi жартылай пропилендi жiптер бiздiң фабрикада шығарылады
Бұл бiзге өнiм бағасын 20% төмендетуге мүмкiндiк бередi, – дейдi фабриканың атқарушы директоры Жомарт Керiмшеев.
Жалпы, тағы бір айта кетерлік мәселе, Оңтүстік Қазақстан облысында кәсіпкерлікті дамытуға ерекше көңіл бөлініп отыр
Мәселен, жуырда Оңтүстiк Қазақстан облысы әкiмiнiң бiрiншi орынбасары Д.Сатыбалды бастаған бiр топ кәсiпкер Оңтүстiк Корея мемлекетi мен Қытай Халық Республикасына жұмыс сапарымен барып қайтты
Роуд-шоу сапарының басты мақсаты өңiрге ҚХР мен Оңтүстiк Корея инвесторларын тарту болып табылады.
Қазақстаннан барған делегаттардың iшiнде өңiрдегi бизнес-құрылымдардың жетекшiлерi мен «Шымкент» ӘКК-нiң өкiлдерi, «Оңтүстiк» индустриялық аймағы басқару­шы компаниясы» ЖШС-ның басшылары да бар
Оңтүстiк­қазақстандық делегаттар, ең алдымен, Оңтүстiк Кореядағы Чхунчхон-Намдо және Кёнгидо провинцияларының басшылығымен кездестi
Онда өңiрлiк деңгейде өзара тиiмдi ынтымақтастық мәселелерi талқыланып, Оңтүстiк Корея мен бiздiң облыстың кәсiпкерлерiнiң инвестициялық жобаларын iске асыруға жағдай жасау жайы және Кёнгидо провинциясында құрылған инвестициялық хабқа Оңтүстiк Қазақстан облысының қатысуы сөз болды.Сапар барысында кәсiпкерлер Оңтүстiк Кореядағы агроөнеркәсiп кешендерi мен ондағы iрi инновациялық агротехникалық институтты, өнеркәсiптiк жылыжайлар мен Еуропалық iскерлiк әрiптестiк орталығын және «Самсунг» корпорациясының мұражайы мен инновациялық кеңсенi аралады
Аталған мемлекетке iскерлiк сапар соңында ел астанасы – Сеулде Оңтүстiк Қазақстан облысының инвестициялық мүмкiндiктерi таныстырылған форум өтiп, оған Оңтүстiк Кореяның түрлi экономикалық секторларында қызмет ететiн 180 кәсiпкер қатысты
Нәтижесiнде екi ел арасында 11 меморандумға қол қойылды
Мұнан соң облыстың кәсiпкерлерi Қытай Халық Республикасына жол тартты
Онда делегаттар Сиянь қаласында ұйымдастырылған Қытайдың ауылшаруашылығы саласындағы жаңа технологиялар тақырыбында өткiзiлген 22-жәрмеңкесiне және арнайы форумға қатысты
Мұнда елiмiздiң Ауыл шаруашылығы министрi А.Мамытбеков сөз сөйлеп, Қазақстанның сала бойынша жетiстiктерi мен жоспарларын баяндады
Қытайға сапар кезiнде облыс кәсiпкерлерi «Қазақстан-Қытай ­заманауи аграрлық жобалары» конференциясына қатысып, өңiрдiң ауылшаруашылығы жобаларының таныстырылымын өткiздi
Кездесу нәтижесiнде ҚХР мен ОҚО кәсiпорындарының арасында екiжақты тиiмдi 3 меморандум түзiлiп, бiрлесiп жұмыс iстеуге келiсiмдер жасалды.
Бетті дайындаған Гүлжамал МҰСАЕВА, 
Әнуар ЖҰМАШБАЕВ 
Оңтүстік Қазақстан облысы
