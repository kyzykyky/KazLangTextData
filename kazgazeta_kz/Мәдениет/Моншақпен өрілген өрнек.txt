Ембі қаласындағы ағайынды Жұбанов­тар­дың мемориалдық музейінде Тәуелсіз­діктің 25 жылдық мерекесіне арналып Қан­дыағаш қаласының қолөнер шебері Жанат Тажикенованың туындыларынан «Моншақпен өрілген өрнек» атты көрме өтті.
Көрменің ашылуында Ж.Саудақы­зының өмірі мен еңбектері таныстырылып, қолөнер иесі шеберлік сағатын өткізді
Көрмеге қала мектептерінің оқушылары мен ұстаздары, қала тұрғындары қатысып, көздің жауын алған моншақтан жасалған бұйым­дарды тамашалады
Көз тартар мол дүние көрермендердің таңданысын, қызығу­шылығын арттырса, Жанат Сауда­қызы мон­шақпен жұмыс жасаудың қыр-сырымен бөлісіп әңгіме өрбітті.
Шара соңында музей ұжымы Жанат Тажикенованың өнерінің өрнектелуіне шын жүректен тілек білдіріп, алғыс хат табыстады.
Анархан Самиғұллақызы,
Музей қор сақтаушысы
Ақтөбе облысы
