12-маусым күні Бразилияда футболдан кезекті ХХ Әлем біріншілігі басталады
Ойын елдің 12 қаласында өтеді деп күтілуде
Турнир матчтары ел астанасы Бразилия, Белу-Оризонти, Куяба, Куритиба, Форталеза, Манаус, Натал, Порту-Алегри, Ресифи, Рио-де-Жанейро, Сальвадор, Сан-Паулу қалаларында өтеді
Матчтың ашылу салтанатында алаң қожайындары бразилиялықтар  Хорватия құрамасымен кездеседі
Бұл матч Сан-Паулудағы «Арена Коринтианс» стадионында өтеді
 Ал матчтың ақтық сайысы 13-шілде күні Рио-де-Жанейродағы «Маракана» стадионында өтетін болады. 
Биыл өтетін жарысқа барлығы 204 команда іріктеу кезеңдерінде өнер көрсетті
Іріктеу турнирінің қорытындысы бойынша 31 команда жолдама алды
Сонымен қатар Бразилия құрамасы алаң қожайындары ретінде іріктеуге қатыспай, бірден дүбірлі додаға қатысуға жолдама еншіледі
Төрт жылдықтың дүбірлі додасына қатысатын 32 құрама 8 топқа бөлінген
«А» тобында Бразилия, Хорватия, Мексика, Камерун; «В» тобында Испания, Голландия, Чили, Австралия; «С» тобында Колумбия, Грекия, Кот-д’Ивуар, Жапония; «D» тобында Уругвай, Коста-Рико, Англия, Италия; «Е» тобында Швейцария, Эквадор, Франция, Гондурас; «F» тобында Аргентина, Босния және Герцоговина, Иран, Нигерия; «G» тобында Германия, Португалия, Гана, АҚШ; «H» тобында Бельгия, Алжир, Ресей, Оңтүстік Корея құрамаларының жолдары түйіскен
Әр топтан үздік шыққан екі құрама 1/8 финалына жолдама алады
Әрі қарай матчтар олимпиадалық жүйе бойынша өткізіледі.
Біріншілікке Еуропадан – 13, Оңтүстік Америкадан – 6, Африкадан – 5, Азиядан – 4, Солтүстік Аерикадан – 4 мемлекеттің құрамалары қатыспақ.
Іріктеуден сүрінбей өткен 32 елдің құрама командалары арасындағы кездесулерді қазақстандық арналар тікелей эфирде көрсететін болады
Биылғы біріншілік барысындағы басты ерекшелік, қазақстандық комментаторлар мен журналистер аталған шараны алғаш рет сол елден баяндамақ
Сонымен қатар бір уақытта екі ойын өтетін болса, телеарналар оны өзара бөліп көрсетеді
Әлем біріншілігі барысындағы ойындарды «Қазақстан», «Қазспорт», «Еуразия-ОРТ» арналары тікелей эфирден көрермен назарына ұсынады.
Нұрлан ҚҰМАР
