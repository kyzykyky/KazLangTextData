Оңтүстік Қазақстан облысы әкімінің орынбасары Сәкен Қаныбековтың төрағалығымен селекторлық мәжіліс өтті
Оған аудан, қала әкімдерінің орынбасарлары, тұрғын үй инспекция­сы бөлімдері мен көпқабатты тұрғын үйлерге күрделі жөндеу жұмыстарын жүргізуге жауапты мекемелердің басшылары қатысты.
Күн тәртібінде үш мәселе қаралды
Алғашқысы – Өңірлерді дамытудың 2020 жылға дейінгі бағдарламасының тұрғын үй қорын жаңғырту тетігінің орындалу барысы, екіншісі – көпқабатты тұрғын үйлерге ортақ жылу есептегіш құралдарын орнату және жылу беру маусымына дайындық шаралары (Шымкент, Арыс, Кентау, Түркістан қалалары бойынша), соңғысы – тұрғын үй, коммуналдық шаруашылық және жолаушылар көлігі салаларында ағымдағы жылы пайдалануға берілетін нысандар.
Аталмыш мәселелер бойынша сөз алған ОҚО тұрғын үй-коммуналдық шаруашылық және жолаушылар көлігі басқармасы басшысының міндетін атқарушы Лесбек Серікбаев алдымен Өңірлерді дамытудың 2020 жылға дейінгі бағдарламасы шеңберінде биыл көпқабатты 38 баспананы күрделі жөндеуден өткізуге республикалық қазынадан 310,352 миллион теңге бөлінгенін атап өтті
Оның төртеуі – Түркістан қаласына, екеуі – Сарыағаш ауданына, қалғаны Шымкент қаласына тиесілі
«Алайда облыс орталығындағы 9 үйдің тұрғындары қарсылық біл­діруіне байланысты белгіленген қаражат өз келісімдерін берген 12 үйдің жөндеу жұмыстарына бағытталды
Сол себепті енді 35 бас–пана жаңғыртылмақ
Яғни жылдық көрсеткішіміз 38 үйден 41-ге артып отыр» дейді Л.Әуесханұлы.
Бүгінде Түркістан қаласы мен Сарыағаш ауданындағы әлгі нысан­дарға жөндеу жүргізіліп біткен
Оны жұмыс комиссиясы қабылдаған
Әйтсе де, мемлекеттік қабылдау актілері жауапты басқармаға әлі күнге ұсыныл­мап­ты
Ал облыс орталығында 8 бас­пананың жөндеу жұмыстары аяқталмаса, біреуінде тіпті сең қозғал­маған да
Селектор барысында бұл түйткілдердің мәнісі түсіндіріліп, нақ­ты мерзімдер белгіленді.
Бағдарлама шартына сәйкес, бөлінген қаржы жөндеуден өткен көпқабатты тұрғын үйлердің пәтер иелері тарапынан жыл сайын жоспарлы түрде қайтарылуы тиіс
2011-2014 жылдар бойынша аталмыш көрсеткіш 59,6 миллион теңгені құраса, күні бүгінге дейін соның 71,6 пайызы (42,66 миллион теңге) бюджетке түскен
Бұл ретте, әсіресе, Төлеби, Сарыағаш, Шардара аудандарындағы нәтиже көңіл көншітпейтіні айтылды
Аталмыш жайт Ұлттық экономика министрлігі тарапынан тұрақты қадағаланатындықтан, С.Қаныбеков атқарылған тірлік жыл қорытындысында өңірдің рейтингісіне үлкен әсерін тигізетінін ескертті.
Бұдан бөлек Л.Серікбаев облыс аумағындағы 3152 көпқабатты тұрғын үйдің кондоминиум нысаны ретінде әділет органдарында әзірге 79,8 пайызы (2515 үй) тіркелгенін жеткізді
«Арнайы мәжілістер ұйымдастырылып, хаттар жолданғанына қарамастан, Шымкент қаласы мен Сайрам, Ордабасы аудандарында жұмыс нәтижесі өз деңгейінде емес» деді ол.
Бетті дайындаған 
Тұтқабай ФАЗЫЛБЕК, 
Гүлжамал МҰСАЕВА
Оңтүстік Қазақстан облысы
