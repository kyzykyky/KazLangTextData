«Нұр Отан» партиясының «Ардагерлерді ардақтайық» жобасы аясында ардагерлер үйінде «КСК Сайран» БПҰ қолдауымен, «Жас Отан» жастар қанатының қатысуымен қайырымдылық концерт өткізілді
Көпті көрген данагөй қарттарымыздың өнегелі өмірін үлгі ете отырып, ғибрат боларлық сөздерін бойларына сіңіріп, үлкенге құрмет, кішіге ізет ете білетін инабатты, кішіпейіл, мейірімді тұлға тәрбиелеу мақсатында ұйымдастырылған кешке «Жас Отан» жастар қанаты Әуезов аудандық филиалының төрайымы Мақпал Зейталиева қатысты
Жарқынай Ермаханова жетекшілік ететін «Жасын» үйірмесінің дарынды жастары әуелете шырқаған әндерімен, мың бұрала билеген билерімен қамкөңіл қарттардың көңілін көтеріп, бір марқайтып тастады
Сондай-ақ осы кеште 31-топтың өндірістік оқыту шебері Мөлдір Аханова мен болашақ аспаздарымыз ардагерлерге арнап даярлаған ас мәзірін ұсынды.
Айтуған ДӘУЛЕТ
