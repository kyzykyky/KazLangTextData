Тәуелсіздігіміздің 20 жылдығына орай БАҚ өкілдері арасында шағын футболдан халықаралық «Қазақстан-Zaman» газетінің Дидар Төлеуіш атындағы дәстүрлі турнирі өз мәресіне жетті
Биылғы турнирге 15 команда 5 топ бойынша сынға түсті
Жарыс ережесі бойынша әр таймға 10 минуттан берілді, яғни әрбір матч 20 минутқа созылды
Әр топтан бірінші орын алған командалар ширек финалға тікелей жолдама алды
Ал бес топтың ішінде 3 команда қосымша көрсеткіш (жинаған ұпай және доп айырмашылығы) бойынша келесі кезеңге жолдама алу мүмкіндігіне ие болды. Құрамында «Ана тілі», «Экономика», «Ұй­ғыр  авази» газеттері мен «Ақиқат», «Мысль», «Үркер» журналдары бар «Қазақ газеттерінің» қызметкерлері биылғы турнирде сәтті өнер көрсетті
Былтыр қола жүлде иеленсе, биыл ақтық сынға дейін шығып, күміс жүлдені олжалады
Бір сөзбен айтқанда, өсу бар
«Қазақ газеттері» ЖШС Бас директорының орынбасары Уәли Қыдыров, «Ақиқат» журналының бас редакторы Мұхитдин Салқынбаев, «Үркер» журналы бас редакторының орынбасары Жарас Сәрсек, «Ана тілі» газеті ақпараттар бөлімінің редакторы Нұрлан Құмар, «Экономика» газетінің тілшісі Бақытжан Мұқанов, «Қазақ газеттерінің» қызметкерлері Наурыз  Каменов пен Талғат Омаров бастаған жігіттер Серіктестік атынан сынға түсті
Жеребе бо­йынша «Б» тобында өнер көрсетудің сәті түскен «Қазақ газеттері» «Түркі әлемі» және «Рахат» телеарнасының спортшыларымен бір топта болды
«Спартак» стадионындағы бірінші алаңда алдымен «Түркі әлемімен» жасыл алаңға шықты
Құрамында өңкей жас әрі шебер ойыншылары бар «Түркі әлемі» ойын басталған кезде тізгінді өз қолдарына алды
Дегенмен «Қазақ газеттері» өткір шабуыл жасаумен көзге түсті
Алайда қорғаныстың сыр бергені аңғарылды
Осыны сәтті пайдаланған «Түркі әлемі» есеп ашты.
Төреші «бірінші тайм аяқталды» деген кезде «Түркі әлемі» 0:3 есебімен алда тұрған еді
Екінші кезеңде намысқа басқан «Қазақ газеттері» шабуылдау қарқынынан қайтпады
Осы кезде қақпаға төртінші гол еніп кете жаздады
Абырой болғанда, доп бағанға тиді
Шабуылдап жүріп,  «Түркі әлемі» қақпасының саңылауын Нұрлан Құмар тапты
Ол «Қазақ газеттерінің» сапындағы алғашқы голын соқты
Енді қақпаны екі рет дәл нысанаға алса, есеп теңескелі тұр
Ақыры бұл мақсат орындал­ды
Жарас Сәрсек есепті қысқартса, ал Талғат Омаров таразы басын теңестірді
Осылайша есеп 3:3 есебімен тең аяқталды
Өз кезегінде келесі ойында «Түркі әлемі» 2:0 есебімен «Рахаттан» айласын асырды
Топтан бірінші орын алып шығу үшін «Қазақ газеттеріне» «Рахатты», кем дегенде, 3:0 есебімен ұту керек болды
Мақсат жүзеге асты
«Рахат» телеарнасының қақпасына 3 жауапсыз гол тоғытылды
Айып добын Талғат сәтті орындап, есеп ашты
Есеп 1:0 болды
Сондай-ақ ширек финалда «Хабар» телеарнасы «Алаш айнасы» газетінен, «Көкжиек» баспасы «Алма-ТВ»-ден, «Президент және Халық» газеті «Түркі әлемінен» басым түсті
«Қазақ газеттері» жартылай финалда «Хабар» спортшыларымен кездесті
Айып добы бойынша 2:1 есебімен басым түсті
«Қазақ газеттері» ақтық сайыста «Көкжиекпен» бақ сынас­ты
Есеп 1:3 болып, ойын «Көкжиек­тің» пайдасына шешілді
Сөйтіп, жарыс қорытындысында «Көкжиек» баспасы – бірінші, «Қазақ газеттері» – екінші, «Хабар» арнасы – үшінші орынды иеленді.
Жабылу салтанатында үштікке ілінген командаларға жүлде беріліп, турнирдің үздік ойыншылары аталды
Қайрат Сейітов – «үздік төреші», Хусейн Гюнкор – «үздік қақпашы», Бауыржан Өтемісов – «үздік жартылай қорғаушы», Жасұлан Қасымов – «үздік қорғаушы», «Алма-ТВ» «үлгілі команда» деп танылды
Ал «Қазақ газеттері» ойыншыларының арасында Талғат Омаров «үздік шабуылшы» деген атқа ие болды.
Салтанат  ЖАСБАТЫРҚЫЗЫ
