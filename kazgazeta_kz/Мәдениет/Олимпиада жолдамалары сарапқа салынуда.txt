Астанадағы «Барыс-Арена» мұз са­райын­да Бразилияның Рио-де-Жаней­ро олимпиадасына берілер жолдама үшін бокстан әйелдер арасындағы әлем чемпио­наты жалғасуда
Бұл жолғы жарыс­­та Олимпиада ойындарына 12 жол­дама сарапқа салынып жатыр
Бай­рақ­ты бәсекеге 67 елден 285 спортшы келді.
Дүбірлі доданың алғашқы күні Назым Қызайбай, Жайна Шекербекова, Римма Волосенко, Зарина Цолоева, Валентина Хальзова және Виолетта Князева шаршы алаңға көтерілген болатын.
Бұл жекпе-жектерде Р.Волосенко мен Ю.Маматкуловадан басқаларының бәрі жеңіс­ке жетті
Дина Жоламан, Айжан Қожабекова, Валентина Хальзова мен Виолетта Князевалар да кездесулерін сәтті бастады.
Ең жеңіл салмақтағы Назым Қызайбай швециялық Лиз Сандьберді 3:0 есебімен айқын басымдықпен ұтты
Өз кезегінде З.Цолоева да шаршы алаңда қарсыласы италиялық Валентина Альбертиден айласын асырды
Ал 51 келіге дейінгі салмақтағы Жайна Шекербекова ширек финалға шықты
Ол Солтүстік Кореяның өкілі Хян Ми Римен кездесіп, қарсыласын ұтты
Дегенмен, жерлесімізге жекпе-жек екеуіне де оңай болмады
Бірінші және екінші раундта боксшымыз ұпай санымен алға шықса, үшінші раундта корей бокс­шысы үстемдік танытты
Ал соңғы раундта Жайна көбірек қорғанып, керек кезінде соққылар жасап отырды
Төрешілер жеңіске отандасымыз лайық деп таныды
Жайна Қазақстан құрамасынан үшінші болып ширек финалға шықты.
Нұрлан ҚҰМАР
