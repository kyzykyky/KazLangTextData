Тараздағы «Тараз-Арена» спорт кешенінде қазақ күресінен І «Еуразия Барысы» халықаралық турнирі өз мәресіне жетті
Жүлде қоры 100 мың АҚШ долларын құраған турнирге дүниенің төрт бұрышынан сегіз мемлекеттің балуандары қатысты
«Самұрық-Қазына» ұлттық әл-ауқат қоры турнирге демеушілік етті.
Ұлттық күрес түрінен өткен тұңғыш еуразиялық турнир халқымызға ерекше көңіл күй сыйлады
Дүбірлі доданың ақтық сынында Қазақстан мен Моңғолия құрамалары кездесті
Финалда қазақстандықтар моңғолдарды 4:1 есебімен жеңді
Екі команда ара­сындағы белдесу өте тартысты өтті
Жа­рысты әдеттегідей 60 келі салмақ дәрежесіндегі балуандар бастады
Онда ел намысын қорғаған Абзал Арыстанбеков моңғол балуаны Ганболд Херленді таза ұтса, 70 келідегі Ерлан Естек Санжаасурен Миярагшадан басым түсті
Ал 80 келіде Ерсін Мұхамеджанов Ган Тувшинжаргалмен тең дәрежеде белдескен соң, балуандар қоян-қолтық белдесуін өткізді
Онда Ерсін командасын 3:0 есебімен алға шығарды
Ал 90 келі салмақтағы Мұхит Тұрсынов пен Серік Бәйкемұраттың арасындағы жекпе-жек өте шиеленіске толы болды
Өйткені моңғол елінің намысын қорғаған Серік Бәйкемұрат өзіміздің қандасымыз
Алайда Мұхит жұрт алдында жо­марттық танытып, жеңісті Серік Бәй­кемұратқа берді
Ең шешу сайыс кезінде бозкілемде аса ауыр салмақтағы балуандар белдесті
«Қазақстан Барысы – 2012» турнирінің жеңімпазы Бейбіт Ыстыбаевтың қарсыласы Сугаржардал Болдпурев болды
Оның салмағы 197 келі, бойы 194 сантиметр
Білекті балуан Қазанда өткен Бүкіләлемдік Универсиаданың чемпионы атанған
Алайда Бейбіт Ыстыбаев өзінің бабында екенін айқын аңғартып, моңғол алыбын ұтқыр әдіспен алып ұрды.
Сөйтіп, «Еуразия барысы» халық­а­ралық турниірінің жеңімпаздары мен жүлдегерлері белгілі болды
Бірінші орын алған Қазақстан құрама командасына 50 мың АҚШ доллары мен алтын тайқазан сыйға тартылса, екінші орынға қол жеткізген моңғол балуандары 30 мың АҚШ доллары мен күміс тайқазанды иемденді
Ал жүлделі  үшінші орынға ие болған Ресей құрамасына 10 мың АҚШ доллары мен қола тайқазан табыс етілді
Төртінші орын тәжік балуандарына бұйырды
Иран құрама командасы бесінші орынға тұрақтаса, Түркия елінің балуандары алтыншы орынды иеленді
Ал Польша құрамасы жетінші орынға қол жеткізсе, қытайлықтар сегізінші орынды қанағат тұтты. Жүлдегерлердің барлығына да аппақ жүннен тігілген шапан жабылып, бастарына ұлттық айыр қалпақ кигізілді.
Жылдан-жылға ауқымы кеңейіп, халықаралық дәреже деңгейіне көтерілген қазақ күресінің келешегі зор
Осындайда беймаза ойлардың да көңілде тұратыны анық
Мәсе­лен, Халықаралық олимпиада коман­даларының арнайы отырысында 2020 жылғы Токиода өтетін олимпиада ойындарының бағдарламасына енген спорт түрлерінің тізімі жарияланған еді
Өкінішке орай, олимпиада ойындарына кіретін спорттың 25 түрінің ішіне күрес түрлері енбей қалды
Осыған бола қазақтың қанында бар күрес өнері тоқырап қалмақ емес.
Салтанат ЖАСБАТЫРҚЫЗЫ
