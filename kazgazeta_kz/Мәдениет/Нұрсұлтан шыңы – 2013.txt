Астананың 15 жылдығына орай Кіші Алматы өзені шатқалы, «Шымбұлақ» тау шаңғысы базасында «Нұрсұлтан шыңы – 2013» Альпиниадасы және «Биікке жүгіру» жарыстары өтті
 
Нұрсұлтан шыңы Іле Алатауының Тұйықсу ауданында орналасқан
Бұл шараның дәстүрге айналуына 1995 жылы көрші Абай шыңын бағындырған Қазақстан Президенті Нұрсұлтан Назарбаев мұрындық болған еді.
Шараны ұйымдастырушылар альпиниада мен жоғарыға жүгірудің бағыттарын анықтап, қауіпті спорт түріне жататын ­сайыс барысындағы түрлі кедергілердің алдын алу үшін тиісті орындардың дайындығын қадағалады
Халықты денсаулыққа пайдалы демалыс түріне тарту, альпинизмді дамыту, насихаттау үшін өткізілген спорттық сайысқа салауатты өмір салтын ұстанатын 800-ге жуық адам қатысты.
Қазақстанда спорттық альпинизмді дамыту және азаматтарды спорттың осы түріне тарту мақсатын көздеген жарысты Алматы қаласы әкімдігі, Дене шынықтыру және спорт басқармасы, ҚР Альпинизм және тауға өрмелеу федерациясы, ҚР Қарулы Күштері министрлігінің орталық спорт клубы ұйымдастырды.
Ерлер арасында тау шыңына көлбеу жүгіруден жастар арасында Юрий ­Шкердин, Сати Ташибаева, ал ересектер арасында ­Андрей Пучинин, Юлия Бакировалар жеңім­паз атанды
Биікке жүгіруден Рафаэлю Файзул­лин, Норвегиядан келген қонақ Даго Рагвин, Ольга Пащенко, Ернар Сейдалылар әртүрлі жас топтары бойынша бірінші орынды иеленді.
Салтанат ҚАЖЫКЕН
