Алматыда Қазақстан Республикасы Тәуелсіздігінің 25 жылдығы, Зуқа батыр Cәбитұлының 150 жылдығына aрналған «Eр Жәнібек кубогі» үшін шағын футболдан халықаралық турнир өтті
Халықаралық турнирге әлемнің жеті елінен 12, Қазақстаннан 12 футбол командасы қатысты

Аталмыш шараның мақсаты – шетелдегі қазақ жастарын Атажұртына шақыру, салауатты өмір салтын насихаттау
Ұйымдас­тырушылардың айтуынша, ұлтын сүйетін, тәуелсіз еліне шын құрметпен қарайтын қазақ жастарын өсіру, оларды қарашаңырақ Қазақстанмен жақын таныстыру үлкен міндет
Қуантарлығы, қатысуға ниет білдір­гендер қатары көп болған екен.
Биылғы турнирдің ерекшелігі, туғанына 150 жыл толып отырған Зуқа батыр Cәбитұлына (1866-1929) арналды
Ол ХХ ғасырдың басында Шынжаңдағы қазақтардың байырғы қонысы Алтай аймағына Қытай билігі тағайындаған (қосымша қорғаныс елшісі) аймақтық әкімшіліктің озбыр басшыларына, халықты қанаған ұлықтардың зорлық-зомбылықтарына қарсы шығып, Қытайдағы қазақтардың ұлт-азаттық көтерілісін бастаған алғаш­қы батырлардың бірі
1929 жылы күрес­кер Зуқа батырды қытайдың жаза­лаушы әскерлері қапыда ұстап, қас­тандықпен өлтіреді
Бірақ Зуқа батыр есімі, ол бастаған ұлт-азаттық көте­рі­лісінің рухы бүгінгі тәуелсіз елдің ұрпақтарының мақтанышына айна­лып отыр.
Шағын футболдан өткен халықара­лық турнирде Франция, Түркия, Ресей, Қытай, Моңғолия, Өзбекстан, Қырғызстан елдерінде тұратын қазақ жастарынан құралған командалар мен Алматы, Астана қалаларынан, еліміздің 5 облысынан жасақталған футбол командалары ойын көрсетті.
Турнирдің ашылуында Дүниежүзі Қазақтары қауымдастығы төралқа төрағасының бірінші орынбасары Талғат Мамашев құттықтау сөз сөйледі
«Әлемнің 40-тан астам елінде қазақтар тұрады
«Ер Жәнібек» қоры алғаш рет шетелде тұратын қазақ жастарынан құралған футбол командаларын елге шақырып турнир өткізіп жатыр
Шетелдегі қазақтарға Қазақстан деген отандарының бар екенін ұғындырып, әрқашанда олардың иықтарын тік көтеріп, «Мен Қазақпын!» деп рухты жүрулері үшін осындай шара ұйымдастырылды» деп игі бастама жалғасын табатынына сенім білдірді.
Ал Францияда тұратын қазақ жас­тарынан құралған «Parij Kazak Sport» командасын бастап келген кәсіпкер Тәбәрак Догу ұйымдастырушыларға алғысын білдіріп былай деді: «Еуропадағы қазақ жастарының көбі ана тілінде сөйлей алмайды
Сол мақсатта, шетелде тұрып жатқан қазақтардың балаларына атажұрты Қазақстанды көрсетіп, осындағы өз қатарлы жастарымен танысып, білісулеріне орай тудырып футбол жарысына алып келдік».
Екі күнге созылған футбол жарысында 24 команда қатысып, жеңімпаз төрт команда марапатталды
«Eр Жәнібек кубогін» тартысты бәсекеде жоғары дәрежелі ойын көрсеткен Қытайдан келген «Мұзтау» командасы жеңіп алды
Екінші орынды қазақстандық жастардан құралған «Бірлік-Керуен» командасы, үшінші орынды Ресейдің Омбы қаласынан келген «Намыс» командасы, төртінші орынды Алматылық «Saing tex» командасы қанжығасына байлады.
«Ер Жәнібек» халықаралық қоғамдық қорының вице-президенті Мұхаммедхан Омаров жарыс халықаралық дәрежедегі төрешілердің төрелік етуімен әділ өткенін айта келе, барлық командалардың ойын­шыларына алғыс білдірді
Биыл алғаш рет халықаралық деңгейде өткізіліп отырған турнирді жыл сайын өткізу, бұдан бөлек, қазақтар тұратын әлемнің әр қаласында да өткізу жоспарда бар екенін баса айтты.
Тартысты бәсекеде әр командадан үздік ойын көрсеткен спортшылар төрт аталым бойынша марапатталды
«Үздік қорғаушы» аталымын Қытайдан келген «Мұзтау» командасынан Әділ Асан иеленсе, халықаралық турнирде Ресейдің Омбы қаласынан келген Данияр Тоқпанов «Үздік шабуылшы» атанды
Ал «Сұрмерген» аталымын алматылық «Бірлік-Керуен» командасының ойыншысы Талғат Ғабиназар иеленсе, «Үздік қақпашы» аталымы Қытайдан келген «Үштас» командасының ойыншысы Қасымжан Мұхтаржанға бұйырды.
Ақбота ИСЛӘМБЕК
