Алматы облысы Кербұлақ ­ауданы Басши ауылдық округіне қарасты Нұрым ауылында дәстүрлі өткізіліп келе жатқан «Туған табиғатты аялайық» атты республикалық жобаның аясында «Әуезов бағының» ашылу салтанаты өтті.
Шара алдымен Басши ауылын­дағы орта мектептен басталып, оны «Гүлзар» қоғамдық бірлестігінің дирек­торы Батима Қабдолдано­ва жүргізіп отырды
Ол аталмыш шара әлемге әйгілі жазушы Мұхтар Әуезовтің 120 жылдығына арналып отырғандығын айтты
Сонымен қатар Қазақ­стан жерінің төрт-ақ пайызы орман екендігін ескерсек, әрбір ауыл, қала көшелері мен ондағы түрлі мекемелердің, тұрғын үй аулаларының айналасына ағаш отырғызу арқылы оның үлесін арттыруға болатындығын атап өтті
Мемлекеттік ­«Дарын» сыйлығының, М.Мақатаев атындағы сыйлықтың лауреаты ақын Бауыржан Жақып өзінің екі жыр кітабын мектеп директоры Жанар Қожахметоваға табыстады
Өз кезегінде Аралтөбе орта мектебінің директоры Серік Қожаханов ауылда көгалдандыру бойынша атқарылып жатқан игі істерге тоқталды
Одан кейін журналистер қауымы «Батыр Ана» саябағында болды
Қаламгерлерге бақтағы ағаштар мен жүргізіліп жатқан жұмыстар жайлы «Гүлзар» қоғамдық бірлестігінің құрылтай­шысы Гөзел Құлжабаева таныстырды
Ол жалғыз Алматы облысында ғана емес, республикамыздың бүкіл аумағында әрбір адам анасына арнап ағаш ексе, ал қалталы азаматтар өз өңірінде Батыр Аналарға арнап бақ ашса деген тілегін жеткізді.
«Әуезов бағының» ашылу салтанатында заңғар жазу­шы­ның немересі Зифа-Алуа Әуезова сөз алып, бұл игі істің бас­тамашысы болған «Гүлстан» рес­пуб­ликалық ғылыми-танымдық, көп­шілік журналының және «Гүлзар» қо­ғамдық бірлестігінің құрыл­тай­шысы Гөзел Құлжабаеваға алғысын жаудырып, жүрекжарды лебізін білдірді
Ақын Бауыржан Жақып ұлы жазушыға арнаған «Қоңыр» өлеңдерін оқып берді
Саябақтың ашылу кермежібін З.Әуезова мен Б.Жақып қиды
Бақ ішінде 120 түп ағашты егуге журналистер, ауылдың ұстаздары мен оқушылары қатысты.
С.ЖАСБАТЫРҚЫЗЫ
Алматы облысы
