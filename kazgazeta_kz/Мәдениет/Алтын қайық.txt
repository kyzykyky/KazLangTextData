Атырауда «Жерұйық» мәдениет орталығы» қоғамдық қорының ұйымдас­тыруымен өнер шеберлері арасында «Алтын қайық» жүлдесі үшін байқау ұйымдастырылды.
Әділқазылардың шешімімен бас жүлде елімізге танымал зергер Төлепберген Сарманбековке берілді
Бұл жүлде Атыраудағы «Жерұйық» мәдениет орталығы» қоғамдық қорының ұйымдастыруымен 2011 жылдан беріліп келеді
Қордың басты мақсаты – бейнелеу өнері шеберлерін ынталандырып, туындыларын алыс-жақын шетелдерге таныстыратындай сапалық деңгейге көтеру
«Алтын қайық» жүлдесін иеленуге Ақтөбе, Батыс Қазақстан, Маңғыстау және Атырау облыстарының бейнелеу өнерінің шеберлері қатыса алады.
Биылғы «Алтын қайық» номинация­сын иелену үшін төрт облыстан оннан астам үміткер қатысты
Олардың бір жылдық жұмысын саралаған комиссия шешімімен атыраулық Әділқайыр Жантасов «Үздік кескіндемеші», батысқазақ­стан­дық Асхат Әбдешов «Үздік ­графика», Төлепберген Сарманбеков «Үздік зергерлік бұйым», Ерғали Бекешов «Үздік мүсін», Нұрсұлтан Қалиев «Үздік қолөнер» аталымы бойынша марапатталды
Жүлдегерлерге диплом мен 120 000 теңгенің   сертификаттары табыс етілді.
 
Мәрлен ҒИЛЫМХАНОВ
