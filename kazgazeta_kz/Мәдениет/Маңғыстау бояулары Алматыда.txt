Өткен аптада, Алматыда Ә
Қастеев атындағы өнер мұражайында маңғыстаулық атақты суретші,  Қазақстан суретшілер Одағының мүшесі Айтбай Құлбайдың «Маңғыстау бояуы» атты тұңғыш жеке көрмесінің ашылу рәсімі болып өтті.Сөз басын өзінің көп сөзге жоқтығын айтып бастаған суретші, есесіне сондай да сүбелі ойларын суреттері арқылы жеткізуге тырысатындығын айтып жеткізді
«Мен жүрегімдегіні ашуға, бейнелеуге тырысамын
Ой ойлап дегендей, кейде өмір пәлсапасына берілетінім бар
Осындайда түрлі түсті бояулар маған көмекке келеді
Білі білгенге, әрбір түстің өзіндік астары бар, — деді Айтбай Құлбай алғашқы жүрекжардысымен бөлісе отырып
Әрине, шебердің шеберлігі қақында өзінен гөрі сырт көздің айтқаны дұрыс
Әдепкі қазақы сыпайылықтан аспаған суретшіге дер кезінде көмекке келген мұражай өнертанушысы Елизавета Ким «далалық дәстүрі мен классикалық сурет өнерін ұштастыра білген азамат қақында айтамын» дей келіп:
¬- Айтбай Құлбай — белсенді өмірлік позициясы бар суретші-экстраверт
Оның жігерлі өнері Қазақстан бейнелеу өнерінің үздік үрдістерінің лайықты жалғасы іспеттес
Ұлттық дәстүрлерге деген ыстық ықылас, заманауилыққа деген үлкен қызығушылық суретшінің шығармашылық ізденістерінде көрініс тапқан
Суретшінің түс пен ырғақты тамаша сезінуі, оның үнемі әлемдік кескіндемелік мәдениетке назар аударуы, жеке басына ғана емес, қоғамдық қызығушылықты оятатын туындыларды дүниеге әкелуіне мүмкіндік береді, — деді.
Өз кезегінде сансыз сауалдарын арқаланған журналистер мен талғамын тықпалаған өнерсүйер қауымның ортасында қалған шебер жиналған көпшілікке деген ризашылығын жасырмай:
— Көрме ашуды баяғыдан ойлаған едім, бірақ іштей дайын болмадым
Осы уақытқа дейін 1000-нан аса суреттер салдым
Бүгін Алматыға 70-тей туындыларымды ғана алып келдім
Және де позитвті бағыттағы, нұрлы суреттерді көрсетуге тырыстым
Қазір онсыз да күңгірт уақыт
Ең болмаса, менің көрмеме келген жұрт бір сәтке болса да басындағы қам қаракетін ұмытып, серпіліп, сәулеленсін деген бір ізгі ниет
Осы орайда айтарым, Әбілхан Қастеев атындағы өнер мұражайында алғаш рет жеке көрмемді ашуым, мен үшін үлкен қуаныш, — деді және бір ілтипатын білдіріп.
Осы орайда бір айта кетерлігі, көрме иесінің жиналған көпшілікке өзінің сурет салу әдіс тәсілдерін көрсетуі аса қызықты шықты
Бас-аяғы жарты сағатқа созылған сурет салу барысында көрім көзге өте тартымды жаңы бір картина дүниеге келді
«Енді мұның аты не болады?» деп сұрағандарға суретші миығынан бір мырс етіп, «мұның аты қалаға келген түйе
Бұл менің өзім десем де болады» деп әзілдей жауап қатты
Айтса айтқандай-ақ, дөңкиген өркеші көкке айбарланған алып тау дерліктей қоңырқай түйе кескіні суретшінің қайталанбас дүниетанымын көрсетіп бергендей
Өнертанушылар жағы бір жағынан көркем эстетикаға, екінші жағынан юморға толы туындыға ә дегеннен жоғары баға берді.
Жалпы, мұражай қызметкерінің айтқанынан ұққанымыз, көрменің ашылу рәсіміне ағылған халықтың бұл жолғы ағынына қарап, алдағы уақытта келушілер көп болады деп күтілуде екен
«Әсіресе, Маңғыстау табиғатынан нәр алған суретшінің этнографиялық суреттері сұраныс туғызуға тиіс» деседі олар
Көрме ақпан айының 8-не дейін жалғасатын көрінеді.
Абылайхан Қалназар
