
Атақты ғалым Ишанбай Қарағұлұлының туғанына 100 жыл
Қазақстанның медицина ғылымына Ишанбай Қарақұлұлының сіңірген еңбектері турасында көптеген еңбектер жарық көрді
Олардың ішінде атақты ғалым, әдебиетші Евней Букетовтің жазған кітабының орыны бөлек
Ишекеңнің қожанасырлық қызық мінездерін жұрт әр жерде әңгіме желісі етіп жүр
Ишекең жүрген жерде еш адам көңілсіз болмайтыны себепті ме, ол кісінің достары мен жол серіктері де өте мол еді
Бір қызығы Ишекең жүрген жерде екі араз кісі де бір дастарқанда отырып тамақ ішіп, бір-біріне араздығын ұмытып кетіп, ойын-күлкі, әзіл-әжуаға, қалжыңға қалтқысыз араласып кететін-ді

Жетпісінші жылдардың орта шенінде бірде Ишекеңе телефон шалсам: 
– Ойбай, Құрал, сенің қатты керегің боп тұр
Шамаң келсе, тез жет! – дейді
Ол менің Алматы жоғары партия мектебінде тыңдаушы кезім еді
Ишекең «тез жет» дегесін асықтым
Алайда, ол заманда такси табу қиын еді
Бірақ бұл жолы сәті түсе кетті
Ишекең тұратын үйдің алдына дік ете қалып, екінші қабаттағы өзіме таныс есіктің қоңырауын бастым
Есікті жеңгеміз Надежда Кузьминична ашқан
Әлгінде қоңырауды басар алдында сәл кідіріп, іштен естілген үнге құлағымды түрген едім
Жеңгей бір нәрсеге наразы тәрізді
Есік ашылғаннан кейін, ол кейістігін жасырып:
– О, Курал, заходи! Ишанбай там… – деп төр жақты нұсқады
Ол кісі мені жақсы көретін
Оның себебі – бірде мұздатқышына шам салып, жүрмей тұрғанда іске қосып берген едім
Елуінші жылдар басында Алматыға он шақты «ЗИЛ-Москва» мұздатқышы келген ғой
Соның бірін қиындықпен сатып алу тарихын айтқан Надежда жеңгей
Енді міне, ерлі-зайыптардың ептеп бір мәселеге келіспей жатқан үстінен түстім
Жеңгей маған шағына бастады.
– Мына ағаң мені тыңдамай тағы да құдалыққа барам деп жатыр
Бұрын екі қатынына құда болып барған
Ана жүгірмек оның екеуінен де айырлысып кетті
Енді мына барам деп отырғаны – үшінші қатын
Бүкіл ел ертең күлетін болды
«Ишанбай құда түсіп әперген қатын құтаятын ба еді!» деп…
Ештеңеге түсіне алмай мен отырмын
Екеуіне алма кезек қараймын.
Ишекең құда түсіп қатын әперетін кісі кім? Екеуі де әлі атын айтқан жоқ
Надя жеңгей орысша, Ишекең қазақша, кейде орысша сөйлеп, мені қазылыққа шақырады
Ақырында мен:
– Ишеке, әлгі үшінші рет құда түсетін күйеу бала кім? – деп сұрақ қойдым
Ишекең бұған тура жауап бермей:
– Құрал, сен концертке барып жүрсің бе? – деп сұрады.
– Неге бармайын
Әсіресе, нағыз қазақ өнері, оның ішінде домбырамен өнер көрсететін ойын-сауыққа жиі қатысып жүрмін, – дедім.
– Тілендиев Нұрғисаны танисың ба?
– Ойбай-ау, бүкіл қазақ танитын кісіні танымай маған не болыпты? – дедім.
– Ендеше, жеңгең мен екеуміздің сөзге келісіп жатқанымыз сол ағаңа байланысты, – деді Ишекең
– Надяның айтқаны рас
Бұрынғы екі қатынына да құда болып барып едім
Екеуінен де айырылысып кетті
Кеше оған «Мен құда түскен қатын саған құтаймайды
Бұл жолы құданы өзгерт
Маған қайта-қайта ұят» деп едім
Нұрғиса кәдімгідей өтінді
«Маған жаны ашиды деген кісінің бәріне қолқа салдым
Өзімді сөкті
«Дәйексізсің
Ертең ұятқа қалдырасың
Бармаймыз» деуі былай тұрсын, маған бүйрегі бұратындарға хабар беріп, құдалыққа бармаңдар, бас тартыңдар деп, үгіттеп қойыпты
Енді үміт еткенім жалғыз сіз едіңіз» деп қолқа салды
Шыдай алмадым
«Барамын» деп уәде беріп едім
Ер жігіт қой
Текті атаның баласы
Сен қалай көресің?..
Ишекең құдалыққа баруға әзірленіп, өте сирек киетін бастон костюмін орындықтың арқалығына асып қойған екен
Егер мен айнытатын сөз айтсам, не істерін қайдам, толқып отыр.
– Ишеке, қазақтың қыздары негрге де, шүршітке де, кәпірге де кетіп жатқан жоқ па? Соның бәрінің құдасы сіз емес қой
Оның үстіне қазекем: «Қызды жау да алады» демей ме? Қазақтың қызын Нұрғиса ағамыздан артық кім алады? Егер ол кісі тоғызыншы әйелін жіберіп, оныншысына құда түсуге өтініш жасаса, бас тартпаңыз! Оныншысына да құда түсіп, құрметке бөленіңіз!.
– деуім қалай, Ишекең орындығынан ұшып тұрып, мені құшақтай алып, бетімнен алма-кезек сүйді.
– Ай, айналайын Құрал! Осындай сөзді сен айтпағанда кім айтады! Мынау нағыз еркектің сөзі ғой! Ай, айналайын!.
– деп риза болып қалды.
…Партия мектебінен кейін бірер жыл өткен.
Мен «Жалын» баспасының проза бөлімінде редактормын
Директорымыз – Қалдарбек Найманбаев
Хатшы қыз «Сізді директор шақырып жатыр» деп жүгіріп келген
«Не үшін шақырды екен» деп ойланып кабинетіне жеткенше миымды сарсуға айналдырғам.
– Құрал, Ишекең өтініш жасап тұр
Құралды жіберші
Дұрыстап киініп келсін
Бір құрметті жерге баруымыз қажет еді дейді
Бұрыннан хабарың бар ма еді?..
– Білмеймін
Бұрын ештеңе айтпаған, – дедім
Қалекең ептеп күмәндана қарады.
– Үйіңе соғып киім ауыстыр
Сосын бірер сағаттың аржақ-бержағында кешікпей барарсың… – деген.
Үйге келіп жалғыз бешпент-шалбардың қырын сындырып, Ишекеңе келсем, ол кісі күлімдей қарсы алып, билеп жүрген қыздардың суреті бар бір қағазды ұстата берді
Таңырқай көз салдым
Бұрын бір жерде көшеде тұрған жарнамадан көрген сияқтымын
«Варьетта» деген жазуы таныс
Қатысып көрмеген ойын-сауығым еді
«Варьетта!» деп іштей күбірледім

– Сен жас жігітсің ғой
Сенің сылтауыңмен сұлу қыздардың биін көргім келіп… – деп күледі Ишекең
Өз қылығын ептеп ерсі санап, ақталғаны.
Кіру билетінің әрқайсысы 10 сом екен
Ресторанға кіргесін, тапсырманы қалтаңа қарай бересің
Әшейіннен әшейін 20 сомның басына су құю… Ол күнде бұл едәуір қаржы
Өйткені қалтаңда 100 сомың болса, ұялмай ресторанға кіріп, он адамды қонақ етіп шыға бересің

Әнеугүні жазушы Қабдеш Жұмаділовтің мен редакциялаған «Сәйгүліктер» деген повестер жинағын ресторанда жуғанда ол құйрығы тастай 100 сом жұмсап, өзінің құрдасы жазушы Жайсаңбек Молдағалиевті қатты өкіндірген
«Қап, қонақасының құны 100 сом болып, оңай құтылып кеткенін қарашы
Осы жолы бұны Шыманша шауып, шығынға батырамын ғой десем!..» деген ол
 Тау жақтағы «Алатау» аталатын қонақ үйдің мейрамханасында қыздар биін қызықтағанымыз еске түскенде, Ишекеңнің көңілінің жас әрі әсершіл, өмірсүйгіш, өршіл екендігіне сүйсінбеу мүмкін емес
Қандай жерде, кімнің дастарқанында болмасын Ишекеңнің асаба болып, жұрттың ерік-жігерін билеп, шаттандырып отырғанына куә болған кісі оның қасиетін тани түсер еді
«Отырған жері – ойын-күлкі ғой!» деп Әнуар ағамыз бірнеше рет әлгіндей оқиғадан кейін тамсана айтып жүруші еді

Бейнеті мол қолжазбаның біріне үңіліп отырған мені бірде Найманбаев Қалдарбек шақырған
Кірсем, директордың алдында Ишекең отыр
– Ал, міне, Құрекең Ишеке, билігін бердім сізге, – деді ол
– Кеттік! – деді Ишекең
«Қайда?» деуге шама жоқ, сыртқа шықтық
Такси күтіп тұр едік
Бір кезде тежегіші «шиы-ық!» деп бір машина жанымызға тоқтай қалды
Абайдың мүсінін жасаған атақты мүсінші Хакімжан Наурызбаев
Баласына машинасын айдатып келе жатыр екен
Ишекеңді көргесін тоқтатқан
Машинаға отырған бойда Ишекеңе: – Ал, Ишеке, тарттық біздің үйге! – деді ол
– Жоқ, енді сен мені үйге кіргізіп, саған арнаған бір шапанымды киіп шығасың! – деп Ишекең көнбеді
Сол сапарда мүсіншінің Ишекең мүсінін соғып жатқанын да білген едім
Барып көрдім
Аудырмапты
Оның қасында Ғабит Мүсіреповтің де тасқа айналған бейнесі тұрды.
Ишекең достары әрқилы және көп еді
Соның бірі және бірегейі халық әртісі Кененбай Қожабеков екен
Бір күні Ишекеңді қонаққа шақырған
Қапшағай теңізінің арғы жағында тұратын етжақын ағайыны бар екен
Ол кісі өзіңнің достарыңды ертіп нөкерлетіп кел деген сияқты
Үш машинаға тиеліп бардық
Кенекең автокөлігін жүргізуді қолмен басқарылатын етіп жасатып алыпты
«Волганы» зыр қақтырды
Бізден он бес – жиырма минут ерте жетіп, тумасына қанша кісі келе жатқанын, қалай құрметтеуді айтып кеңес берген сияқты
Үй иесі партком хатшысы екен
Бау-бақшаға оранған кең сарайда армансыз тынығып, тамақ арасында Қапшағайға шомылып та қайттық
Мұндай естен қалғысыз отырыстар, той-томалақтар талай рет болған
Тағы бірде Ишекеңді сыйлайтын бір ағайынның тойына қатысып отырдық
Ишекең:
– Ал, айналайын! Менің кедейлеу адам екенімді өзің білесің
Бірақ сен дегенде аянатын ештеңе жоқ
Осы жолы ағаң саған қарызданып-қауғаланып бір ат сатып әкелді
Әлгі тұлпарды кіргізші үйге! – деді жүргізушіге
Ол сыртқа беттей бергенде: – Әй, ол өзі асаулау неме еді
Өзім жетелеп енгізейін… – деп, ағаштан жасалған ат мүсінін жетелеген кісіге ұқсап тұрып, жылқыша кісінегенде, толып отырған қонақтар күлкіден жарылып қалды
Сол ойын-күлкі той тарағанша үзілмеді.
Бірде Ишекеңе нағашы-жиен болып келетін кісінің тойында отырдық
Үй иесі: «Ишекең қасыма сұлу қыз отырғызсаң ғана қатысамын» деп еді
«Анау Пәленшені шақыршы бері!» демесі бар ма
Қызды қолпаштап, қол соғып Ишекең қасындағы орынға шақырғанда, «Жігіт деп едіңдер!» деген сөзі естіліп қалды
Сәлден кейін Ишекең қыздың жасын сұрай бастады
«Ойбай-ау, мына жігітті қалай көресің?» дегелі отырсам, айналайын-ау, әжекеммен қатар екенсің ғой!» демесі бар ма
Қыз шынында кексе еді
Ишекең екеуміздің арамызда отырған
Отырып қалған қыздардың қылығын сездіріп, ешкімді менсінбеймін дегендей паңсынып отырған-ды
Әлгі әзілден соң қызарақтап берекесі кетті
Бірақ Ишекең оның мұңын қалыңдатқан жоқ
Әзілмен орағытып, тең көңілдендіріп жадыратты.
– Әзілге айтам
Тауып көрсін сендей сұлуды!..
– Қойшы, ағай!.
– дейді қыз қылымсып.
– Ағай дегенді мына жігітке айт… – деп Ишекең мені ымдады
– Ағайың маған ауырлау ғой
Құрбым десең жарасымды шығар еді, – дейді Ишекең қызға
Не керек, Ишекең жаспен де, жасамыспен де тіл табысқыш, тұйық мінезді кісіні жадыраңқы, ақкөңіл, ақжарқын етіп жіберетін қасиеті бар тұлға еді ғой
Ол кісімен қатар отырған жан өзін бақытты сезінетін.
Тегеран конференциясына үш ұлы державаның көсемдері Франклин Рузвельт, Иосиф Сталин, Унистон Черчилл қатысқанын, оларға тамақ әзірлейтін комиссияның эксперт мүшелері кімдер болғанын екінің бірі біле бермеуі мүмкін
Сол тарихи асхананың эксперт құрамында әскери дәрігер, полковник, Ойыл топырағында туып өскен, генералдың (ақ әскерінің) жалғыз қызына үйленіп, қартайғанша Мәскеуде тұрған ғалым-дәрігер Қуаныш Аманбайұлы Мәкіров Ишекеңнің ең сүйікті құрдасы әрі досы еді
Әлгіндей шетін тарихи оқиғаларға куә болғаннан ба, өте тұйық, шешіліп сөйлемейтін кісі болды
Арғы тегі бүкіл Жем-Сағыз, Ойыл-Қиыл өресіне танымал аса дәулетті, текті болған дейтін
Кезінде қарттардан сұрап білуді мақсат етпеппіз
Сол Қуекеңнің ертерек қайтыс болуы Ишекеңе өте ауыр соқты
Одан соң жас мөлшері кереғар болса да құрдасындай қалжыңдасатын Әнуар ағамыздың дүние салу тіпті, ойламаған жерде шаршатып кетті.
Бұл екі кісінің қайтыс болуы да менің жазушылар одағының іс-сапарында жүргенде тап келіп, топырақ салыса алмай қалдым
Сыртта жүргенде газеттен көңіл айтуды көріп Ишекеңе келгенімде ол мұңайып отыр екен.
– Ойпырай, Құрал, мына дүние не боп кетті? Тынысты тарылтты ғой… – деді.
1986-ның желтоқсан оқиғасы ол кісіге қатты әсер етті
Өзі де КПСС мүшесі әрі атақты ғалым бола тұра партияның күш қолдану саясатына қарсы шықты
Жасы сексенге таялып қалғанына қарамастан, партияның ұлыорыстық өркөкіректік, отарлаушылық саясатына әділ баға беруге, күйзеле тұра сынауға талап қылды
Өзі науқастанып жүргеніне қарамай, Халел Досмұхамедұлының ғұмыры мен артына қалдырған мирасы жөнінде жазсам қайтер екен деп, мәлімет жинастырғаны да бар
Сондай пиғылын байқап қалды ма, оның телефонының тыңдалатынына куә болғаным да есте
Бір рет сәлем бере кірсем, Ишекең біреумен қатты сөзге барып жатыр екен
Телефонның үні тіпті радионың үніндей сампылдап тұр
Ишекең абыржып маған жүгіріп келді
Асханада тамақ ішіп отыр едім
Барсам, бейтаныс біреу сампылдап: «Әй, Ишеке, қартайғанда не, азаппен өлгің келе ме?» деп жатыр екен
Мен «алло» дегенде Ишекең деп ойлаған ғой
Ишекең: «Әй, сен кімсің? Тап қазір ЦК-ға барып, әңкі-тәңкіңді шығарайын ба?» деп еді
Әлгінің жаны бар екен
Істің мәнісін айтып, кешірім сұрады.
Ишанбай аға рекордтық болмағанмен, едәуір ұзақ жасады
Алайда «Мың күнгі жұмақтан бір күнгі тірлік артық» дегендей, өмір сүруді жек көретін кім бар
«Бір балгерге бал аштырып едім, тоқсан үш жасайсың» деді деген
Ол сексен үшінде дүние салды

Ишекең әзілқой, өмірсүйгіш, ақжарқындығынан айныған жоқ
Өзінен жас адамды еркелетіп: «Шекер қалтаңнан айналайын» дейтіні тап қазір құлағымда тұрғандай

Оңашада, үйде дем алып отырғанда Ишекең домбыраны еппен шертіп, бір мұңды әуендерді тартатын
Ол күй әуені жүйке жүйеңді қуалап, ойға қалдырушы еді
Мұны мың қатпарлы сол әуендерден тарихтың үскірік суығы ескендей, естігенде арқа-жотам шымырлағандай болушы еді.
Ишекең бір басында талай қабілет пен таланттың басы қосылған, сирек кездесетін тұлға еді
Егер ол медицина ғылымымен айналыспағанда, атақты шешен, мемлекет қайраткері немесе сирек ұшырасатын дипломат, жазушы немесе әртіс, әйтпесе музыкант болуына да дау жоқ-ау деп ойлаймын
Бәрінен де бұрын ол досына да, халқына да адал, 1937-нің ойранында да еш адамға опасыздық ойламаған, жала жаппаған, үш әріптің арандатуына берілмеген текті тұлға еді…
 
Құрал Тоқмырзаұлы 

Атақты ғалым Ишанбай Қарағұлұлының туғанына 100 жыл
Қазақстанның медицина ғылымына Ишанбай Қарақұлұлының сіңірген еңбектері турасында көптеген еңбектер жарық көрді
Олардың ішінде атақты ғалым, әдебиетші Евней Букетовтің жазған кітабының орыны бөлек
Ишекеңнің қожанасырлық қызық мінездерін жұрт әр жерде әңгіме желісі етіп жүр
Ишекең жүрген жерде еш адам көңілсіз болмайтыны себепті ме, ол кісінің достары мен жол серіктері де өте мол еді
Бір қызығы Ишекең жүрген жерде екі араз кісі де бір дастарқанда отырып тамақ ішіп, бір-біріне араздығын ұмытып кетіп, ойын-күлкі, әзіл-әжуаға, қалжыңға қалтқысыз араласып кететін-ді

Жетпісінші жылдардың орта шенінде бірде Ишекеңе телефон шалсам: 
– Ойбай, Құрал, сенің қатты керегің боп тұр
Шамаң келсе, тез жет! – дейді
Ол менің Алматы жоғары партия мектебінде тыңдаушы кезім еді
Ишекең «тез жет» дегесін асықтым
Алайда, ол заманда такси табу қиын еді
Бірақ бұл жолы сәті түсе кетті
Ишекең тұратын үйдің алдына дік ете қалып, екінші қабаттағы өзіме таныс есіктің қоңырауын бастым
Есікті жеңгеміз Надежда Кузьминична ашқан
Әлгінде қоңырауды басар алдында сәл кідіріп, іштен естілген үнге құлағымды түрген едім
Жеңгей бір нәрсеге наразы тәрізді
Есік ашылғаннан кейін, ол кейістігін жасырып:
– О, Курал, заходи! Ишанбай там… – деп төр жақты нұсқады
Ол кісі мені жақсы көретін
Оның себебі – бірде мұздатқышына шам салып, жүрмей тұрғанда іске қосып берген едім
Елуінші жылдар басында Алматыға он шақты «ЗИЛ-Москва» мұздатқышы келген ғой
Соның бірін қиындықпен сатып алу тарихын айтқан Надежда жеңгей
Енді міне, ерлі-зайыптардың ептеп бір мәселеге келіспей жатқан үстінен түстім
Жеңгей маған шағына бастады.
– Мына ағаң мені тыңдамай тағы да құдалыққа барам деп жатыр
Бұрын екі қатынына құда болып барған
Ана жүгірмек оның екеуінен де айырлысып кетті
Енді мына барам деп отырғаны – үшінші қатын
Бүкіл ел ертең күлетін болды
«Ишанбай құда түсіп әперген қатын құтаятын ба еді!» деп…
Ештеңеге түсіне алмай мен отырмын
Екеуіне алма кезек қараймын.
Ишекең құда түсіп қатын әперетін кісі кім? Екеуі де әлі атын айтқан жоқ
Надя жеңгей орысша, Ишекең қазақша, кейде орысша сөйлеп, мені қазылыққа шақырады
Ақырында мен:
– Ишеке, әлгі үшінші рет құда түсетін күйеу бала кім? – деп сұрақ қойдым
Ишекең бұған тура жауап бермей:
– Құрал, сен концертке барып жүрсің бе? – деп сұрады.
– Неге бармайын
Әсіресе, нағыз қазақ өнері, оның ішінде домбырамен өнер көрсететін ойын-сауыққа жиі қатысып жүрмін, – дедім.
– Тілендиев Нұрғисаны танисың ба?
– Ойбай-ау, бүкіл қазақ танитын кісіні танымай маған не болыпты? – дедім.
– Ендеше, жеңгең мен екеуміздің сөзге келісіп жатқанымыз сол ағаңа байланысты, – деді Ишекең
– Надяның айтқаны рас
Бұрынғы екі қатынына да құда болып барып едім
Екеуінен де айырылысып кетті
Кеше оған «Мен құда түскен қатын саған құтаймайды
Бұл жолы құданы өзгерт
Маған қайта-қайта ұят» деп едім
Нұрғиса кәдімгідей өтінді
«Маған жаны ашиды деген кісінің бәріне қолқа салдым
Өзімді сөкті
«Дәйексізсің
Ертең ұятқа қалдырасың
Бармаймыз» деуі былай тұрсын, маған бүйрегі бұратындарға хабар беріп, құдалыққа бармаңдар, бас тартыңдар деп, үгіттеп қойыпты
Енді үміт еткенім жалғыз сіз едіңіз» деп қолқа салды
Шыдай алмадым
«Барамын» деп уәде беріп едім
Ер жігіт қой
Текті атаның баласы
Сен қалай көресің?..
Ишекең құдалыққа баруға әзірленіп, өте сирек киетін бастон костюмін орындықтың арқалығына асып қойған екен
Егер мен айнытатын сөз айтсам, не істерін қайдам, толқып отыр.
– Ишеке, қазақтың қыздары негрге де, шүршітке де, кәпірге де кетіп жатқан жоқ па? Соның бәрінің құдасы сіз емес қой
Оның үстіне қазекем: «Қызды жау да алады» демей ме? Қазақтың қызын Нұрғиса ағамыздан артық кім алады? Егер ол кісі тоғызыншы әйелін жіберіп, оныншысына құда түсуге өтініш жасаса, бас тартпаңыз! Оныншысына да құда түсіп, құрметке бөленіңіз!.
– деуім қалай, Ишекең орындығынан ұшып тұрып, мені құшақтай алып, бетімнен алма-кезек сүйді.
– Ай, айналайын Құрал! Осындай сөзді сен айтпағанда кім айтады! Мынау нағыз еркектің сөзі ғой! Ай, айналайын!.
– деп риза болып қалды.
…Партия мектебінен кейін бірер жыл өткен.
Мен «Жалын» баспасының проза бөлімінде редактормын
Директорымыз – Қалдарбек Найманбаев
Хатшы қыз «Сізді директор шақырып жатыр» деп жүгіріп келген
«Не үшін шақырды екен» деп ойланып кабинетіне жеткенше миымды сарсуға айналдырғам.
– Құрал, Ишекең өтініш жасап тұр
Құралды жіберші
Дұрыстап киініп келсін
Бір құрметті жерге баруымыз қажет еді дейді
Бұрыннан хабарың бар ма еді?..
– Білмеймін
Бұрын ештеңе айтпаған, – дедім
Қалекең ептеп күмәндана қарады.
– Үйіңе соғып киім ауыстыр
Сосын бірер сағаттың аржақ-бержағында кешікпей барарсың… – деген.
Үйге келіп жалғыз бешпент-шалбардың қырын сындырып, Ишекеңе келсем, ол кісі күлімдей қарсы алып, билеп жүрген қыздардың суреті бар бір қағазды ұстата берді
Таңырқай көз салдым
Бұрын бір жерде көшеде тұрған жарнамадан көрген сияқтымын
«Варьетта» деген жазуы таныс
Қатысып көрмеген ойын-сауығым еді
«Варьетта!» деп іштей күбірледім

– Сен жас жігітсің ғой
Сенің сылтауыңмен сұлу қыздардың биін көргім келіп… – деп күледі Ишекең
Өз қылығын ептеп ерсі санап, ақталғаны.
Кіру билетінің әрқайсысы 10 сом екен
Ресторанға кіргесін, тапсырманы қалтаңа қарай бересің
Әшейіннен әшейін 20 сомның басына су құю… Ол күнде бұл едәуір қаржы
Өйткені қалтаңда 100 сомың болса, ұялмай ресторанға кіріп, он адамды қонақ етіп шыға бересің

Әнеугүні жазушы Қабдеш Жұмаділовтің мен редакциялаған «Сәйгүліктер» деген повестер жинағын ресторанда жуғанда ол құйрығы тастай 100 сом жұмсап, өзінің құрдасы жазушы Жайсаңбек Молдағалиевті қатты өкіндірген
«Қап, қонақасының құны 100 сом болып, оңай құтылып кеткенін қарашы
Осы жолы бұны Шыманша шауып, шығынға батырамын ғой десем!..» деген ол
 Тау жақтағы «Алатау» аталатын қонақ үйдің мейрамханасында қыздар биін қызықтағанымыз еске түскенде, Ишекеңнің көңілінің жас әрі әсершіл, өмірсүйгіш, өршіл екендігіне сүйсінбеу мүмкін емес
Қандай жерде, кімнің дастарқанында болмасын Ишекеңнің асаба болып, жұрттың ерік-жігерін билеп, шаттандырып отырғанына куә болған кісі оның қасиетін тани түсер еді
«Отырған жері – ойын-күлкі ғой!» деп Әнуар ағамыз бірнеше рет әлгіндей оқиғадан кейін тамсана айтып жүруші еді

Бейнеті мол қолжазбаның біріне үңіліп отырған мені бірде Найманбаев Қалдарбек шақырған
Кірсем, директордың алдында Ишекең отыр
– Ал, міне, Құрекең Ишеке, билігін бердім сізге, – деді ол
– Кеттік! – деді Ишекең
«Қайда?» деуге шама жоқ, сыртқа шықтық
Такси күтіп тұр едік
Бір кезде тежегіші «шиы-ық!» деп бір машина жанымызға тоқтай қалды
Абайдың мүсінін жасаған атақты мүсінші Хакімжан Наурызбаев
Баласына машинасын айдатып келе жатыр екен
Ишекеңді көргесін тоқтатқан
Машинаға отырған бойда Ишекеңе: – Ал, Ишеке, тарттық біздің үйге! – деді ол
– Жоқ, енді сен мені үйге кіргізіп, саған арнаған бір шапанымды киіп шығасың! – деп Ишекең көнбеді
Сол сапарда мүсіншінің Ишекең мүсінін соғып жатқанын да білген едім
Барып көрдім
Аудырмапты
Оның қасында Ғабит Мүсіреповтің де тасқа айналған бейнесі тұрды.
Ишекең достары әрқилы және көп еді
Соның бірі және бірегейі халық әртісі Кененбай Қожабеков екен
Бір күні Ишекеңді қонаққа шақырған
Қапшағай теңізінің арғы жағында тұратын етжақын ағайыны бар екен
Ол кісі өзіңнің достарыңды ертіп нөкерлетіп кел деген сияқты
Үш машинаға тиеліп бардық
Кенекең автокөлігін жүргізуді қолмен басқарылатын етіп жасатып алыпты
«Волганы» зыр қақтырды
Бізден он бес – жиырма минут ерте жетіп, тумасына қанша кісі келе жатқанын, қалай құрметтеуді айтып кеңес берген сияқты
Үй иесі партком хатшысы екен
Бау-бақшаға оранған кең сарайда армансыз тынығып, тамақ арасында Қапшағайға шомылып та қайттық
Мұндай естен қалғысыз отырыстар, той-томалақтар талай рет болған
Тағы бірде Ишекеңді сыйлайтын бір ағайынның тойына қатысып отырдық
Ишекең:
– Ал, айналайын! Менің кедейлеу адам екенімді өзің білесің
Бірақ сен дегенде аянатын ештеңе жоқ
Осы жолы ағаң саған қарызданып-қауғаланып бір ат сатып әкелді
Әлгі тұлпарды кіргізші үйге! – деді жүргізушіге
Ол сыртқа беттей бергенде: – Әй, ол өзі асаулау неме еді
Өзім жетелеп енгізейін… – деп, ағаштан жасалған ат мүсінін жетелеген кісіге ұқсап тұрып, жылқыша кісінегенде, толып отырған қонақтар күлкіден жарылып қалды
Сол ойын-күлкі той тарағанша үзілмеді.
Бірде Ишекеңе нағашы-жиен болып келетін кісінің тойында отырдық
Үй иесі: «Ишекең қасыма сұлу қыз отырғызсаң ғана қатысамын» деп еді
«Анау Пәленшені шақыршы бері!» демесі бар ма
Қызды қолпаштап, қол соғып Ишекең қасындағы орынға шақырғанда, «Жігіт деп едіңдер!» деген сөзі естіліп қалды
Сәлден кейін Ишекең қыздың жасын сұрай бастады
«Ойбай-ау, мына жігітті қалай көресің?» дегелі отырсам, айналайын-ау, әжекеммен қатар екенсің ғой!» демесі бар ма
Қыз шынында кексе еді
Ишекең екеуміздің арамызда отырған
Отырып қалған қыздардың қылығын сездіріп, ешкімді менсінбеймін дегендей паңсынып отырған-ды
Әлгі әзілден соң қызарақтап берекесі кетті
Бірақ Ишекең оның мұңын қалыңдатқан жоқ
Әзілмен орағытып, тең көңілдендіріп жадыратты.
– Әзілге айтам
Тауып көрсін сендей сұлуды!..
– Қойшы, ағай!.
– дейді қыз қылымсып.
– Ағай дегенді мына жігітке айт… – деп Ишекең мені ымдады
– Ағайың маған ауырлау ғой
Құрбым десең жарасымды шығар еді, – дейді Ишекең қызға
Не керек, Ишекең жаспен де, жасамыспен де тіл табысқыш, тұйық мінезді кісіні жадыраңқы, ақкөңіл, ақжарқын етіп жіберетін қасиеті бар тұлға еді ғой
Ол кісімен қатар отырған жан өзін бақытты сезінетін.
Тегеран конференциясына үш ұлы державаның көсемдері Франклин Рузвельт, Иосиф Сталин, Унистон Черчилл қатысқанын, оларға тамақ әзірлейтін комиссияның эксперт мүшелері кімдер болғанын екінің бірі біле бермеуі мүмкін
Сол тарихи асхананың эксперт құрамында әскери дәрігер, полковник, Ойыл топырағында туып өскен, генералдың (ақ әскерінің) жалғыз қызына үйленіп, қартайғанша Мәскеуде тұрған ғалым-дәрігер Қуаныш Аманбайұлы Мәкіров Ишекеңнің ең сүйікті құрдасы әрі досы еді
Әлгіндей шетін тарихи оқиғаларға куә болғаннан ба, өте тұйық, шешіліп сөйлемейтін кісі болды
Арғы тегі бүкіл Жем-Сағыз, Ойыл-Қиыл өресіне танымал аса дәулетті, текті болған дейтін
Кезінде қарттардан сұрап білуді мақсат етпеппіз
Сол Қуекеңнің ертерек қайтыс болуы Ишекеңе өте ауыр соқты
Одан соң жас мөлшері кереғар болса да құрдасындай қалжыңдасатын Әнуар ағамыздың дүние салу тіпті, ойламаған жерде шаршатып кетті.
Бұл екі кісінің қайтыс болуы да менің жазушылар одағының іс-сапарында жүргенде тап келіп, топырақ салыса алмай қалдым
Сыртта жүргенде газеттен көңіл айтуды көріп Ишекеңе келгенімде ол мұңайып отыр екен.
– Ойпырай, Құрал, мына дүние не боп кетті? Тынысты тарылтты ғой… – деді.
1986-ның желтоқсан оқиғасы ол кісіге қатты әсер етті
Өзі де КПСС мүшесі әрі атақты ғалым бола тұра партияның күш қолдану саясатына қарсы шықты
Жасы сексенге таялып қалғанына қарамастан, партияның ұлыорыстық өркөкіректік, отарлаушылық саясатына әділ баға беруге, күйзеле тұра сынауға талап қылды
Өзі науқастанып жүргеніне қарамай, Халел Досмұхамедұлының ғұмыры мен артына қалдырған мирасы жөнінде жазсам қайтер екен деп, мәлімет жинастырғаны да бар
Сондай пиғылын байқап қалды ма, оның телефонының тыңдалатынына куә болғаным да есте
Бір рет сәлем бере кірсем, Ишекең біреумен қатты сөзге барып жатыр екен
Телефонның үні тіпті радионың үніндей сампылдап тұр
Ишекең абыржып маған жүгіріп келді
Асханада тамақ ішіп отыр едім
Барсам, бейтаныс біреу сампылдап: «Әй, Ишеке, қартайғанда не, азаппен өлгің келе ме?» деп жатыр екен
Мен «алло» дегенде Ишекең деп ойлаған ғой
Ишекең: «Әй, сен кімсің? Тап қазір ЦК-ға барып, әңкі-тәңкіңді шығарайын ба?» деп еді
Әлгінің жаны бар екен
Істің мәнісін айтып, кешірім сұрады.
Ишанбай аға рекордтық болмағанмен, едәуір ұзақ жасады
Алайда «Мың күнгі жұмақтан бір күнгі тірлік артық» дегендей, өмір сүруді жек көретін кім бар
«Бір балгерге бал аштырып едім, тоқсан үш жасайсың» деді деген
Ол сексен үшінде дүние салды

Ишекең әзілқой, өмірсүйгіш, ақжарқындығынан айныған жоқ
Өзінен жас адамды еркелетіп: «Шекер қалтаңнан айналайын» дейтіні тап қазір құлағымда тұрғандай

Оңашада, үйде дем алып отырғанда Ишекең домбыраны еппен шертіп, бір мұңды әуендерді тартатын
Ол күй әуені жүйке жүйеңді қуалап, ойға қалдырушы еді
Мұны мың қатпарлы сол әуендерден тарихтың үскірік суығы ескендей, естігенде арқа-жотам шымырлағандай болушы еді.
Ишекең бір басында талай қабілет пен таланттың басы қосылған, сирек кездесетін тұлға еді
Егер ол медицина ғылымымен айналыспағанда, атақты шешен, мемлекет қайраткері немесе сирек ұшырасатын дипломат, жазушы немесе әртіс, әйтпесе музыкант болуына да дау жоқ-ау деп ойлаймын
Бәрінен де бұрын ол досына да, халқына да адал, 1937-нің ойранында да еш адамға опасыздық ойламаған, жала жаппаған, үш әріптің арандатуына берілмеген текті тұлға еді…
 
Құрал Тоқмырзаұлы 
