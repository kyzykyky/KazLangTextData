Қазақ хандығының 550 жылдығына орай Шу – Тараз – Шымкент – Түркістан – Қызылорда – Жезқазған — Ұлытау бағытында жеңіл атлетикадан марафон ұйымдастырылды
Аталмыш шараны Қазақстан Республикасы Мәдениет және спорт министрлігі, Алматы марафоншылар клубы, АКА group, Tassay компаниялары ұйымдастырды.
Марафоншылар Керей мен Жәнібек хандардың Ту тіккен жері деген тарихи деректерге сүйене отырып, спорттық шараны Жамбыл облысына қарасты Шу ауданынан бастады
Қазақ хандығының алғаш туы тігілген аймақтан жеткен марафоншыларды Тараз қаласының шығыс қақпасынан облыс­тық дене шынықтыру және спорт басқармасы басшысының орынбасары Нұржан Жолдасбеков бастаған тараздық жұртшы­лық қарсы алды.
Шымкент қаласы әкімдігі мен қалалық дене шынықтыру және спорт бөлімі, бөлімге бағынысты спорт мекемелерінің спортшылары марафоншыларды Қазақ хандығының 550 жылдығына арнап қойылған монумент қасында күтіп алып, қаланың ­тарихи жерлерімен таныстырды
Шымкент қала­сының «Наурыз» алаңында іс-шараға қатысушы марафоншылардың қала тұрғын­да­рымен кездесуі өтті
Жиында облыс әкімінің орынбасары С.Қаныбеков сөз сөй­леп жарысқа қатысушыларға сәтті сапар тіледі
Қызылорда облысының аумағына жет­кенде спортшыларды облыстық дене шынықтыру және спорт басқармасының бас­шысы С.Мұстафаев пен «Өркениет – Қызылорда» қоғамдық қорының төрағасы Н.Жалиев бастаған Қызылорда қаласының тұр­ғындары қарсы алды.
Марафоншылар Қарағанды облысына қарасты Сәтбаев, Жезқазған қалаларын басып өтіп, ұлт ұясы атанған Ұлытауды бетке алды
Бұл жерде Алматы марафоншылар клубының директоры Әлім Шәріпов пен команда капитаны Марат Балтабаев Қазақ хандығының нышандық байрағы, яғни Керей мен Жәнібек хан көтерген көк тудың көшірмесін Ұлытау ауданының әкімі Хамит Омаровқа табыстады.
Нұрлан ҚҰМАР
