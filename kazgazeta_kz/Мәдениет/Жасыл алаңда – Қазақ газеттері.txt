Жадыраған көктем мезгілінде бір сәт таза ауаға шығып, жасыл алаңқайда футбол ойнап қайтқанға не жетсін
Осындай бір игі шара Алматы қаласындағы   «Спартак» стадионында өтті
Ұйымдастырушысы — Алматы университеті.
Салауатты өмір салтын на­сихаттауға бағытталған шара биыл елімізде атап өтілетін атау­лы күндерге арналыпты
«Отан үшін, нұрлы болашақ үшін!» деген та­қы­рып­та ұйымдастырылған футбол тур­ниріне Қазақстан Республикасы Президенті мұрағатының қызметкерлері, Абай атындағы Қазақ ұлттық педагогикалық университеті, әл-Фараби атындағы Қазақ ұлттық университеті, Қ.Сәтбаев атындағы Қазақ ұлттық техникалық уни­верситеті, Т.Рысқұлов атын­дағы Қазақ экономикалық универси­теті, С.Демирел атында­ғы уни­верситетінің оқытушы­ларымен «Қазақ газеттері» ЖШС, «Қалам­гер Медиа», «Айқын» және «Proспорт» газеттері, «Қазақстан» ұлттық арнасы, «Алматы» және «Таң» телеарналары сынды бұқаралық ақпарат құралдарының журналистері қатысты
Жиыны 16 команда өзара бақ сынасты.
Спорт шарасын Алматы университетінің ректоры Бауыржан Құлжабаев құттықтау сөзімен ашты
Құттықтау лебіз­де­рін турнирдің бас төрешесі қызметін атқарған белгілі спорт жур­налисі Несіп Жүнісбаев, «Қазақ газеттері» ЖШС-ның Бас директоры – Редакторлар кеңе­сінің тө­рағасы Жұмабек Кенжалин, Қазақстан Жазушы­лар одағы Басқармасы төрағасының орынбасары Жанарбек Әшімжан жалғастырды.
Футбол турниріне қатысу­шылар төрт топқа бөлініп сайыс­ты
Тартысқа толы кездесулер, шебер соғылған голдар, шабуыл­шылар мен қорғаушылардың, қақпа­шы­лардың өрнекті ойын­дары көпшіліктің көңілінен шыққаны сөзсіз
Әр топтан үздік шыққан командалар ширек финалда, жартылай финалда, содан кейін ақтық сында шеберлік байқасты
Әрине, мұндай турнирге қатысудың өзі бір мәртебе
Өйткені жарыстың мақсаты да – оқытушылар мен журналистер арасында салауатты өмір салтын насихаттау болғандықтан, кейбір командалар жеңістің биік тұғырынан көріне алмаса да жарыстың қызықты, мәнді де сәнді өтуіне өз үлестерін қосты.
Нәтижеге тоқталар болсақ, І орын және Алматы универси­те­­тінің Кубогын Т.Рысқұлов атындағы Қазақ экономикалық уни­­верситетінің ­ойыншылары жең­іп алды
ІІ орынға ­әл-Фа­ра­би атындағы Қазақ ұлттық уни­верситеті, ІІІ орынға Радиоэлектроника және байланыс, әскери инженерлік институтының командасы лайық деп танылды
Бұқаралық ақпарат өкілдерінің ойыншылары, атап айтқанда «Айқын» командасы төртінші орын, «Қазақ газеттері» ЖШС-ның жігіттері үздік бестіктің қатарынан көрінді
Жекелеген аталымдар бойынша да марапаттаулар болып өтті
Атап айтқанда, «Қаламгер Медиа» холдингінің атқарушы директоры Жанарбек Әшімжан «Үздік төреші» атан­са, «Қаламгер Медиа» коман­да­сының мүшесі Әлібек Айтақын «Ең жас ойыншы» аталымы бойынша маратталды
«Ең үздік шабуылшы» атағына алғашқы таймда-ақ, «5» гол салған «Ай­қын» командасының ойыншысы Азамат Байдүйсен ие болды
«Қазақ газеттері» ақпараттық пор­талының қызметкері Шерхан Молдахмет турнирдің «Ең үздік қақ­пашысы» атанды
Әрбір ата­лым иегерлеріне университет рек­­торы Б.Құлжабаевтың Алғыс хаты мен қаржылай сый­лық табыс етілді.
Осылайша Алматы уни­верси­тетінің бұл бастамасы көп­шіліктің көңілінен шықты
Спорттық шараны ұйым­дас­тырушылардың бірі Сәбит Шілдебай мұндай игі шаралар алдағы уақытта да жалғасын табатынын атап өтті.
Елдос ТОҚТАРБАЙ
