Астанада XI Дельфий ойындары мәреге жетті
Үш күндік сайыс барысында үздік мәртебесіне ие болу үшін 200-ден астам жас талант бақ сынасты.
Дельфий ойындарын өткізудегі бас­ты мақсат – талантты жастарды насихат­тау, мәдени әлеуетті сақтап, дамыту, мәдениет пен өнердің озық үлгілерінде тәрбиелеу, жастар шығармашылық ұжымдарының кәсіби деңгейлерін арттыру
Сайысқа қатысушылар 12 аталым бойынша өнер көрсетті
Қорытынды бойынша бейнелеу өнері аталымында Бозтай Әкімхан, сәндік-қолданбалы аталымында Балжан Әкімжанова, фотография бойынша Нұрбек Жантілеу топжарды. Ал ұлттық би аталымында «Жемчужинки» ұлттық би ансамблі, қазіргі заманғы би бойынша «Эдельвейс» би ансамблі жеңімпаз атанды
Эстрадалық вокал аталымында Әйгерім Құсайынова, театр номинациясында «Тағылым тамшылары» атты театр студиясы, қысқаметражды кино, бейнебаянда Бақытжан Сәрсенов, домбыра аталымында – Нұрдәулет Тапалов, киім дизайны бойынша Нұрлыайым Тынышбек жүлдегер болды.
Қуаныш УӘЛИЕВ
