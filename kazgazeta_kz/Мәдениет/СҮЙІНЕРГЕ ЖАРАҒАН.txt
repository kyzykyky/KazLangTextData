Ел оны Димаш дейді
Еліңіз не, әлем солай атайды
Ал оның шын аты – Дінмұхаммед
Сірә, ат дегенде жайдан-жай қойылмайды-ау
Адам да атына сай қалыптаса ма, қалай… Әнші Димаштан бірден көзге ұратыны – иманды, ізетті, тәрбиелі жас екендігі
Яғни атына заты сай
Дінмұхаммед есімі орынды қойылған.
Жақсы, бұл реті келгенде айтыл­ған сөз
Енді негізгі айтпағымызға көшелік.
Қазіргі таңда Димаштың әр өнер сапары елең еткізерлік болып тұр
Әр концерттен кейін ол туралы, оның шеберлігі жөнінде сүйсініске, таңданысқа толы лебіздер айтылып жатады
Бұған үйіңде отырып өзің де қуанасың
Бойыңды шаттық кернейді
Өйткені ол – қандасың, қазақтың ұлы
Ал қазақтың баласы еліңді, ұлтыңды жер жаһанға әйгілеп жатса неге бөркіңді аспанға атпасқа, мақтанбасқа.
Ресейдің «Новая волна» деген атақты ән байқауы бар
Бұл байқаудың сахнасына кез келген әнші шыға бермейді
Таңдаулылар, нағыз жүйріктер өнер көрсетеді
Биылғы өткен ән жарысында Димаш та ән шырқады
Қатысушы болып емес, қонақ ретінде.
Ол бұл жолы да көрермендерін таңдай қақтырды
Оның орындау шеберлігіне залда отырған қарапайым көрермендерден бөлек танымал сазгер, Ресейдің халық әртісі Игорь ­Крутой, шоу бизнестің мықтысы Александр Ревзиннің өздері тәнті болды
Жалпы бұл екеуі анау-мынауға таңырқай да, таңдана бермейді
Ал Димаш әншінің құдіреті – оларды орындарынан тұрғызып, талантына бас идірді
Сүйсінесің бе – сүйсінесің! Мақтанасың ба – мақтанасың!
Жұртшылық осы байқаудан кейін Димаштың әніне, жеке өзіне байланысты әсерлерін әлеуметтік желілерде де зор ризашылықпен білдіріп жатты
Оларды оқып отырып кереметтей сезімге бөленесің
Солардың бірқатарын келтіре кетейік.
«Сахнадағы тұрысы, дауыс­ты меңгеруі, залды игеруі ғажап
Бұл – үлкен әріппен жазылатын артист
Олеся Ребрина», «Қазақстан мұндай әншімен мақтануларына әбден болады
Қандай шалқар ­дауыс! Қандай сезім! Татьяна Мунтяну», «Димаштың шығармашылығын ерекше құрметтеймін
Оған бүкіл­халықтық махаббат, әлемдік даңқ, ұзақ өмір тілеймін
Елена Бриненк», «Кім екені, қайдан екені маңызды емес
Маңыздысы талант, тәрбие және адамдық сапа
Димашта осының бәрі бар
Фатима ­Чотгаева», «Құдайым-ау, ол қандай жақсы және әдемі айтады десеңші! Тәңірім оған денсаулық, бақыт берсін
­Екатарина Бакалдина», «Мен кезінде Қазақстанда тұрғанмын
Қазақтар өте қайырымды, ізетті және қонақжай
Димаш мені таңғалдырды
Нағыз талант
Гуми Тус», «Мен Украинаданмын
Талантты әншінің орындаушылығына бас иемін
Осындай біртуар әншісі бар Қазақстан үшін қуандым! Льока», « Фантастика! Браво! Қазақтар, талантты сақтай біліңдер
Оксана ­Литвинова», « Сенің орындаушылығың жанымызды дүр сілкіндірді және қанат бітіріп, аспанға ұшырды
Галина Буковцова, Белоруссия», «Жарайсың, балам! Нағыз қазақстандық жігіт, өз елінің патриоты! Біз сенімен мақтанамыз, Димаш! Антонина Ескова»… Осылай жалғаса береді
Шегі жоқтай
Бұлардың бәрі шет жұрттың адамдары
Алайда талант жер, адам таңдамайды
Адамдар да солай
Талантты тануда, мойын­дауда оның қандай ұлттың не ұлыстың өкілі екендігі маңызды емес
Маңыздысы – дарындылық, табиғилық, шеберлік.
Димашқа шын жүректен риза болатының – ұлтжандылығы
Шет елдегі бір кездесуінде қазақ әндері туралы жылы пікір білдірді
«Біздің әндеріміз ғажап
Оны жүрекпен тыңдай білу керек» деді
Қай жерде жүрсе де алдымен қазақша сөйлеуге ұмтылып тұрады
Қалың орыс жиналған «Новая волнада» да байқау сахнасына шығуына мұрындық болған Байғали Серкебаевқа жүрек лүпілін: « Байғали аға, Сізге үлкен рақмет» деп қазақша жеткізді
Осының өзі кішіпейілділік, жақсылықты естен шығармайтындығы
Көрермен қауымға да ризашылығын білдіруді ұмытпады
Сөзінің аяғында: «Қазақстанға келіңіздер
Біз Сіздерді өте жақсы көреміз» деді
Мұнда да өз еліне, туған Отанына деген риясыз сүйіспеншілікті аңғару қиын емес
Осыны байқау жүргізушісі де байқап қалыпты
«Қандай отаншыл жігіт! Өзі Қытайда гастрольде жүрсе де, жұртты туған еліне – Қазақстанға шақырып жатыр» деп сүйіспеншілігін білдірді.
Сөз басында айтып кеткеніміздей, Димаштың бойынан имандылықтың, қарапайымдылықтың иісі аңқиды
Сахнадағы жүріс-тұрысы, өз-өзін ұстауы көпшілікке ұнайды
Ерсі қимылға, артық сөзге бармайды
Бұл нағыз қазақы тәрбиенің нышаны
Бала кезінде атасы мен әжесінің ­бауырында өскендіктің нәтижесі болар бұл, сірә.
Димашқа көп салмақ түсіп жүргені анық
Бірақ мұны байқат­қысы келмейді
Әнді бабына кел­тіріп, көрерменге жеткізе білу де – үлкен ізденісті, еңбекті қажет етеді
Екі тілде таза сөйлейтінін білеміз
Кейінгі кезде бұларға қоса ағылшынша да, қытайша да сұхбат беріп жүр
Бірқатар әндерді шетел тілдерінде шырқайды
Осының бәрі жеңіл тимейтіні белгілі
Алайда ол көп сенімінен, әсіресе өз елінің, өз халқының сенімінен шығу үшін қандай да кедергіні төзімділікпен жеңіп келеді.
Елді, халықты төрткүл әлемге танытуда бір адамның да қабілет-қарымы жетіп жатыр екен
Оған Димаштың бүгінгі жетістігі дәлел
Ол қазір Америкаға да, Италияға да, Францияға да… танымал
Димашты тану арқылы жер жүзі қазақ деген ұлтты біліп жатыр
Міне, шынайы таланттың құдіреті! Мұндай талант жылда пайда болмайды
Ғасырда бір рет келер, бәлкім.
Димаш әлі жиырма беске де келген жоқ
Соған қарамастан бағын­дырған белестері ауыз толтырарлық
Оған тілейтініміз ұзақ ғұмыр
Тіл-көзден аман болсын
Талантымызды қорғай да, сақтай білейік.
Абай атамыздың «Сүйер ұлың болса сен сүй, сүйінерге жарар ол» дейтіні бар емес пе? Осы сөз ­Димаш секілді ел мерейін тасытып жүрген ардақтыларымызға арнап айтылғандай.
Ол – расында да халқының абыройын асқақтатып, сүйінерге жарап жүрген ел ардақтысы.
Нұрперзент ДОМБАЙ
