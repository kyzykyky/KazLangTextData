Жуырда кәсіпқой боксшы, отандасымыз Қанат Ислам АҚШ-тағы кездесуін сәтті аяқтап, Доминикан Республикасының боксшысы, 31 жастағы Джонатан Батистаны нокаутпен жеңді
Кездесу АҚШ-тың Флорида штатындағы Майами қаласында өткен болатын
Айта кетейік, Қанат Ислам бүгінгі таңда кәсіпқой рингте өзін тек жақсы жағынан көрсетіп келеді.
Оның бокстасу мәнері, құлаштап ұратын соққылары нағыз қазақ боксшына тән стильмен өрнектелетінін көрермен қауым жақсы біледі
Қанаттың жұлдызды шағы 2008 жылы Пекин олимпиадасында жанған болатын
Бұл кезде ол Қытай елінің атынан шықса да, сол олимпиададан кейін 2010 жылы Қазақстанға қоныс аударып, еліміздің азаматтығын алды
Бокс жанкүйерлері Қанат Исламның «Астана арландары» клубының атынан шығып жүрген жеңісті кездесулерін әлі ұмыта қоймағаны белгілі
Қанат өз қарсыластарын айқын басымдықпен ұтып жүрді.
Соңғы жылдары ­дарынды бокс­­шы АҚШ-та сәтті өнер көр­сетіп келеді
Мәселен, Эмилио Хулио Хулиомен кездесуінде жеңісті сәтін де ерекше атап өтуімізге болады
29 жастағы Қанат Исламның бұл кәсіпқой бокстағы 15-ші жеңісі
Осыған дейін ол 13 кездесуін уақытынан бұрын аяқтаған болатын
Ал бұл жеңіліс 34 жастағы колумбиялық боксшының 29-шы кездесуіндегі 12-ші жеңілісі болып саналды
Қазіргі таңда жерлесіміз WBA (Дүниежүзілік бокс ассоциациясы) тұжырымы бойынша орташа жеңіл салмақта «Fedecaribe» (Америка және Кариб теңізі аймағы чемпионы) титулының иегері
Промоутері – «Nelsons» компаниясының менеджері Нельсон Мендес.
Өмірғали ӨМІРСЕРІК
