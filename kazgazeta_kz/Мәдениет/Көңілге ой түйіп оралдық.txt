Фархадбек Қанафин,
Ш.Құсайынов атындағы Ақмола облыстық 
қазақ музыкалық-драма театрының қоюшы режиссері:
Жақында Ресейдің Қазан қаласында өткен жас режиссерлердің V Халықаралық «Ремесло+» театр фестиваліне қатысып қайттық
Татарстан Республикасы Мәдениет министрлігі мен Г.Камал атындағы Татар мемлекеттік академиялық драма театрының ұйымдастыруымен осымен 5-ші рет өткізіліп отырған бұл фестивальге 7 театр қатысты, оның алтауы – татар театрлары, біреуі – біздің елден
Ол – Шахмет Құсайынов атындағы Ақмола облыстық қазақ музыкалық-драма театры
Барлығы 13 қойылым көрсетілді, оның 3-еуі – конкурстан тыс
Фестиваль аясында жас режиссерлердің зертханасы өтті.
Біздің театр ұжымы осы фестивальде республика атынан тұңғыш, ал Орта Азия елдерінен жалғыз қатысушы болды.
Набережные Челны қаласының Татар мемлекеттік драма театры Ж.Сиблейрастың «Теректерді жел тербетеді» (Т.Имамутдинов) қойылымынан бастау алған фестиваль барысында Т.Миннулин атындағы Нижнекамск Татар мемлекеттік драма театры Н
Угариннің «Малғұн махаббат» (Ю.Павлов), И.Зайниевтың «Жолың болсын» (А.Гафаров), К.Тинчурин атындағы Татар мемлекеттік драма және комедия театры К.Тинчуриннің «Сөнген жұлдыздар» (Р.Гарипова), біздің Ш.Құсайынов атындағы Ақмола облыстық қазақ музыкалық-драма театры И
Лаузундың «Офис» (Ф.Қанафин), т.б
қойылымдар көрсетілді.
Камал театры жас драматург И.Зайниевтың авторлығымен қойылған «Махаббат FM» комедиясын көрсетті
Жасы небәрі 26-дағы Илгиз Зайниев қазірдің өзінде 38 пьесаның авторы, оның 20-сы Татарстан ғана емес, Ресейдің өзге театрларында қойылып келеді
Пьесаларының айтар ойы терең, тілі шұрайлы, туынды архитектоникасын жинақы сақтайтын жас туындыгер қазіргі уақытта татар драматургиясында ерекше құбылыс, бөлекше дарын екендігі сезілді.
Конкурстық қойылымның соңғысы Т.Миннулиннің «Ауыл иті – Ақбай» музыкалық ертегісін жас режиссер Лилия Ахметова сахналаған.
Зертхананың алғашқы көрсетілімі ­Р
­Букаевтың режиссерлігімен қойылған Б.Фрилдің «Аударма қажет» эскизі болды
Екінші эскизді режиссер Д.Салимзяновтың Я.Пулинович пьесасы бойынша «Жанна» қойылымын театр фойесінде көрсетті
Үшінші эскиз А.Огарев сахналаған «Эстонша еске алу» қойылымы үлкен зал сахнасының ішкі жағында көрсетілді.
Соңғы эскизді режиссер Д.Хуснияров сахналаған А.Батуринаның «Кафе «Шарур» қойылымы қазақ қызы Асылдың үлкен қалаға жол тартып, өмір тауқыметінен тауы шағылуын көрсетеді
Режиссердің сахна кеңістігінде актерларды шең­бер мизансценада орналастырып, кейіпкерлердің әрекет кезінде ортаға шығуы қойылымның шешімін жақсы ашқан
Динамиканың өсуі, мизансценалардың жинақылығы режиссердің қарымдылығын байқатты
Эскиздер жабық түрде көрсетілді
Әрбір эскизді көріп болған соң, көрермендер өз ойларын білдіріп, сыншылар талдау жасады.

Фестиваль соңында ұйымдастыру мен сыншылар алқасы коллегиясы қатысушылармен кездесу жасап, пікір алмасты
Қатысушыларға ТР Мәдениет министрлігінің дипломдары, ал зертхана режиссерлеріне Алғыс хаттар табыс етілді
Фестиваль ұйымдастырылуы жағынан жоғары деңгейде өтті
Таза шығармашылыққа көңіл бөлінді
Біздің елдегі кейбір фестивальдердей беталды шашылу, қажеті шамалы «прологтар» мен концерттер, «қызыл жолмен жүру» болған жоқ
Көре отырып салыстырасың, салыстыра отырып таразылайды екенсің
Фестиваль – фестиваль күйінде өтуі тиіс екен
Көркемдік деңгейі, биік қойылымдар, тосын режиссерлік шешімдер, арынды актерлік ойындарға куә болып елге оралдық.
