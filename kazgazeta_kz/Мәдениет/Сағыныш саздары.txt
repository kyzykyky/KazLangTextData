Алматыдағы Ө.Жолдасбеков атындағы Студенттер сарайында Қазақстан Республикасының еңбек сіңірген мәдениет қызметкері, Қазақстан Компози­торлар одағының мүшесі, Қостанай облысы Аманкелді ауданының Құрметті азаматы, әнші-композитор Қалибек Деріпсалдиннің «Тобыл-Торғай әуендері» атты авторлық кеші өтті
 Кеш Қазақстан Республикасы Тәуелсіздігінің 25 жылдығына, сондай-ақ Торғайдағы ұлт-азаттық көтерілістің 100, Қостанай қаласының 80, Арқалық қаласының 60 жылдығына арналып, Қостанай қаласы әкімдігінің қолдауымен өткізілді. 
Концертте композитордың «Қостанай туралы ән», «Қайдасың, аңсағаным?», «Сен мені түсінесің бе?», «Аяулы жан аға», «Тобыл таңы», «Жихан шапағат», «Әке арманы», «Қимадан бе едің, қалқатай?», «Сағыныш сазы», «Айлы түнде» және т.б
әндерін өнерсүйер қауым зор қошеметпен тыңдады
Сонымен қатар халық композиторлары Әбілахат Еспаев, Бақытжан Байқадамовтың лирикалық әндерімен қатар Б.Сәуекенов, Б.Хамзин, Б.Мұқашев, Қ.Мақанов, Т.Сейдах­метов­тың шығармалары орындалды
Концертте белгілі әншілер – Досымжан Таңатаров, Есет Сәдуақасов, Сүлеймен Ибрагимов, Ғазиза Жұмекенова, Гүлмира Сарина, Жанатбек Қадіров, Нұрболат Арзамасұлы және т.б
өнер көрсетті.
Өнер иесін Мемлекет және қоғам қайраткері, бұрынғы Сенат депутаты Аманжол Сейітжанов құттықтап, иығына шапан жапты
ҚР Еңбек сіңір­ген қайраткері, ҚР Композиторлар одағы­ның мүшесі Ермұрат Үсенов өзінің жүрекжарды лебізін білдіріп, соңғы үл­гі­дегі ұялы телефонды сыйға тартты
«Қа­зақ газеттері» ЖШС-ның Бас дирек­торы, жазушы Жұмабек Кенжалин, Ләйлә Молдағалиқызы ізгі тілектерін арнады.
Қалибек Деріпсалдин өз сөзінде концертінің өтуіне қолдау көрсеткен Қостанай қаласының әкімі Базыл Жақыповқа, «Қазақстан» РТРК АҚ басқармасының төрайымы Нұржан Мұхамеджановаға, «Қазақстан-Қос­та­най» телеарнасының басшысы Әлібек Татановқа, әл-Фараби атындағы Қазақ ұлттық университетінің ­ректоры Ғалым Мұтановқа, меценаттар – Мырзабай қажы Теңгебаевқа, Мұрат Боранбаевқа, ­Мадияр Алдонғаровқа, Жантемір Хамзинге, сондай-ақ Алматы қалалық сотының төрағасы Ақжан Ештайға, Қостанай облыстық Мәдениет басқармасының басшысы Ерлан Қалмақовқа өз риза­шылығын білдіріп, алғыс айтты
Ком­по­зитордың шығармашылық кешіне өнердегі достары мен әріптестері – Қазақстан Республикасының Еңбек сіңірген қайраткерлері, композитор Бейбіт Дәлденбаев, дирижер Жалғасбек Бегендіков, театр артистері – Сағызбай Қарабалин, Саят Мерекенов, Жұмағұл Қыдыралиев, Дәулет Жарқынбеков сынды азаматтар арнайы келіп қатысты.
Қ.Деріпсалдин Қостанай облысы (бұрынғы Торғай) Амангелді ауданы Батпаққара ауылының тумасы

Елбасының Жарлығымен Қазақ КСР-нің Еңбек сіңірген мәдениет қызметкері атанған
Бүгінде Қостанай облыстық «Мирас» ансамблінде еңбек етіп келеді
Авторлық туындылары М.Бесбаев, С.Майғазиев, Е.Сәдуақасов, «Нұр-Мұқасан», Д.Таңатаров және т.б
белгілі әншілердің репертуарына енген.
Д.ЖҰМАТҰЛЫ
