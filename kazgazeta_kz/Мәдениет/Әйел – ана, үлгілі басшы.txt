Таяуда «Қазақстанның іскер әйелдері қауымдастығы» мен «Даму» кәсіпкерлікті дамыту қоры» АҚ, Еуразиялық қайта құру және даму банкінің бірлесуімен өткен семинар аймақта шағын және орта кәсіпкерліктің еңсесін тіктеуге бағытталды
Кәсібін енді қолға алып, ісін бастауға ниеттенген және шаруасының шырайын келтіріп, кәсіпкерлікке бейімделген іскер әйел­дер экономиканы өркендететін сала­ны жандандырудың қыр-сырын меңгерді.
Белсенді әйелдердің бас­қо­су­ын­да өңірде кәсіпкерліктің өрістей тү­суіне мемлекет ­тарапынан жасалып жатқан көмектерге тоқталған облыс әкімінің орынбасары Бану Нұрғазиева бизнестің буы­нын бекітуде әйелдердің ықпалы туралы әңгімеледі
Соңғы жылдары мемлекеттік қолдаудан кенде қалмай, табыстарын молайтып, отандық өнімдердің брендке айналуына жол салған кәсіпкер әйелдердің белсенділігі жоғары екендігін жеткізді
«Қазақстанның іскер әйелдері қауымдастығының» президенті Р.Сәрсембаеваның айтуынша, елімізде мемлекет берген мол мүмкіндікті игілігіне пайдалану үшін субсидия алған, бизнеске оқыту бағдарламасына қатысушы кәсіпкерлердің қатарында әйел­дердің үлесі басым екен
Сондай-ақ, елімізде кәсіпкерлігінің көкжиегін кеңейтуге мүмкіндік алған шағын және орта бизнес өкілдерінің 40 пайызын әйелдер құрайды
«Бизнестің жол картасы – 2020» бағдарламасы бойынша ­республика көлемінде 52 мыңнан аса нәзік жандының жобасы қолдау тапқан
Семинарда Еуразиялық қайта құру және даму банкінің аға маманы Айбек Оразов Қазақстандағы шағын бизнеске қолдау көрсету тобының жұмысымен таныстырып, қаржыландырылған жобалар жөнінде мәлімет берді.
«Даму» аймақтық филиалында атқарылып жатқан игі істерден хабардар еткен қордың бас менеджері Жанар Ермаханбетова енді облыстағы шағын және орта, ірі бизнес өкілдері «Даму» қорының аймақтық филиалында халыққа қызмет көрсету орталығының қызмет түрлерін пайдалана алатындығын жеткізді
Кәсіпкерлердің ұзын-сонар кезекке тұрып, уақытын зая кетірмеу үшін жан-жақты мүмкіндіктер қарастырылып, осындай келісімдегі екіжақты меморандумға қол қойылған
Халыққа қызмет көрсету орталығының маманы заңды тұл-ғаларды мемлекеттік тіркеу, олардың филиалдары мен өкілдерін тіркеуді есепке алуға өтініш беру, патент пен түрлі анықтамалар алу және т.б
қызметтерді көрсетеді.
Мемлекет тарапынан жасалған шынайы қамқорлықтың шапағатын сезініп, отандық өндірісті өрістеткен кәсіпкерлер тәжірибесімен бөлісіп, шеберлік сыныбын өткізді
Мемле­кеттік бағдарламалар аясында қол жеткізген жетістіктерін ортаға салып, пікірталас ұйымдастырды.
Отбасының берекесін келтіріп, бала тәрбиесімен үзбей айналыса жүріп, үйден тыс жердегі жұмысын да тындырып, елдің әлеуметтік-экономикалық ахуалына өзіндік үлес қосып жүрген әйелдер аз емес
Олардың арасында үлкенді-кішілі мекемелер басшылары, өз ісін ұршықша иіріп отырған кәсіпкерлер де бар
Өнегелі ана, үлгілі басшы атанып жүргендері қаншама!
Жуырда облыс әкімді­гінде болған іскер және саясаткер әйелдердің басқосуында «Қазақ­станның іскер әйелдері қауым­дас­тығының» президенті Раушан Сәрсембаева Маңғыстау облысын­дағы әйелдердің ерекше белсенділігіне назар аударды.
Шараны ашып, жүргізіп отырған «Нұр Отан» партиясы облыстық филиалы төрағасының бірінші орынбасары, облыстық саясаткер әйелдер клубының жетекшісі Халила Нұрғалиева клубқа елуден астам әйел мүше екендігін айтып, өңіріміздің дамуына әйелдердің 42 пайызы үлес қосып жүргенінен хабардар етті.
«Қазақстанның іскер әйелдері қауымдастығының» президенті ­Рау­шан Біргебайқызы Маңғыстауда гендерлік саясаттың даму қарқыны жоғары екендігін атап өтті.
– Облыс басшылығында, «Нұр Отанның» жергілікті филиалында құрбыларымыз қызмет етеді, – деді ол
– Өзге аймақтарда әйел адамдарға осынша қолдау көрсетіліп жатқанын көрмедім
Саясаткер әйелдер клу­бындағы замандастарымыздың әр­қай­сысы он шақты қыз-ке­ліншекке өз жұмысының қыр-сырын үйретіп, соңынан ерте алса, әйел­дер белсенділігі қазіргіден де арта түсер еді
Сондай-ақ Раушан Сәрсембаева биыл қауымдастыққа жиырма жыл толатынын хабарлады
Іскер әйелдерді бір ортаға ұйыстырып, олардың жұмыстарында кездесетін проблемаларды жұмыла шешуді ұйымдастырып жүрген осынау үлкен ұйымның мерейтойы қазан айында аталып өтпек.
Басқосуда сөз сөйлеген жаңаөзен­дік Тілектес Аманқосқызы бір қала­да күніне 25-30 әйелдің өмірге сәби әкелетінін тілге тиек етіп, мұны өңіріміздегі әйелдер тұрмысының жақ­сар­ғанымен байланыстырды
Жиналысқа қатысқан іскер әйелдер аймақтағы жетістіктерге тоқталып, кейбір келеңсіздіктерді болдырмау туралы пікірлерімен бөлісті
Басқосуды қорытындылаған облыс әкімінің орынбасары Бану Нұрғазиева іскер әйелдердің жұ­мысын жоғары бағалап, ризашы­лығын білдірді.
Валентина ҚОЗЫБАҚОВА,
Фарида МҰҢАЛҚЫЗЫ
Маңғыстау облысы
