Дәл осындай тақырыппен фоль­клор­лы-этнографиялық ансамбль­дердің ІІ халықаралық дәстүрлі музыка фестиваль-байқауы өтті
Шараны Алматы қаласы Мәдениет бас­­қармасы«Алматы әуен­дері» концерттік ұжымы ұйым­дас­тырды
Жамбыл атындағы Қазақ мемлекеттік филармониясында өткен шара Қазақ хандығының 550 жылдығына арналды.
Ұлттық дәстүрлі өнерімізді насихаттауды мақсат еткен музыка фестивалі 2011 жылдан бері ұйымдастырылып келеді
Биылғы фестивальдің ерекшелігі оның ауқымының кеңейіп, алыс-жақын мемлекеттерден өнерпаздарды шақыртып, халықаралық деңгейде өтуінде
Байқауға республикамыздың барлық облыстары мен түркітілдес елдердің этно-фольклорлық ансамбльдері, дәстүрлі әнші-күйшілер, музыка зерттеушілері қатысты.

Шараның басты ұйым­дас­тыру­шыларының бірі «Алматы әуендері» концерттік бірлестігінің директоры Бағдат Тілегеновтің хабарлауынша, 2011 жылғы байқауға 28 ансамбль қатысса, биыл олардың саны 41-ге жеткен
Бір қуантарлығы, додаға өз бақтарын сынау үшін қатысып көруге кейбір ансамбльдер өздері өтініш білдіріпті
Солардың бірі – Оңтүстік Қазақстан облысының «Жетісай сазы» ансамблі
Же­тек­шісі – композитор, ­музыка­та­ну­шы Бөрі Иса
Фестивальді ұйымдастыруға ат­салысқан Алматыдағы №4 ор­та­лық кітапхананың ­директоры Сағын Кәденқызы шара жас­тарды елін, жерін, атадәстүрін құрметтеуге дәріптейтінін айтты
­Фестивальге Ыстанбұл консерваториясының про­фессоры Жихан Юртчи, Ресей Федерациясының еңбек сіңірген артисі, Башқұртстанның халық артисі Рамил Гайзуллин, Өзбек­станның халық артисі, дирижер Фарух Садықов, Қырғызстанның халық артисі, Қырғыз ұлттық кон­серваториясының ректоры, профессор Мұратбек ­Бегалиев, Қа­­зақстанның еңбек сіңірген қай­раткері, қобызшы-профессор ­Базархан Қосбасаров, Қазақстанның еңбек сіңірген қайраткері, «Құрмет» орденінің иегері Жамағат Темірғалиев, Қазақстанның еңбек сіңірген артисі, Нұрғиса Тілендиев атындағы «Отырар сазы» фольклорлық-этнографиялық ансамблінің дирижері Жалғасбек Бегендіков қазылық етті.
Кеш шымылдығы Жамбыл атын­дағы Қазақ мемлекеттік филармо­ниясының концерт залында «Сазген сазы» фольклорлық-этнографиялық ансамблі­нің орындауындағы Жалдыбайдың «Қара жорға» күйімен ашылды
«Арлан» театры ұлттық киімдер топтамасын көпшілік назарына ұсынды
Алматы қалалық Тілдерді дамыту, мұрағаттар және құжаттама басқармасының бастығы Мамай Ахет бұл шараның маңызын атап өтіп, құттықтау сөз сөйледі.
– Біз ұзақ жылдар өзіміздің тарихымызға өзгенің көзімен қарап келдік
Тәуелсіздіктің арқасында бүгінгі таңда әлем жұртшылығына өз тілімізбен, өз мәдениетімізбен құнды екенімізді сезіне бастадық
Тарихи мұраларымызды, өз ән-күйімізді насихаттауға жол ашылды
Бұл – Тәуелсіздігіміздің жемісі
Қолымыздағы ­барымызды бағалай білейік
Алматы қаласы бүгін бар­шаңызды осындай өнер жәр­мең­кесінде күтуге дайын, – деді Мамай Ахет.
Қазылар алқасының төрағасы Базархан Қосбасаров қатысушыларға сәттілік тіледі.
Байқау ережесі төрт бөлімнен тұрды
Бірінші бөлімде – фольклорлы-этнографиялық ансамбльмен күй ойнау болса, екінші бөлімде – кез келген көне халық аспабымен күй тарту, үшінші бөлімде – ансамбльдің сүйемелдеуімен вокалдық шығарма орындау
Ал төртінші бөлім – еркін тақырыпқа негізделген
Үміт­керлердің жас ерекшелігіне шектеу болмағандықтан, мектеп оқушы­ларынан бастап, кәсіби өнерпаздар да қатысты
Өнер ұжымдарын бағалауда ең әуелі орындаушылардың шеберлігі, шығарманың мазмұны мен көркемдік деңгейі және ұлттық сарынды жеткізе білуі назарға алынды
Қырық ансамбль­дің ішінен 11 лауреат таңдау оңай болмады
Қазылар алқасы 2011 жылы өткен фестивальге қарағанда ансамбльдердің орындау мәнері, аспапты меңгеру деңгейі анағұрлым өскенін айтты
Шет мемлекеттерден келген қазылар алқасының мүшелері қазақтың халық аспаптарының әуезді үніне қызыға да тамсанып қарағанын атап өтті.
Үш күнге созылған фестивальдің гала-концерті мен жеңімпаздарды марапаттау рәсімі лауреат атанған ұжымдардан жинақталған оркестр орындауындағы Түркештің күйі «Көңілашармен» ашылды
Дирижері – Жамағат Темірғалиев болды
Түрік халық аспаптары ансамблі Құрманғазының күйі «Адайды» лауреат атанған ұжымдармен бірге орын-дап, көпшіліктің ыстық ықыласына бөленді
Өзбекстанның халық артисі Фарук Садықовтың дирижерлігімен «Балбырауын», Жалғасбек Беген­ді­ков­­тің дирижерлігімен «Сарыарқа» күйлері орындалды
Сонымен фес­тиваль қорытындысы бойынша Түркиядан келген Түрік халық аспаптар ансамблі, еліміздің «Дидар», «Сүйінбай сазы», «Әлқисса», «Ақжарма» , «Нава» , «Алер» , «Адырна», «Қамбархан» фольклор­лы-этнографиялық ансамблдері лауреат атанды
Бұл ансам­бльдер еліміздің аймақтарынан келіп қатысты
Арасында Қырғызстан, Өзбекстаннан келген ұжымдар бар.
Сонымен бірге фестиваль қа­ты­су­­шыларына арналған арнайы сыйлықтар да табыс етілді
Музыкатанушы ғалым Болат Сарыбаев атындағы сыйлықтың жеңімпазы деп Астана қаласынан келген Қорғаныс министрлігінің ансамблі танылды
Жетекшісі–­Равиль Отарбаев
Ал академик Ахмет Жұбанов атындағы сыйлық Атырау облысының «Ақерке Жайық» фольклорлы-этнографиялық ансамбліне тапсырылды
Жетекшісі – Бауыржан Ақтаев
Алматы қаласы әкімінің сыйлығы Астана қаласының «Сары Арқа» ансамбліне бұйырды
Жетекшісі – Нұрлан Хамзин
Фестиваль қатысушылары күй тартылып, ән шырқалып жатқан жер – елдің құтын, халықтың қасиетін шақыратынын айтып, шарадан алған ұшан-теңіз әсерлерімен бөлісіп жатты
Әсіресе, жастардың белсенділік танытып, ұлттық мұрамызды ұмыт­пағаны қуантады.
Ақбота ИСЛӘМБЕК
