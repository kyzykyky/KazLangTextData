Алматыда режиссер Ерлан Нұрмұхамбетовтың «Жаңғақ тал» фильмінің көрсетілімі өтті
Туындыны Қазақстан Республикасы Мәдениет және спорт министрлігінің тапсырысы бойынша Ш.Айманов атындағы «Қазақфильм» түсірді.
Фильмде қарапайым отбасылардың өмірі бейнеленген
Оқиға желісі Оң­түстік Қазақстан облысындағы Леңгір қаласында өрбиді
Түсіру тобының айтуы бойынша, бұл аймақтың таңдалып алынуы жайдан-жай емес екен
Өйткені Леңгір аймағында жаңғақ ағаштары көптеп өседі
«Мен бала кезімде бір адамның жаңғақ ағашын таяқпен ұрғылап жатқанының куәсі болдым
Сөйтсем, ол жаңғақтарды түсіріп жатыр екен
Бұл көрініс санамда жатталып қалды
Кейін ол фильмнің негізгі арқауына айналды» дейді режиссер Ерлан Нұрмұхамбетов
Осын­дай фильм түсіру туралы идеяны режис­сер бұдан 10 жыл бұрын ойластырған екен.
Естеріңізге сала кетелік, «Жаңғақ тал» фильмі 2015 жылы қазан айында Оң­түстік Ко­реяда өткен 20-шы Пусан ха­лық­а­ра­лық кинофестивалінде «Жаңа бағыт» секциясының бас жүлдесіне ие болған
XXXI варшавалық халықаралық кино­фес­тивальде «Еркін рух» жаңашыл кино байқауына да қатысты
Бұдан басқа, «Жаңғақ тал» фильмі биылғы жылдың басында Францияның Везуль қаласында өткен 22-ші Азия киносының халықаралық кинофестиваліне қатысып, Халықаралық әділқазылардың және кино сыншылардың арнайы жүлдесіне ие болған.
Әйгерім ЖҰМАСАҒИЕВА
