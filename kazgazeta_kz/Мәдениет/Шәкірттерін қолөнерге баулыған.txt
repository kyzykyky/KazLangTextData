Қазақ мәдениеті мен дәстүрінің ең бір асыл мұрасы – ұлттық музыка аспаптары
Бұл аспаптар туралы естіп жүрміз, оқып жүрміз, алайда оларды жасайтын шеберлер жайлы мағлұмат жалпақ жұртқа жете бермейді
Қазақтың ою-өрнегін насихаттап, оны осы заманғы келбетке келтіріп жүрген шеберлердің бірі – Бесағаш ауылындағы №45 мектеп-гимназиясының бейнелеу, технология пәндерінің мұғалімі Ақжол Жабағиев.
Ақжол Нұрқуатұлы 2008 жылы Ал­матыдағы Абай атындағы педагоги­калық университеттің сызу және бейнелеу мамандығын тәмамдап, еңбек жолын «Дала саз» атты музыкалық аспаптар жасайтын шеберханада бастаған
Бұл еңбекқорлықты, нәзіктікті талап ететін жұмыс
Нағыз шебердің қолынан шыққан домбыра ғана дұрыс үн шығарып, «сөйлеп» тұрады
Оны бойында осы өнерге деген құштарлық сезімі, жүрек көзі бар жандар ғана жасаса ­керек
Ақжол шеберханаға келгенде домбыраның құрылысы, оның қалай жасалатындығы туралы біраз мағлұмат білетін
Сол үйренгені кәдеге жарап, білгенін толықтырып, тез бейімделіп кетті
Домбыраның дыбыстық қасиеті құлаққа жағымды болуы ағашына байланысты
Шебердің осыған көзі жетті
Бұл аспап өрік, алма, жиде, жаңғақ сияқты жеміс ағаштарынан жа­салады
Ол бұл шеберханада жалықпай еңбек етіп, шебер­лігін шыңдай білді
Домбыраның түр-түрін жасап көрді
Құрама домбыра, бүтіндей шабылған домбыра деген­дей домбыраларды өрнектеп, нақыштап сәнді етуді де үйренді.
А.Нұрқуатұлы 2013 жылы ауда­ны­мызға қарасты Бесағаш ауылындағы №28 орта мектепке бейнелеу, техноло­гия пәнінің мұғалімі болып жұмысқа орналасты
Ол өзінің педагогикалық жұ­мысында оқушылардың шығарма­шы­лық қабілеттерін дамыта отырып, еңбекке баулу арқылы рухани жағынан дамыған жеке тұлға тәрбиелеуді мақсат етті
Бұл білім ордасының қабырғасында еңбек етіп жүрген кезінде «Өнерім өміріммен егіз» атты тақырыпта жеке сурет көрмесін ұйымдастырған болатын
Көрмеге қылқаламынан туындаған картиналарымен қоса, қамшы, домбыра, кәдесый бұйымдары қойылған
Көрмені мектеп ұжымы мен оқушылары қызыға тамашалап, өте жоғары бағалаған еді
Ақжолдың сурет өнеріндегі тағы бір жетістігі – Алматы қаласындағы Сарыбаев атындағы колледждің фойесінде 20 метрлік қабырғаға ­«Наурыз» тақырыбында сурет салып бергені дер едік
­Наурыз нақыштарын әдемі суреттеген қылқалам шеберінің бұл еңбегі зор бағаға лайық.
Бүгінде Ақжолдың жеке шебер­ханасы бар
Онда ол домбыра, астау, кәдесый бұйымдарын жасайды
Әсіресе атасы Зікірбайдан үйренген қамшы өру өнеріне көп көңіл бөледі
Ақжолдың қолынан шыққан қамшыға сұраныс өте жоғары
Ол қамшы өрудің түрлері мен оның қыр-сырын қазақстандық телеарналардан да айтып жүр
Сан түрлі өнерді жанына серік еткен жас шебердің өнерге құштарлығы, ұрпақ тәрбиесі­не қосып жүрген үлесі өз бағасын алып, «М.Мақатаев» төсбелгісімен марапатталды
Жас ­ше­бердің алдағы мақсаты өнерлі шә­кірт­тер тәрбиелеу ісін жалғастыра беру.
Меруерт Дүйсенғалиева
Алматы облысы
