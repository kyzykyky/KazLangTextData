Биыл елімізде Елбасының тапсырмасына орай көптеген мерекелер өткізу жоспарлануда
Осы орайда Қостанай облысы Аманкелді аудандық орталық кітапханасында «Қазақ хандығына – 550 жыл» атты тұрақты кітап көрмесі ашылды
Шараны ұйымдастырудағы мақсат – бүгінгі жас ұрпақтың бойына патриоттық сезімді қалыптастыра отырып, олардың тарихты терең ұғынуына ықпал етіп, қызығушылықтарын арттыру.
Көрмені мектеп оқушылары ұстаздарымен бірге келіп, тамашалады
Олар Қазақ хандығының құрылуы, қалыптасуы, нығаюы жөнінде мағлұмат алды
«Қазақ хандығының тарихы», «Қазақ жерінің 100 аңызы», Қ.Әбуевтің «Қазақстан тарихының ақтаңдақ беттерінен», Ж.Қасымбаевтың «Кенесары хан» атты еңбектері, Мұхаммед Хайдар Дулатидің «Тарихи Рашиди» шығармаларымен, сондай-ақ мерзімді басылымдарда тарих тақырыбына арналған мақалалармен танысты
Кітап көрмесі жыл бойы жалғасады.
Г.ҚАЛМАҒАНБЕТОВА, 
Аманкелді аудандық кітапханасының
кітапханашысы 
Қостанай облысы
