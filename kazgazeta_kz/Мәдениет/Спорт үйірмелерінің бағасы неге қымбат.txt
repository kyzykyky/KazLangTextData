Қазақстан республикасының спорт және дене шынықтыру істері агенттігінің назарына!
Егемен еліміздің ертеңгі болашағы бүгінгі жас ұрпақ
Дені сау, рухы таза ұрпақ өсіріп тәрбиелеу ең маңызды да негізгі мәселе болып табылады
Мемлекет басшысы Н.Ә.Назарбаев «Қазақстан – 2050» Стратегиясы – қалыптасқан мемлекеттің жаңа саяси бағыты» атты Жолдауын­да салауатты өмір салтын қалыптастыру – ұлт денсаулығының кілті болып табылады дей келіп, «біз балаларымыздың денсаулығын қамтамасыз етуге жаңа тәсілдер енгізу мәселесімен жұмыс жүргізуіміз қажет» деген болатын.
Ел болашағы – дені сау ұрпақ дегені­міз­бен қазіргі қазақ балаларының денсау­лығы дәрігерлерді қатты алаңдатып отыр
Өйткені мектеп қабырғасындағы 2,5 мил­­лион оқушының көбісінің омыртқасы қи­сайған
Бұдан басқа жеткіншектердің екіншісінде гастрит пен асқазанның ойық жарасы кездессе, елу жеті пайызында қан айна­лым жүйесінің жұмысы бұзылған
Жыл­­дан-жылға балалар әлжуазданып барады.
Елімізде балаларға арналған көптеген спорт үйірмелері бар
Мәселен, Алма­тыда балаларды күреске, дзюдоға, бокс­қа дайындайтын спорт үйірмелері жетер­лік
Әрі бұл спорт түрлеріне қаракөз қан­дастарымыз жиі баратын көрінеді
Себебі біріншіден бұл спорт түрінің бағасы бас­қалармен салыстырғанда анағұрлым ар­занырақ болып отыр
Көптеген жерлерде жаттықтырушылар балаларды айы­на орташа есеппен алғанда 5000 теңгеге жаттықтыратын көрінеді
Сондықтан әлеу­меттік жағдайы қиын ауылдан шық­қан қазақ балалары спорттың жекпе-жек түрлеріне еріксіз барады
Екіншіден, жас­тарымыз бұл спорт түрлерімен айна­лысуды мақтан тұтады
Үшіншіден, бапкерлер қазақ болғаннан кейін ауызекі тілде сөйлеу де жеңілірек
Дегенмен, қазақ балалары басқа спорт түрлерімен белсенді айналыса бермейді
Себебі олардың бағалары қымбат
Мәселен, футболға қатысу үшін айына – 7 мың, таэквондоға – 9 мың, баскетболға – 7 мың теңге төлеу керек
Бұның өзі қолжетімді баға болып саналатын көрінеді
Ал бағасы қымбат спорт үйірмелеріне спорттық гимнастика (12,5 мың теңге), суға секіру (12 мың теңге), көркем гимнастика (13 мың теңге), үлкен теннис (15 мың теңге) жатады
Бағасы өте қымбат спорт үйірмелерінің қатарына шайбалы хоккей, суда жүзу, синхронды жүзу, волейбол, мәнерлеп сырғанау бар
Алматы мен Астанадағы көптеген үйірмелерде бұл спорт түрлеріне келген жеткіншектерді бапкерлер кем дегенде айына 18 мың теңгеге жаттықтырады
Ба­лаларын спортқа баулитындардың дені осы спорт түрлерімен ғана шектеледі екен
Ал ескекпен жүзу, нысана ату, допты хоккей, су добы секілді спортқа баратындар мыңнан біреу, жүзден жалғыз
Осыдан кейін, бұл спорт түрлерінен ел намысын қорғауды сырттан келгендерге сеніп тапсырмасқа амал жоқ.
Алматыдағы спорт үйірмелерінің кө­бінде тәжірибелі мамандар жұмыс істейді
Егер, балаңызды көпшілікпен бірге емес, жеке дайындалсын десеңіз, жаңадан үй­ретіп жүрген жаттықтырушыларға 30-40 мың, тәжірибелілеріне 90 мың төлейсіз
Осы ретте, ресми деректер бойынша Ал­матыдағы жеке жаттықтырушылардың қызметі 135 мың теңге тұрады екен
Әрине, жеке жаттықтырушы жалдайтындар елі­мізде аз болғандықтан, білікті мамандар басқа саладан пайда табуға бет бұрады
Ал бұл жағдай спорттың болашағына нұқ­сан келтіреді
Білікті бапкер, жанкешті жаттықтырушы болмаған жерде талант қайдан ашылсын?! Сондықтан, ең біріншіден, жаттықтырушылардың қыз­метін жоғары бағалау керек.
Бір қуанарлығы Алматыда ақысыз спорт үйірмелері де баршылық екен
Бі­рақ ол жерлерде қатысушылар саны шектеулі
Он екі мүшесі сау, спортқа бейім балаларды ғана қатарға тартады
Тегін үйір­мелерде көбінесе өзге ұлт өкілдерінің қарасы басым
Ал әлжуаз, денсаулығы жарамсыз, спортқа бейімсіз балалардың ақылы спорт түрлерін таңдауына тура ке­леді
Бір өкініштісі, ақысыз үйрететін спорт үйірмелері тек Алматыда ғана бар
Ал басқа қалаларда тегін үйрететін секциялар жоқтың қасы
Мәселен, Ресейдің кейбір ауылдарындағы спорт кешендері балаларды тегін жаттықтырады
Осыдан барып көрші мемлекеттен үйренетін тұс­тар көп екендігін аңғаруға болады
Ең бас­тысы бағада емес, біздің елде бұдан басқа да олқылықтар жетерлік
Бі­ріншіден, елімізде балалардың қай спортқа бейім екендігін анықтайтын институттар жұмыс істемейді
Мәселен, жүгіруге бе­йім болашақ желаяқ жеткіншектер кү­реске барып уақыттарын бос өткізіп жатқандары қаншама?! Екіншіден, әр ба­ланы баулып, кәсіби спортшы етіп шы­ғаратын білікті бапкерлер мен жат­тықтырушылардың ең­бекақысы қара­пайым халықтың қалта­сына сай келмейді
Үшіншіден, бізде әр спорт саласының мамандары республиканың әр түкпірінен талантты балаларды іздеудің орнына дайын спортшыларды ғана пайдаланады
Бұлардың қатарында сырттан келетін келімсектер де бар
Төртіншіден, барлық спорт түрлеріне бірдей жарнама жасалмайды
Жастардың спортқа бет бұруы тек саусақпен санарлықтай ғана спорт түрлерімен ғана шектеледі
Бесіншіден, басқа дамыған елдердегідей барлық қыз­меттік орындарда спорт зал­­дары жұмыс істемейді
Не болмаса, қыз­меткерлерге спортпен шұғылдануға мүмкіндіктер аз қарастырылған
Алтыншыдан, олимпиада, әлем, Азия ойындарында ғана жүлде алған спортшылардың ғана әлеуметтік жағдайы жақсы
Ал ел біріншіліктерінде, универсиада, спартакиада, қалалық се­кілді турнирлерде жеңіске жеткен спорт­шыларға сый да, сияпат та аз.
Ел болашағы жастар десек, дені сау ұрпақты тәрбиелеу маңызды
Елба­сы шетелде екі жағдайда мемлекеттің Әнұраны шырқа­ла­тынын баса айтып өткен болатын
Бі­­ріншіден, Президенттердің кездесуі ке­зінде, екіншіден, спортшылардың бәсі биік жарыста жеңіске жеткен тұста Ән­ұран шырқалады екен
Сондықтан дарын­ды спортшыларды дайындау үшін балаларға арналған спорт үйірмелерінің бағасын халықтың мүмкіндігіне сай етіп, қолжетімді ету керек.
Нұрлан ҚҰМАР
