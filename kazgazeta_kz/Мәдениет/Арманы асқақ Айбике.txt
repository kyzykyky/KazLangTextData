Семсерлесу – Қазақстанда кенже қалған спорттың бірі
Бұл спорт түрі басқалардан мыңдаған жылдар бойы қалыптасқан тарихымен ерекшеленеді
Елімізде семсерлесуден түрлі халықаралық додаларда биік белестерді бағындырып жүрген спортшылардың арасынан ­Айбике Хабибуллинаны айрықша мақтанышпен атауға болады.
Айбике – бірнеше мәрте ­ха­­­лық­ара­лық жарыстардың жеңім­­­пазы, Азия чемпионы
Спортта жасындай жарқыраған қай­сар қыздың арманы да асқақ.
1995 жылы 27 маусымда Ганюш­кин ауылында дүниеге келген ол айтулы ардагер, тыл қаһарманы, аузы дуалы абыз ақсақал Зәйіт ата мен Шолпан әженің сүйікті неме­ресі
­Айбике отбасындағы ортаншысы
Ол мектеп қабырғасында оқып жүргенде-ақ спортшы болуды армандады
Әсіресе дәлдік пен нәтижелі шабуылды қажет ететін қылыштасуды еркін меңгерсем деген талабы ақыры оны спорттың бұл түріне бет бұрғызды
­Ломоносов атындағы орта мектептің 6 сыныбын тәмам­даға­сын, қаршадай қыз арманына қанат қағып Алматы қаласына аттанды
Қ.Ахметов атындағы дарынды балаларға арнал­ған республикалық маман­дандырылған спорт мектебіне оқуға қабылданды
Ол кезде небәрі 12 жаста болатын
Аталған білім ордасында 5 жыл оқып тәр­биеленді
Одан ары аталмыш спорт мектебінің колледжінде оқуын жалғастырды
Бүгінде әл-Фараби атындағы ҚазҰУ-дің дене шынықтыру және спорт кафедрасының 1-курс сту­денті
2014 жылы Өзбекстан мемлекетінде жастар арасындағы Азия чемпионатында семсерлесу бойынша жеке жарыста І орынды жеңіп алған Айбике Қазақстанның туын биікке желбіретті
Иордания мемлекетін­де жастар арасындағы Азия чемпионатында командалық құраммен І орын, жеке жарыс бойынша ІІІ орынды иеленді
2015-2016 жылдары Филиппин, Моңғолия, Жапония, Біріккен Араб елдерінде өткен жастар арасындағы Азия ­чемпионатында командалық құраммен қола жүлдені енші­леді
Венгрия мемле­кетінде, Мәс­кеу қаласында семсерлесуден дүниежүзі­лік чем­пио­наттарға жолдама алып, олжалы қайтты
Жас семсершінің дүбірлі додадағы асулары әлі алда екендігіне еш күмән келтірмейміз.
Айнагүл ШАКУПОВА
Атырау облысы
Құрманғазы ауданы
