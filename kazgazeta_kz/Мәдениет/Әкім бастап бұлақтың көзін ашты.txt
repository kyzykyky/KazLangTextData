Талдықорған қаласында облыс тұрғындары Ұлыстың Ұлы күні – Нау­рыз мерекесін тойлады
Бұл күні ел Тәуелсіздігінің 25 жылдығына орай 25 киіз үй тігілді
Наурыз мерекесі «Тәуелсіз таңның нұрлы Наурызы» деген тақырыппен өтті

Облыс әкімі Амандық Баталов бастап алдымен «Бұлақтың көзін ашу» рәсімін атқарды
Мұнан соң жұртшылық Қонаев көшесінің бойында тігілген ақшаңқан киіз үйлердің алдында өтіп жатқан той-думанды тамашалады
«Наурыз тілектер» айтылып, қазақ халқының салт-дәстүрлерінен көріністер көрсетілді
Наурыз айтыс ұйымдастырылды
Жаңа көшеттер отырғызылды
Көпшілікке Нау­рыз тағамдары ұсынылды.
Наурыз тойы жақында бой көтерген «Жастар» мәдени-демалыс саябағының ішінде «Қасиетті халық тойы – нұрлы Наурыз» атты театрландырылған көріністермен жалғасып, табиғаттың оянуы, аластау рәсімі, шашу, басқа да дәстүрлер насихатталды.
Жиналған жұртшылықты мерекемен облыс әкімі А
Баталов құттықтады.
– Наурыз – жаңару мен жаңа істің, ырыc пен ынтымақтың алтын арқауы, – деді ол
Елбасымыз Нұрсұлтан Әбішұлы айтқандай: «Дастарқанға ақ толатын, елге бақ қонатын, арайлы шақты халқымыз – ұлыстың ұлы күні деп бекер атамаған»
Күллі шығыс жұртына ортақ мереке –Наурыздың тарихы тым тереңде жатыр
Күн мен түн теңелетін, ырысы мол мереке жанымызды шуаққа бөлейді
Наурызда бұлақтың көзін ашып, ағаш еккен
Алыс кеткен ағайын қауышқан, араз жандар татуласқан.
Бұл күн – кешірім мен мейірімге, үміт пен сенімге толы ерекше күн
Біз өткен жылы жасаған жұмысымызды саралап, келешекке жоспар құрамыз
Тәуелсіз еліміздің өркендеп, өсуі жолында жаңа бастамаларға негіз қалаймыз.
Биыл – Ел тәуелсіздігінің 25 жыл­дығын атап өтеміз
Айбыны асқақ, Көк туы көкте желбіреген Қазақ елінің болашағы жарқын, бақыты баянды.
20 наурыз күні бүкіл халық болып, Қа­­зақстан Республикасы Парламенті Мә­жілісі және мәслихат депутаттары сайлауын өткіздік.
Береке мен бірлікті ту еткен жетісулық­тар сайлау барысында өз таңдауларын жа­сады
Мәңгілік Еліміздің ертеңіне зор се­німмен қарап, сайлауға бір кісідей қатысты
Бұл істе халқымыздың нұрлы бо­ла­шаққа деген үлкен үміті, ақ арманы жатыр
«Отан – елдің анасы, ел – ердің анасы» деген қанатты сөзде үлкен мағына бар
Отанға деген шексіз сүйіспеншілік – мемлекеттік сананы орнықтырады
Елдік рухы мықты халықтың келешегі кемел болары сөзсіз

Соңғы жылдары Жетісу жұртшылы­ғының әлеуметтік жағдайы жақсарып, экономиканың барлық бағытында жақсы нәтижеге қол жеткізуде
Өндіріс, жаңа жұмыс орындары ашылып, тұрғындар жұмыспен қамтылып, ел ауқаты артуда
Көлемді инвестициялар тартылып, жолдар жөнделіп, көрікті, сәулетті ғимараттар бой көтеруде
Елдің бірлігі мен берекесінің арқасында бұдан да үлкен табысқа жетеміз.
Қазіргі уақытта Наурыз жаңа сипатқа ие болды
Ұлтына, діни сеніміне қарамастан Қазақстанды мекендейтін барлық ұлттар мен ұлыстардың ортақ мерекесіне айналды.
Наурыз – бауырлас, туыстас, тағдырлас халықтарға ортақ, салтанатты той-думан
Наурыз – достық пен еркіндіктің мерекесі
Наурызда айтылған барлық тілек қабыл болады деген наным бар
Ендеше, Тәуелсіздігіміздің тұғыры берік болып, еліміздің қуаты арта берсін дегім келеді.
Құттықтау тілегінен кейін облыс басшысы «Наурыз аруы» байқауының жеңім­­паздарын марапаттады
Мереке концерттік бағдарламамен жалғасып, Қазақстан эстрадасының танымал топтары мен әншілері өнер көрсетті.
Осы күні Талдықорған қаласының Абай көшесінде түрлі спорттық ойындар ұйым­дастырылып, Балалар көркемсурет мектебі оқушыларының суреттері көрмеге қойылды.
Нұркен ЖАНДӘУЛЕТҰЛЫ
