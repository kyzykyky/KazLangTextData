Маңғыстау облыстық ғылыми-әдістемелік және мәдени қызмет көрсету орталығы облыстың клуб қызметкерлеріне арналған «Клуб мекемелерінің жұмысын жоспарлау» атты семинар-кеңес өткізді

Оны орталықтың директоры А.Зейілова ашып, қатысып отырған ауыл-аудан, қала мәдениет үйлерінің меңгерушілері мен әдіскерлеріне жоспардың жылдық, стратегиялық даму бағыттарына, басты қағидаттарына тоқталды
Жұмыстарды атқаруда мамандардың біліктілігі зор екенін атап өтті.
Жоспарды әзірлеудің алғышарттары туралы, әдістемелік жұмыс жоспарын құрастыру, әдістемелік-ғылыми тұрғыдан зерделеу жайында мәдени қызмет көрсету орталығының бөлім меңгерушісі З.Сапарова кеңес берді
«Негізінде клуб мекемелерінің жұмыс жоспары-жергілікті клуб мекемесінің маңызды нормативтік актісі болып табылады
Нормативтік акті ҚР «Мәдениет туралы заңына», мемлекеттік стандартқа және қазіргі уақыттағы менеджмент саласының жетістігіне сай келуі тиіс» деді ол.
«Көркемөнерпаздар ұжымының жұмысын жоспарлау» туралы Маңғыстау ауданы «Отпан» халықтық-фольклорлық ансамблінің жетекшісі Қ.Шаухаров баяндады.
Ауылдық мәдениет үйі жетекшілері өз сөздерінде – клуб ғимараттары, мате­риалдық-техникалық база, музыкалық сауат­ты мамандардың болуы, жұмыстың алға жүруіндегі жаңашыл үдерістер жайында өз ойларын жеткізді
Біз жиын барысында мәдениет жетекшілерінің пікірін сұраған едік:
Оңайхан Болатқызы, Қарақия ауданы, «Мұнайшы» мәдениет үйінің меңгерушісі:
–Облыстық ғылыми әдістемелік орта­лықтың мәдениет, клуб жетекшілеріне беретін көмегі көп
Аталған семинар ауыл клубтарына өте пайдалы
Әр жұмысты бастағанда адам қандай да бір жоспармен бастайды
Міне, сол айлық, тоқсандық жоспарды қалай жасау керек, қалай нақтылау керек, сол бағытта бағыт-бағдар алдық
Семинар-кеңесте Маңғыстау ауданының «Отпан» халықтық-фольклорлық ансамблінің жетекшісі өз тәжірибелерін бейнеслайдтар арқылы көрсетіп, өнерпаздық өрелі істер хақында әңгімеледі
Орталық басшысы Ақмарал Зейілова клуб жұмыстарын жандандыруға, құжаттарды дұрыс жасақтауға көңіл аударып, жыл сайын болатын «Маңғыстау жұлдыздары» фестивалінің бұдан былай екі жылда бір рет өткізілетінін айтты
Сонымен қатар әр айға бөлінген облыстық мәдени шараларды жаңаша ұйымдастыру жайлы айтып, оның ережелерін барлық ауыл-село, меңгерушілеріне, мәдениет үйінің директорларына тапсырды
Аудан өнерпаздары жылда облыстық байқау, фестивальдерден қалмаймыз, аудан мәдениетін көтеруде баршасы да ынталы
Таяуда Жақыповтар жанұялық ансамблінің есепті концертін өткіздік
Оған облыстық мәдениет басқармасының басшылары қатысып, жақсы бағаларын берді
Өнеріміз өсу жолында екенін айтты
Біз өнерпаздарымызды ауданға, аудан – облысқа ұсынады
Сол арқылы деңгейімізді байқап отырамыз
Бүгінгі семинарды ұйымдастырып отырған облыстық ғылыми-әдістемелік орталық басшыларына, біздермен қоян-қолтық тығыз жұмыс жасайтын барлық мамандарына алғысымды білдіремін
Бір-бірімізден тәжірибе алмасамыз, басқа ауданның жетістігі неде, кемшілігіміз қайсы, соның бәрін біліп шығып, қорытынды ой түйеміз.
Зина Жаңабайқызы, Маңғыстау аудандық ғылыми-әдістемелік бөлімінің меңгерушісі:
– Облыстық ғылыми-әдістемелік орта­лық жылына екі рет түрлі тақырыптарда се­минар-кеңестер өткізеді
Мәдениет, клуб үйлері жанындағы үйірмелер немесе мәдени шараларды тиімді жоспарлау, түрлі тақырыптарда шығармашылық кештер ұйымдастыру, мәдени-көпшілік шараларды жаңашылдықпен жұмыс жасауға қатысты түсініктер беріліп, шеберлік кластары ұйымдастырылады
Өзімнің жұмыс жоспарымда «Өнер көзі халықта» және «Қазіргі таңда жаңашылдықпен жұмыс істеу әдістері» атты екі семинарым бар
Ауылымызда біраз жылдан бері өнерпаздық қызмет атқарып келе жатқан үш әнші қызымызға арналған «Бақыттымын, құрбылар» атты кешке дайындық үстіндеміз
Мәдениет үйі жанында «Отпан» фольклорлық ансамблі, «Ұран От» ұлт-аспаптары оркестрі, ән-би ансамбліміз бар.Олардың барлығы аудан мәдениетінің дамуына өз үлестерін қосуда
Елбасының биылғы Жолдауын ел арасында насихаттау үшін ауыл-ауылға шығып түсіндіреміз, сонымен қатар концерттік бағдарламамыз қатар жүреді
Бүгінгі облыстық семинардан көп мағлұмат алдық
Әріптестерімізбен тәжірибе алмасып, жұмысты жандандыру бағытында ой-пікірлерімізді ортаға тастадық
Жұмыстардың мазмұнын, маңызын айқындап, жақсартуда, түпкі мәніне назар салып, жүйеге түсіруде бұл басқосудың мәні зор болды.
Гүлнар НАУЫРША
Ақтау
