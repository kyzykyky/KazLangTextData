Алматы қаласы Бостандық ауданында жалпы білім беретін мектептер арасында белгілі ақын Тұманбай Молдағалиевтің шығармашылығына арналған жыр мүшәйрасы өтті.
№29 балалар кі­тап­ханасының ұжымы ақын Тұманбай Молда­ғалиевқа арналған «Қазақ лирикасының патшасы – Тұманбай ­Молда­ғалиев» атты кітап көрмесін ұйым­дастырды.
Шараның негізгі мақсаты – сыршыл ақын мұрасын жас ұрпаққа таныту, олар­дың аза­маттық ұстанымының, ұлттық ой-сана­сы­ның қалыптасуына ықпал ету, сонымен қатар мектеп оқушыларының әдебиетке деген қызығушылығын арттыру
Жыр додасына 12 мектептен 25 оқушы қатысты
Ұйым­дастырушылар мектептер арасында алғаш рет өткізілген шараны дәстүрге айналдыруды көздеп отыр
Сайыс «Жүрегімнің сөзі» және «Тұма жырдың тұнбасы Тұманбай» атты аталымдар бойынша өтті
Ақын өлеңдерін жатқа оқып, арнау өлеңдерін тарту еткен үздіктерді қаламгердің жары Күлтай Қасымова, қызы Жазира мен ұлы Дәурен, ақын, «Мөлдір бұлақ» журналы бас редакторының орынбасары Саят Қамшыгер, №29 балалар кітапханасының меңгерушісі Қ.Исабекова анықтады.
Мүшәйра соңында ақынның отбасы қатысушыларға және шараны ұйымдастырған №40 мектеп ұжымына жылы лебізін білдірді.
