Еркін күрестен  Будапешт қаласында ­(Венгрия) өткен әлем біріншілігінде  қазақ балуаны Нұрлан ­Бекжанов күміс жүлдегер атанды
Ол ақтық белдесуде ресейлік  ­Магомед ­Курбаналиевке ғана есе жіберді. 
Оның бұл мерейлі жеңісі жан­күйер­леріне қуаныш сыйлағаны сөзсіз
Өйткені осыған дейін әлем чемпионаттарында 3 қола медаліміз болса, енді, міне, жерлесіміз күмістен алқа тағып Қазақстанның абыройын асқақтатты.
Нұрлан Бекжанов 1987 жылы 15 сәуірінде Батыс Қазақстан облысы ­Сырым ауданы Бұлдырты ауылында дүниеге келген
Бала кезінен еңбекқор, ұқыпты, сабырлы болып өсті
Жолдастарының арасында ерекше сыйлы
Бүгінде екі баланың әкесі, бір ұл, бір қыз тәрбиелеп отыр
15 жасынан бастап казіргі уақытқа дейін бапкері Асқар Әбдірашевтан тәлім алып келеді

Айта кетейік, Асқар Әбдірашев – Қа­зақстан ұлттық командасының аға жат­тықтырушысы
Шәкіртінің жетістік­тері бапкерінің жүйелі түрде жасаған еңбегі деп білеміз
Нұрланның спорт­та­ғы жетістіктерін айта кетсек, ол – Қазақ­станның бес дүркін чемпионы, бірнеше халықаралық турнирлердің жеңімпазы
Солардың қатарында Дінмұхамед Қонаевты еске алу турнирі, Президент кубогы сынды беделді бәсекелер де бар.
Еркін күрестен өткен әлем чемпиона­тындағы Нұрлан Бек­жановтың тарихи жеңісі – оның туған өңірі Сырым ауданы үшін, әсіресе Бұлдырты ауылындағы еркін күрес мектебі үшін биік мәртебе болып отыр
Сырым елі Нұрланға лайықты құрмет көрсетуде
Аудан әкімінен бастап шапан жауып, ат мінгізу тәрізді шараларын ұйымдастыруда
Еркін күрестің майталманы, КСРО спорт шебері Сайлау Мұқашев атындағы спорт клубының өкілі, белгілі спортшы Бауыржан Бегайдаров та талантты азаматтың иығына шапан жауып, сәйгүлік сыйлады
Айта кетейік, Бауыржан Бегайдаров желтоқсанның 21-23 аралығында Орал қаласында Сайлау Мұқашев жүлдесі үшін өткізілген турнирді халықаралық дәрежеде ұйымдастырып, қомақты үлес қосқан жігіттердің бірі
Осындай азаматтар көп болса ауыл спорты, жалпы қазақ спорты дами береріне сеніміміз мол.
Бекжановтар отбасына ауылдағы ағайын да, достары да сый-сияпаттарын көрсетуде
Атап айтқанда, сырымдық­тар батыр ұлдарына 5 бірдей ат мінгізді
Қазақстанның көк туын жел­біреткен ұландарымыздың өркендері өсе берсін, алтыннан алқа таға берсін дейміз.
Айбар ҒҰСМАН,
спорт ардагері
Алматы
