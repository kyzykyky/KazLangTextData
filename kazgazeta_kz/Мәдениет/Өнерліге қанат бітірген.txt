«Балдәурен» республикалық оқу-сауықтыру орталығында жетім балалар мен ата-анасының қамқорлығынсыз қалған балаларға арналған «Таң шолпан» республикалық байқауының жеңімпазы белгілі болды.
Қазақстанның 14 облысынан іріктеу кезеңнен өтіп келген 32 өнерпаздың ішінен суырылып алға шыққан 7 жас талант ақтық жарыста бақ сынады
Нәтижесінде, Владислав Ласкутов «Таң шолпан» республикалық байқауының бас жүлдесіне ие болды
Білім және ғылым министрлігі Балалар құқығын қорғау комитетінің қолдауымен оныншы рет ұйымдастырылған жоба еліміздің түкпір-түкпіріндегі жас өрендердің шығармашылығын дамытуға, өзін-өзі танытуға мүмкіндік беретін дарындылар алаңына айналды
Байқаудың бас­ты мақсаты – жетім балалар мен ата-анасының қамқорлығынсыз қалған талантты балаларды анықтау, бойларында көркемдік-эстетикалық тәрбиені жетілдіру, балалардың шығар­машылығын дамыту және қолдау.
Серік НӘБИЕВ
