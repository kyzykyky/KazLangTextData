Тарбағатай ауданының орталығы Ақсуат ­ауылында ақындар айтысы өтті
«Туған жерге туыңды тік» тақырыбындағы жыр додасына елге танымал айтыскерлер қатысты.
Халықаралық айтыстың ашылу салтанатында сөз алған Тарбағатай ауданының әкімі Ділдәбек Оразбаев сөз сайысының Елбасының «Рухани жаңғыру: болашаққа бағдар» мақаласында көрсетілген міндеттерді жүзеге асыру аясында ұйымдастырылғанын, бұл шараны осы өңірдің тумалары Тастекеевтер әулетінің қаржыландырғанын атап өтті.
12 ақын қатысқан өнер бәсекесінде Ақсуаттың тумасы Рүстем Қайыртайұлы бабын­да екенін байқатып, бас жүлдені (2 млн теңге) қанжығаға байлады
Бірінші орынды Ринат ­Зайытов (1 млн теңге), екінші орынды ­Жансая Мусина (750 000 теңге), үшінші орынды Қытайдан келген қандасымыз Жарқынбек Бердібекұлы (500 000 теңге) еншіледі
Мұхтар Ниязов және Аспанбек Шұғатаев 300 000 теңге­нің арнайы сыйлығына ие болды.
Бұл сайыстың ерекшелігі, айтыс демеушісі жыл сайын «Көрермен көзайымы» деген арнайы стипендия тағайындап және сол ақын келер жылға дейін ай сайын 200 мың теңге тұрақты стипендия алып отыратын болады.
