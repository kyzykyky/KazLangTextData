«Қазақстан» телеарнасында 1980 жылдары «Өнерге қанат қақ¬қандар» айдарымен жас өспірім өнерпаздарды насихаттауға арналған циклды хабарлар беріліп тұра¬тын
Бірде Атырау, ол кезде Гурьев облысы жас өнерпаздарының концертін тамашалап отырғанмын
Жүргізуші Талшын Нәжімова деп таныстырған, нәп-нәзік оқушы қыз өзімен бірдей гитарасын кәдімгідей теріп тартып, А.Зацепиннің «Мама» деген әнін ерек¬ше бір әдемі дауыспен, нақышына келтіре орындап шықты
Содан бастап, ерекше назды үні құлағымнан кетпей, гитарамен ән салып тұрған сәмбі талдай сұлу мүсінді нәзік бейне жанарыма сурет боп басылып қалғаны сондай, теледидардан концерт болса, сол қыз шығып қалар ма екен деп, елеңдеп күтіп отыратын болдым
Кей-кезде «өнерді тастап кетсе, гитараға үн қосқан ерекше дауысты өнерпазды жоғалтқан қазақ өнеріне де, өнерін күте алмаса, өзіне де обал болады-ау» деп ойлайтынмын.
Қызметтес атыраулық жазушы ағам Мағзұм Сүндетовке: «Елге бір барғаныңызда сол әнші қызды тауып әкеліңізші, жағдайы болмаса,  көмектесіп, өнер ортасына қосып жіберейік», –  деп өтінетінмін
Мағзұм аға: «Елге бірер күнге ғана барамыз, әнші іздеп жүруге уақыт қайда? Егер сен айтқандай шын талант болса, әлі-ақ жарып шығады» – дейтін
«Жоқ, үнемі олай бола бермейді
Көп жағдайда сананы тұрмыс билейді
Менімен бір мектепте бір сынып жоғары оқыған, кешке жақын микрофонсыз салған әнін келесі ауылда еститін Аманжол Мырзалин дейтін әнші бала шешесі мен қарындасына қарайлап, тракторшы болып ауылда қалды… Ал Жамбылдың «Алатау» ансамбілінің құрамында бір-ақ рет көрінген, дауысы Күләш Байсейітованың дауысынан айнымайтын Күләш Байбалтаеваны да ұмытпасам, Жуалы ауылының Қадиша деген қызына кездесіп сұрастырдым
Қадиша: «Ол оқи алмайды, әке-шешесі жоқ, туыстарының қолында тұрады» деген болатын
«Онда маған жеткізіп бер, өзім оқытып, Күләшті қайта өнерге әкелемін!» деп, Қадишаны жұмысынан бір жетіге сұрап алып, елі¬не жіберсем, қызды жолықтыра ал¬май, «Күләшіміз күйеуге шығып кетіпті» деп қайтып келгені бар…
Өзім 1992 жылы «Қазақстан» те¬ле¬арнасының әдеби-музыкалық хабар¬лар редакциясына редактор бо¬лып келгеннен кейін, телеарнаның мүм¬к¬індігін пайдаланып, Атырау облыс¬тық мәдениет басқармасы арқы¬лы Талшынды тауып алдым.
Арада өткен 13 жыл уақытта баяғы гитарасынан аз-ақ қалқыңқы кішкен¬тай қызымның қызы Жайнагүл де «Ән¬ші балапан» байқауының жүлдегері ретінде танылып қалыпты
Сонымен 1993-жылдың наурызында мен «Наурыз жаққан жұлдыздар» атты бағдарламаға шақырып, жеке хабар жасадым
Сол жолы Талшын мен қызы Жайнагүл екеуін «Шаңқай түс» атты демалыс концерттеріне де түсірген едім.
Дегенмен, осынша тәнті етіп, көп іздеткен Талшын Нәжімовамен сұхбат жүргізудің сәті енді ғана түсіп отыр.
– Талшын, оқырмандарымызға өзің жайлы толығырақ айтып, таныстыра кетсең.
– Атырау облысы Балықшы ауданының, қаладан алыс Дамбы деген ауылында туып-өстім
Әке-шешем қарапайым жұмысшы адамдар
Отбасында үш ұл, үш қызбыз
Үй-ішіміз түгелдей өнер десе ішкен асын жерге қоятын жандар
Анам Мінауар сексенге жақындаған жасының өзінде әлі күнге жиын-тойларда ән айтады
Әкемнің де домбыра тартып, ән салатыны бар
Мен ес біле бастағаннан-ақ ән айттым
Біздің үй кіп-кішкентай жатаған болатын
Терезесі де аласа еді
Еміс-еміс есімде, қыста мені далаға шығармайды, әлгі терезеге бойым жетпесе де, терезенің жақтауына иегімді қойып аламын да, даладағылар естісін деп, бар даусыммен айқайлап ән айтамын
Ол өзбектің «Бибижан» деген әні болатын
Көрші қыздардан үйреніп алғанмын ғой, шамасы.
Ауылда бәрі мені «Әнші қыз» дейтін
Әкемнің суреттермен безендірілген  «Батырлар жыры» деген кітабы болды
Әлі мектепке бармаған кезде қызығып қарап жүретінмін
Әріп таныған соң, қайта-қайта оқып, жаттап алдым.
Тоғыз жасымнан мектептегі домбыра үйірмесіне қатыстым
«Жез киік» әнін мектеп сахнасында орындап жүргенімде, мектеп директоры: «Осы қызыңнан түбінде бірдеңе шығады», – дейтін әкеме.
– Талантты адам сан қырлы келеді ғой
Басқа өнерге де бой ұрған кезің болды ма? Сурет, спорт, ісмерлік дегендей…
– Концерт жүргізетінмін
Сурет салуды жақсы көрдім
Біздің маңда бір тал гүл өспейтін, жан-жағымыз таза қиыршық құм
Ал мен суретке қызылды-жасылды әдемі гүлдерді салатынмын
Сол суреттерім күні кешеге дейін сақталып келген-ді
Ұлттық киім киген қыз-жігіттер, ақындар айтысы, батырлар жырынан көрген суреттер санамда әлі сайрап жатыр
Ақындар айтысын көрген емеспін, бірақ 42 жасында дүниеден өткен нағашы атам Дәуіт суырып салма ақындығымен жұртқа танылыпты
Қолжазбалары жоғалып, өкінішке орай өлеңдері кітап болып шықпаған
«Сынықтан басқаның бәрі жұғады» дейді ғой, әжем де лезде бір-екі ауыз өлең шығара салатын
Кейде Гүлфайруз апамдай суретші болсам деп те армандайтынмын, арасында өлең де жазып қоятынмын.
– Гитараны қалай меңгергеніңді таратып айта кетсең…
– Біздің ауылда музыкадан сабақ беретін адам жоқ еді
Жеті-сегіз баласы бар әннен беретін апайлар сабаққа бірде келсе, бірде келмейді
Келсе де 45 минөт маған ән айтқызып қойып өткізетін
Кейінірек, Қыздар институтын бітіріп, Дәния деген ұстазымыз домбыра үйірмесін ұйымдастырып, жаңа әндер үйретіп, сәл болса да көзіміз ашылды.
Мен ән айтқанда баянмен сүйе¬мелдейтін музыкант атымен жоқ болатын
Сегізінші сыныпта оқып жүрген кезімде, республикалық байқауға қатысқанда басқа бір мектептің мұғалімі сүйе¬мелдеп, әнімді айтып шықтым
Сол жер¬де: «Қашанғы әркімге жалынып жү¬ремін?» деген ой келді
Ол кезде гитарамен ән айтқан қыз¬ды өзім де көрген жоқпын
Ағама үйрет десем, ол: «Гитара¬ның ішегі сым
Қолыңды ауыртады
Тарту қиын»
–  деп қаш¬қалақтайды
Мен де соңынан қал¬май қойдым
Ақыры «Дос-Мұқасанның» «Күндіз де, түнде де, сені іздедім» деп келетін әнін үйреніп алдым
Сол жылы мектеп сахнасында гитарамен Қадыр Мырза-Әлидің сөзіне жазылған «Асыл әжем» әнін орындағанмын
Тыңдаған жұрттың бәріне ұнады.
Бірде Атырауда конференция өтетін болды
Артынан аудандағы өнерлі балалардың концертін береміз деді
Бізде музыкант жоқ
Гитарамды алып мен де бардым
Өзім жүрексініп тұрмын
Ойнауын ойнағанмен, құлақ күйін келтіре алмаймын
Қарасам, қазірде тамаша ән әрлеуші Ренат Аубакировтың әкесі облысқа белгілі әнші Манарбек Аубакиров жүр екен
«Манарбек аға, гитарамның құлақкүйін келтіріп беріңізші?» – дедім қуанып
Ол кісі: «Сен гитарада ойнайсың ба? Қандай ән айтасың?» деп таң-тамаша болды
«Асыл әжемді» айтамын дедім
«Тағы бір ән айт
Қазір халық сенен сұрайды»,  – деді
Мен шығып алып, айта алмай қаламын ба деп қорқып барамын
«Жо-жоқ, дауысың керемет екен, кәне, тағы қандай ән айтасың?» деп қоймайды Манарбек аға
Мен қанаттанып кетіп, «Алматым, ғажайып қаласың» деген әнді шырқамақ болдым
Сахнаға шыққанда байқағаным, жұрт елең ете қалды
Халық шынында жібермей қойды
Екінші әнімді де айттым
«Гитарамен ән айтуға болады екен ғой» деген сенім пайда болды.
Бірде «Тақиялы періште» кино¬сын көріп отырып, Бибігүл Төлегенованың орындауындағы А.Зацепиннің «Мама» әніне қат¬ты ға¬шық болдым
Үйде жүріп, үзіп-¬жұлып айтам, бірақ бір естіген¬нен толықтай жаттап ала алмай қал¬дым
Сол фильм теледидардан та¬ғы қашан болар екен деп күттім
Ақыры ұстазымыз Зоя апайдың көмегімен мәтін де қолыма түсті
¬Содан әлгі әнді гитараға лайықтап дайындадым
Ке¬лесі байқауда сол «Маманы» айттым
Халық өте жақсы қабылдады
Аудандық па, облыстық па, мәдениет басқармасынан бір адам іздеп келді¬
«Алматыдағы «Өнерге қанат қақ¬қан¬дар» деген хабарға қала мектебінің оркестрін шақыртып жатыр, сол оркестрге осы баланы қосыңдар, гитара¬мен және оркестрмен ән айтсын» деп тапсырма беріпті ¬облыс әкімі.
Оркестрмен ән айтып көрген емеспін
Бір ай сабақтан босатып, мені сол мектепке жіберді
Оркестрді Ғазиз Жексемалиев деген тамаша дирижер басқаратын
Барған бойда: «Не айтасың?» деді
«Білмеймін», – дедім сасқалақтап
Бір автобустан екіншісіне ауысып мініп, қыстың ортасында ауыр киіммен, гитарамды арқалап, шаршап-шалдығып жетсем, «Білмесең, неменеге келіп тұрсың?» дейді
Жылағым келіп кетті
«Гитарамен айтамын», дедім
«Бұл – оркестр, гитарамен айтсаң, мұнда неге келдің?» деп зіркілдеді
«Ойлан, оркестрмен айтасың!» деп, қолыма бір пластинканы ұстатты да, «Осының ішінен таңдасын, не айтатынын» деп бір баяншы апайға қосып, екеумізді музыка мектебіне жіберді
Маған Ақ Жүністің ариясы, «Шіркін-ай» ұнап қалды! Бардым да: «Шіркін-айды» айтамын дедім
«Білесің бе?» деп сұрады
«Білем!» дедім.
Мен: «Ахау, шіркін-ай» деп айтам де¬сем, ол: «Аха-ха-хау шіркін-ай» деп айтасың деп қоймайды
Баянист апай: «Пластинкада Талшын айтып тұрғандай айтылады» деген соң ғана әрең көнді.
Облыстан тыңдаушылар келді
Оркестрмен «Шіркін-айды» орындадым
Енді олар гитарамен айтуымды сұрады
Ғазиз ағай: «Оркестрге гитараны қосуға болмайды» деді
Облыстан келгендер: «Неге айтпайды
Сол үшін қостық қой» деді
Сонымен, оркестрмен «Шіркін-айды», гитарамен «Маманы» айтып келдік Алматыға… Енді түсіретін сәтте телережиссер біздің жүргізуші қызымызды ұнатыңқырамай, шығарып тастады
Екінші бір қызымызды да жаратпады
Бір кезде: «Талшын, сен отыршы» деді
Мені тыңдап болды да, «Сен жүргізесің!» деді
Сол концерт мені біраз жұртқа танымал етті
Сіз де сол кезде көрдіңіз.
– Музыкалық білімді қайдан алдың?
– Мектеп бітірген соң жер-жерден талантты балаларды жинайтын дәстүр бойынша, Алматыға эстрада студиясына алып келді
Бірақ вокалға екі жылда бір рет қабылдайтын болғандықтан, театр бөліміне өттім
Қабылдау комиссиясының төрағасы Сәбит Оразбаев болды
Тапсырған екі жігіт және мен
Жатақханада қалай жалғыз жатамын деп қорықтым
Оның үстіне студент балалар есік қақты ма, әйтеуір ауылға қайтып кеттім
Бір жыл аудандық мәдениет үйінде жұмыс істеп, келер жылы Атырау педагогикалық институтының музыка факультетіне түстім
Деканы Рысбай Ғабдиев болатын
Оқып жүріп, тұрмыс құрдым
Студент кезімде ақ Аты¬рау фольклорлық ансамб¬лінде әнші болдым
«Жайық қызы» ән-би ансамблінің құрамында шет¬елдерге де шығып ¬жүр¬дік
Институт бітірген¬нен кейін әншілік пен жүргізушілікті қа¬тар алып жүр¬дім
Флюра Еш¬мұратова се¬кілді мықты жүргізуші¬ден сабақ алдым.
– Өнерің өз дәрежесіне лайық бағаланды деп ой¬лайсың ба?
– Халық, өнер ¬ортасы ба¬ғалады деп ¬ойлаймын
1989-жы¬лы Н
Жан¬төрин атындағы облыстық филармонияда жүр¬генде «Тама¬шаның тар¬лан¬да¬ры» атты ¬Мейір¬ман Нұрекеев, Құ¬дайберген Сұл¬танбаев, Шолпан Байға¬было¬ва, Бақыт Аитова гастрольмен келді
«Шалқиды ән» атты тобымызбен біз де осы концерт¬ке қосылдық
Өңкей жастармыз
Сонда Мейірман ағамыз, басқалар бір ән, Талшын екі ән айтсын дейтін
Флюра апай болса: «Гитарамен «Маманы», «Әй-әй бөпемді» шырқаған қыз Алматыдан келді ме?» деп халық жүргізбей қойды…» – деп ел¬дің ықыласын жеткізге¬ні бар.
Тоқсаныншы жылда¬ры қы¬зым Жайнагүл мен ұлым Се¬ріктің жағ¬да¬йына, жасы келген ата-анама қа¬рай¬лап, өнерден қол үзіп қалдым
Сол кезде Зәмза апай, өзіңіз, іздеп тауып, ¬республика жұрт¬шылығымен қауыш¬тырдыңыз
80-жыл¬ғы «Өнер¬ге қанат қақ¬қан¬дар» хабарынан ке¬йін жастар жағы бірер жыл¬дай хат жазып жүрді
Бірақ 13 жыл бойы шарқ ұрып, «Өзімен бірдей гитарасын құшақтаған әнші қыз қайда?» деп іздеп тауып, республикалық телеарнада хабар жасаған сіз ғанасыз
Өнерімді бағалағаны¬ңыз ма¬ған үлкен міндет жүктеді, өзіме, өнеріме деген сенімімді шыңдай түсті
Кейде аздап демалғым келсе де, сеніміңізді ақтауым керек де¬генді ойлағанда, қайтадан ширап шы¬ға келемін
Босаңсуға сізден ұяламын.
Ұстазым Рысбай Ғабдиев Дина Нұрпейісова атындағы ор¬кестрді құр¬ғанда қызметке арна¬йы шақыртып алды
Ал¬ғашқы гастролімізді Жа¬ңақала¬дан бастадық
Кон¬цертке ¬келген атақ¬ты дири¬жер Шамғон аға¬мыз да: «Мұн¬дай жүргізуші Алматыда да жоқ!» деп жоғары баға беріпті
Демек, өнер майталмандары осылай ба¬ғаласа, халық қол соғып, жібермей, бағдарламадан тыс ән салдырып жатса, өнерім бағаланбады дей алмаймын.
– Сахналық киімдерің аса бір талғам¬паздықты байқатады
Үл¬гісін өзің ұсынасың ба, әлде белгілі дизайнерге жүгінесің бе?
–Киім үлгілерін қы¬зым Жайнагүлдің өзі жа¬сап ұсынады
Бастапқы¬да атыраулық Ай¬гүл Сейітқалиева ті¬гіп жүрді
Қазір Алматыдағы «Актер» фирмасының ті¬гіншісі Светлана Ра¬хым¬бекқызы тігеді.
– Жеке шаш сәндеушің, стилист-визажисің бар ма?
– Иә, ол – өзімнің сыныптасым, талай республикалық байқаулардың жүлдегері, шаш сәнгері-стилист Әлия Оразбаева.
– Гитаршы, әнші Талшын, жүр¬гі¬зуші Талшын қазір басқа қырынан көрініп, ұлы – қызы үшеуі ұлттық салт-дәстүрді жаңғыртып, насихаттап жүр
Атырауда қыз ұзату, келін түсіру, тұсау кесу тойлары оларсыз өтпейді
Шынында игілікті іс екен
Бұл ойға қалай келдіңдер?
– Бұл қызым Жайнагүлдің ойлап тапқаны
«Мама, сіз бізге дұрыс тәрбие берейін, қастарында болайын, қарт ата-анама көмектесейін деп, өнеріңізді өгейсітіңкіреп алдыңыз
Енді біз ержеттік
Жоғалтқаныңыздың орнын толтыру – Серік екеуміздің борышымыз
Үшеуміз топ құрып, өнердің басқа бір қырын ашайық
Қазір жастар түгіл үлкендердің өзі Еуропаға еліктеп, дүбәра күйге түскен
Халқымыздың салт-дәстүрін бір кісідей білеміз
Сондықтан ұлт¬тық дәстүрімізді насихаттап, шым-шым¬дап санаға сіңіре берейік», – деді
Ұлы¬мыз екеуміз қуана келістік… Таратып айтсам, біз жігіттің тойында «Келін¬жанды» орындасақ, қызды құтты орнына ұзатқанда қоштасу рәсімі – «Сыңсу¬ды» айтамыз
«Жар-жарды» Серік пен Жайнагүл орындайды
Келінге сәлем салғанда өзім қасында болам
Бөлек тұрған екі жасты қосып, зер белбеу тағып, көпке сәлем бергізген соң, ортаға аналары шығып, ақ ішкізеді
Содан соң оларды «Гәкку» әнін айтып, орнына отырғызамыз…
– Жаныңа жалау, өнеріңе өре бо¬лып жүрген қос құлының – Жай¬нагүл мен Серікке тоқтала кетсек…
– Жайнагүлім жастайынан түрлі байқауларда өнерімен көзге түсті
Кейін экономист мамандығын алып, облыстық қаржы ¬департаментінде бас маман болды
Бірақ өнерге құш¬тар¬лық, табиғи талант өз дегеніне же¬теледі
Қазір ол топ продюсері
Се¬рік – музыка жағына, таспаға түсіру, кө¬шіру жұмыстарына иелік етеді
Серік Н.Тлендиев атындағы Кіші Өнер Академиясының актер бөлімін бітірген.
– Әлі күнге дейін қыздай құлпырып жүрсің
Сыры неде…
– Тегімізге байланысты шығар
Біздің үйдің балалары шетінен сымбатты
Екіншіден, өнерде жүрген соң, «өңімді бермеуім керек» деген ой тұратын болуы керек
Әйтпесе, қиыншылықты да аз көрген жоқпын
Көп сыланып-сипанбаймын да.
– Жас кезіңдегі бір арма¬ның¬ды орындап, тойды театрлан¬ды¬рыпсың, ұлттық дәстүрді насихат¬тауға ден қойыпсың
Әйтсе де, Ас¬тана, Алматы сияқты ірі өнер ор¬талықтарында болып, телеарнаға шықсам, өнеріммен өрден көрін¬сем деген ой келмей ме?
– Жас кезімде ондай ой болған
Бірақ үйлі-ба¬ранды болдық, бала-шаға қамымын жүрдік, жол¬дасым да көп рұхсат ете бермейтін
Қа¬зір балаларым ержетіп, мені қолдап-қол¬паштап, елдің де ықыласын байқаған соң ондай талпыныс бар.
– Атырауда алты аласым, бес ¬бересім жоқ
Өнеріңе сырттай тәнті болып, 13 жылда іздеп тауып, телеарнаға шығуыңа мұрындық болғаным, өзіңді қайта¬дан жоғалтып алып, тағы да 16 жыл іздегенім, талантыңа сенгенім еді
Ендеше, ештеңеге мойымай, «Мен сені сағынғанда, қарамай дауылдарға, жауындарға!» деп Мұқағали ақын жырлағандай, өнердің шыңына шығуың керек
Маған уәде бересің-ау деймін…
– Білсеңіз, қазақтың дәстүрін насихаттап жүргенімді ең бірінші сізге айтқым келді
«Осы Талшын не бітіріп жүр екен?» деп ойлайды-ау деп өзіңізге жетуге асықтым
Сонау 1993 жылы Алматыға шақырғанда да әнді қойып жүрген кезім еді
Бірақ шақыруыңыз мені қайтадан өнерге талпындырды
Қанат бітірді
Бүгін де алдыңызға құр қол келген жоқпын
Өнер өлкесінде  жүргенімді айтуға келдім…
– Іске, сәт, айнам, өнерің өрістей берсін! Жеке концертіңде жолығуға жазсын!
Зәмза Қоңырова, журналист
