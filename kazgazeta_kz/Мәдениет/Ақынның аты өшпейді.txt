Төл тарихтың терең түкпіріндегі жиналған бағалы құндылықтар жарыққа шығып, зерттеліп-зерделеніп музейлерден орын алып, халық игілігіне айналуда
Музей – оқушылардың ой-өрісін кеңейтіп, олардың санасына адамгершілік, еңбек, патриоттық, эстетикалық дағдыларды қалыптастыруына ықпал жасайтын рухани орта
Талдықорған қаласындағы Абай мен Тәуелсіздік көшелерінің қиылысында сырты жасыл бояулы ағаш үйді үнемі көріп жүрміз
Үлкендер жағы бұл Ілияс Жансүгіровтің әдеби музейі екенін жақсы біледі, ал сол жермен сәбилерін балалар емханасына үнемі апарып жүрген жас аналар бұл ғимаратты білмеуі де мүмкін

Облысымыздағы елеулі мәдениет ошақтарының біріне айналған Ілияс Жансүгіровтің әдеби музейін қазіргі кезде мәдениет саласында көп жылдар бойы қызмет еткен Нұргүл Жауынбаева басқарады
Біз музей директоры Нұргүл Қызырбекқызынан музейдің тарихы мен бүгінгі тыныс-тіршілігі жайында әңгіме өрбіттік.
– Нұргүл Қызырбекқызы, жаңадан ­та­ға­­й­­ын­­далған басшы ретінде ісіңізге сәт­тілік ті­­лейміз
Өзіңізге бұл сала қаншалықты жақын?
– Мен Шымкент қаласындағы әл-Фараби атындағы мәдениет институтын 1993 жылы бітірдім
Еңбек жолымды бұ­рынғы Бөрлітөбе ауданынан бастап, Алакөл аудандық мәдениет бөлімінің меңгерушісі, Сарқан ауданы әкімінің орынбасары қызметтерін атқардым
2006 жылы Талдықорған қаласына көшіп келіп, облыстық халық шығармашылығы орта­лығында мекеме басшысының шығар­ма­шылық және мұражай жөніндегі орын­басары болдым
Үсті­міздегі жылдың қыркүйегінен бері Ілияс Жансүгіровтің әдеби мұражайының директоры ретінде жұмысқа кірісіп жатырмын.
– Бұл ғимараттың өзіндік тарихы бар екенін білеміз
Жаңартудан кейін қандай жұмыстар атқарылуда, өз жұмысыңызды неден бастап жатырсыз?
– Иә, «Театр киім ілгіштен басталады» дегендей, музейдің ішкі-сыртқы келбеті келушілерді баурап алуы керек
Сондықтан мен өзім келгелі аздаған ретке келтіру ісі жүргізілді
Бұл ғимарат 1984 жылы 23 қарашада Ілияс Жансүгіровтің туғанына 90 жыл толуына орай ашылған
Ақынның өмірі мен шығармашылығына арналған мәдени-ғылыми мекеме.
Музей үйі орналасқан ғимарат 1905-1907 жылдары салынған
1918 жылы осы үйде қызыл гвардияшы Мамонтов отрядының штабы, 1919 жылы облыстық «Қосшы» (жарлы-жақыбайлар) одағының бөлімі, 1920 жылы уездік оқу бөлімі болған
1984 жылға дейін әртүрлі мекемелер орналасқан.
2003 жылы музей үйі кеңейтiліп, қосым­ша жәдiгерлер қорын сақтайтын бөлме, кiтапхана, мәжiлiс залы салынды
Музейдiң жалпы көлемi – 271,4 шаршы метр
Музей Ілияс Жансүгіровтің туып-өскен ортасы; ақынның азаматтық тұлғасының қалып­тасу жолы; ақынның жұмыс бөлмесi; Ілияс Жансүгіровтің айыпталуы, ақталуы; ақын­ның басты шығармалары, поэмалары; ақын шығармашылығын жалғастырушы iзба­сарлары деп аталып алты бөлмеге топтас­тырылған
Бұл ғимарат сәулет өне­рiнiң ХIХ ғасырдағы үлгiсi ретiнде мем­лекеттiк қорғауға алынған.
– Ақынның шығармаларын жас ұрпаққа таныту мақсатында жасалып жатқан тың ойлармен бөліссеңіз.
– Ақынның алпысыншы жылдары «Жазушы» баспасынан шыққан 5 томдық шы­ғар­малар жинағы музей ұжымы­ның бас­­тамасымен баспадан қайта жаңар­тылып, толықтырылып жүйелі түрде 2005-2009 жылдары 10 томдық болып Алматыдағы «Қазығұрт» баспасынан жарық көрді
2006 жылы «Құлагер» поэ­ма­сы­ның 70 жылдығына байланыс­ты ғылыми-практикалық конференция өткiзiлдi
2007 жылдың мамыр айын­да «Күй» поэмасының басты кейiпкерi – Молық­бай Байсақұлының 150 жылдығына орай ғылыми-танымдық конференция ұйымдас­ты­рылды
І.Жансүгіровтің мерейтойларына байланысты әдеби музейі қызметкерлерінің ұйымдастыруымен Жетісу жастарына арналған әдеби-таным­дық байқау өтті
Ақынның еске алу жиындарын өткiзу дәстүрге айналған.
Музей қорында 6093 жәдiгер сақтаулы
Жы­лына үш мыңнан астам адам келіп тұ­рады
Келушілердің көпшілігі оқу бағдар­ламасы бойынша дипломдық және курстық жұмыстарға дайындалушы оқушы-студент жастар.
– Балалардың есінде қолымен ұстап, көзімен көрген дүниелер көбірек сақталады
Музейге келушілерге қызығушылық танытатын дүниелер бар ма?
– Жаңадан «Құлагердің опат болуы», «Күйші» поэмасына диорама, «Ілияс шығар­­ма­шылығымен таныстыру», «Ақын­ның ізбасарлары», «Ақынның өскен ортасы» бөлімдері ашылды.
«Мәдени мұра» мемлекеттік бағдарла­масы негізінде І.Жансүгіров атындағы Жетісу мемлекеттік универси­теті «Ілияс­тану» ғылыми-практикалық орталы­ғының жетекшісі, профессор Т.Сыдықовтың және Ілияс Жансүгіров әдеби музейі қызмет­керлерінің ұйымдастыруымен ақынның шығар­машылығынан дайын­далған «І.Жан­сүгіров әдеби музейі» атты анықтама-кітап баспадан шықты
Ақынның тарихта қалдырған ізін кеңі­нен зерттеп, барлық жинақталған маңыз­ды жәдігер деректерді насихаттау, көрермендерге нақтылы пайымдап түсін­діруге музей қызметкерлері атсалысуда
Молықбайдың қобызы үнін де осы жерден естіген балалар қайтадан келіп жатады, қатты қызығушылық білдіреді.
– Ақын ұрпақтарымен және туып-өскен жерімен рухани байланыс бар ма?
– Қасиетті Ақсу өңірінде туған Ілияс жас күнінен бастап ән мен күйге, өлең-жырға құмар болып өседі
Поэзия, проза, драматургия, сын, аударма салаларында жиырмадан астам кітап шығарып, артына аса бай әдеби мұра қалдырды
Оның лирикалық шығармалары, «Дала», «Күй», «Күйші», «Құлагер» поэмалары, «Жолдас­тар» романы, «Кек», «Исатай-Махамбет» пьесасы қазақ әдебиетінің алтын қорына қосылған өлмес туындылар
Ал Ілияс ата­мыздың туған жерінде, оның жары Фатима Ғабитованың Қапалда мұражайы бар
Ақынның ұрпақтарымен байланыс орнатылған, олар осында келіп тұрады.
Дана МӘКЕН
