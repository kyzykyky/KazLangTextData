Абайдың «Жидебай-Бөрілі» мемлекеттік тарихи-мәдени және әдеби-мемориалдық қорық-мұражайында қазақ әдебиетінің классик жазушысы, ғұлама ғалым М.О.Әуезовтің шығармашылығына арналған «Мұхтар мұрасы – адамзат қазынасы» атты аймақтық білім сайысы өткізілді.
Дәстүрге айналған аталмыш сайысты өткізудегі басты мақсат жазушының өмірі мен шығармашылық әлемін келешек жас буынның санасына сіңіріп, әр қырын терең білуге ынталандыру және кеңінен насихаттау.
Сайысқа 80 үміткер қатысты
Қатысушылар­дың өнерін «Абай» журналының редакторы М.Оспанов, М.Төлебаев атындағы музыка училищесінің оқытушысы М.Алепарова, Абай театрының әдеби жетекшісі М.Қартов, «Дариға-ай» жастар театры әдеби бөлімінің меңгерушісі Б.Игілік пен актер Р.Бейсенұлы, Шәкәрім уни­верси­тетінің оқытушылары М.Татиева мен Б.Нысанғалиева және Абай қорық-мұражайының қызметкерлері бағалады.
Жеңімпаздар диплом және бағалы сыйлықтармен марапатталды.
Мәнерлеп оқуда С.Мейрамбеков, А.Жанах­метова, ақындар мүшәйрасында Қ.Еркінұлы, Х.Саметова, Е.Кенжебекұлы, қолөнер бай­қауында М.Асқарбек, Р.Асетұлы жеңістің биік тұғырынан көрінді.
«Мұхтар мұрасы – адамзат қазынасы» сайысы жыл сайын өз жалғасын таба бермек.
