Елордадағы «Сарыарқа» спорт кешенінде дүниежүзілік бокс сериясы (WSB) додасы өз мәресіне жетті
Ақтық сында «Астана арландары» мен «Украина атамандары» күш сынасып, бас жүлдені олжалауға кім лайық екенін анықтады.
Бірінші күнгі кездесу шымыл­дығын 57 келіге дейінгі салмақтағы астаналық Мейірболат Тойытов пен киевтік Виктор Гоголев көтерді
Мейірболат бар мүмкіндігін сәтті пайдаланып жеңіске жетті
Ал 61 келіге дейінгі салмақта сынға түскен Самат Бәшенов Олимпиаданың екі дүркін чемпионы, Баркер кубогының иегері, тәжірибелі боксшы ­Василий Ломаченкоға қарсы қолғап түйістірді
Василий шебер спортшы екендігін дәлелдеді
Осылайша қос командалардың арасындағы есеп теңесті
Үшінші жекпе-жекте рингтің төрінде Украинаның екі тарланы бір-біріне қарсы шықты
«Астана арланы» сапында өнер көрсетіп жүрген ­Сергей Деревянченко (73 келі) жерлесі ­Евгений Барабановтан басым түсті
Бұл жеңіс астаналықтарды тағы да алға шығарды – 2:1
Ал төртінші шайқаста еліміздің намысын 85 келіге дейінгі салмақта қорғап жүрген хорват Хргое Сеп өзінен бойы да, қолы да ұзын Сергей Лапинді аяу­сыз сабады
Бесінші жекпе-жекте арландықтардың сапында Михай Нистор (91 келі) атамандардың құрамында сынға түскен Александр Усик есе жіберді
Жарыстың алғашқы күні 3:2 есебімен аяқталды
Жеңіс астаналықтардың еншісіне жазылды.
Екінші күні де жоғарыдағыдай есеп тіркелді
Алайда бұл жолы қонақтар озды
54 келіге дейінгі салмақтағы Мирас Жақыпов пен Николай Буценко арасындағы жұдырықтасу тартысты дәрежеде өрбіді
Бұл жұдырықтасуда біздің бағланның басымдығы айқын көрінді
Осылайша «Астана арланының» бокс­шылары 4:2 есебімен алға шықты
Дегенмен, бұл қуанышымыз ұзаққа созылмады
Жеңіс күткен келесі үш жігітіміз, керісінше, бір-бірден жеңіліс жазып, жағдайымызды қиындатып жіберді
«Арландар» сапындағы ирланд бокс­шысы Эрик Донаван (61 келі) Вячеслав Кислицыннен ұтылды
Бұдан соң біздегі израильдік «арлан» Константин Снигур (75 келі) украиндық Дмитрий Митрофановтың алдында қауқарсыздық танытты
Сөйтіп, екі финалдық кездесудегі жалпы есеп теңесті (4:4)
Ал 85 келіде сынға түскен ирандық «арлан» ­Эхсан Розбахани Украина боксының жұлдызы Александр Гвоздикке қарсы қауқар көрсете алмады
Бұл жекпе-жектен соң украиндықтар бірінші рет алға шығып кетті
Алла тағала сәтін салып, соңғы аса ауыр салмақтағы Руслан Мырсатаев қолдан сусып шы­ғып бара жатқан ортақ жеңістің басын қайырмалап қайтарып берді
Ол Ростислав Архипенконы өте қиын шайқаста ұтып шықты
Ақырында ереже бойынша жеңім­пазды тағы бір қосымша шай­қас арқы­лы анықтау керек болды
Мұн­дай тапсырма 54 келіге дейінгі салмақ­та­ғы астаналық Бағдат Әлімбеков пен киев­тіктер құрамындағы молдован Алек­сандр Рисканға жүктелді
Бағдат өзіне жүктелген тапсырманы сәтті орындады
Айқын басымдықпен жеңген ол жалпы есепті 6:5 есебіне жеткізді.
Осылайша «Астана арландары» өзінің тарихында алғаш рет әлемдік серияның жеңімпазы атанды.
Салтанат ҚАЖЫКЕН
