
Ауғанстан астанасындағы әскери ауруханада болған жанкештілік жарылыс пен қақтығыстан 6 адам мерт болып, 23 кісі жараланды.

Қорғаныс министрлігі баспасөз хатшысы генерал Мохаммед Захердің мәлімдеуінше, Кабулдағы Сардар Мохаммад Дауд Хан ауруханасында қаза болғандардың кемінде үшеуі - медициналық студенттер
Ауруханадағы шабуылға байланысты жауапкершілікті "Талибан" өз мойнына алды.

"Талибан" баспасөз хатшысы Забиулла Мужахиддің айтуынша, екі жанкешті аурухананың ішінде жарылғыш заттарын іске қосқан.

