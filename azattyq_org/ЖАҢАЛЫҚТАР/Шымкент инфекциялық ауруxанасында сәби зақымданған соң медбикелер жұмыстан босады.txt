Шымкенттегі қалалық жұқпалы аурулар ауруханасында клизмадан зақымдануы мүмкін 10 айлық сәби басқа ауруxанаға ауыстырылып, клизма жасаған медбикелер жұмыстан шығарылды
Бұл туралы 2 сәуірде қалалық денсаулық сақтау департаментінде өткен баспасөз мәслихатында департамент басшысының міндетін атқарушы Ғалымжан Әбішев хабарлады

Ғалымжан Әбішевтің сөзінше, медбикелер клизма жасау кезінде күйдіріп алған 10 айлық бала жұқпалы аурулар ауруханасына 25 наурызда іш ауруымен түскен
Оқиға 28 наурызда болған
Клизма жасаған медбикенің су температурасын өлшемегені айтылады
Оқиғаға байланысты арнайы тексеру басталған.
- Қазіргі уақытта балада бірінші-екінші дәрежелі термиялық күйік байқалады
Баланың жай-күйі тұрақты, қанағаттанарлық
Ем-домын жалғастыру үшін бүгін Түркістан облыстық балалар ауруханасына ауыстырылды, - деді Ғалымжан Әбішев.
Қалалық жұқпалы аурулар ауруханасының бас дәрігері Амангелді Нұрлыбаев баланың тікішегі мен басқа да органдарына зақым келмегенін айтады
Бұған дейін бала жұқпалы аурулар ауруханасының жан сақтау бөлімінде жатқан

Нәрестенің әкесі Ерболат Саменов оқиғаға байланысты полицияға арызданған.
