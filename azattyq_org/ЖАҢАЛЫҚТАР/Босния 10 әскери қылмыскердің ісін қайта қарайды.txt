
Босния және Герцеговина соты әскери қылмыс жасады деп сотталған 10 адамды босатуға үкім шығарды
Сот олардың үстінен жүрген алғашқы сотта қылмыстық кодекс дұрыс қолданылмады деген ұйғарым жасаған.

Босатылған 10 адамның алтауы 1995 жылы Сребреница қырғыны кезінде 8 мыңға тарта мұсылманның қырылуына қатысы бар деп айыпталған еді
Қалған төртеуіне Босния соғысы кезінде бейбіт тұрғындарға қарсы қылмыс жасады деп айыпталған
Бұлар 28 жылдан 33 жыл мерзімге дейін сотталған еді


Страсбургтегі Адам құқықтары жөніндегі Еуропа соты биыл шілде айында тұтқындар қылмыс жасаған кезде күшінде болған қылмыстық кодекспен емес, кейін қабылданған қатаңдатылған қылмыстық кодекспен сотталып құқықтары бұзылды деген шешім шығарған еді
Енді Босния және Герцеговина соты олардың ісін 2003 жылы қабылданған босниялық кодекс негізінде емес, Югославияның 1976 жылы қабылданған қылмыстық кодексімен қайта қарауы тиіс.

