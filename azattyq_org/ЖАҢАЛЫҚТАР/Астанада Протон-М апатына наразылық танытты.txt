
16 мамырда түстен кейін Астанада "Антигептил" қозғалысының бір топ белсендісі Байқоңыр ғарыш айлағынан ресейлік "Протон-М" зымыранының ұшырылуына және құлауына қарсылық білдіріп, "Қазғарыш" ұлттық ғарыш агенттігіне хат тапсырды.

Азаттық тілшісінің хабарлауынша, қозғалыс белсендісі Болатбек Бәлілов "былтырғы "Протон-М" зымыраны апатынан бері шара қолданылмағанын" айтып, агенттік төрағасы Талғат Мұсабаевтың отставкаға кетуін талап етті.

16 мамырда Астана уақытымен түнгі сағат 3:42-де Байқоңырдан Ресейдің "Экспресс-АМ4Р" байланыс зымыраны тіркелген "Бриз-М" блокты зымыран тасығышы ұшырылған еді
Зымыран спутникті Жер орбитасына алып шығуы тиіс болған
Ұшқаннан кейін 9 минуттан соң зымыран тасығышта ақау пайда болып, апатқа ұшыраған.

