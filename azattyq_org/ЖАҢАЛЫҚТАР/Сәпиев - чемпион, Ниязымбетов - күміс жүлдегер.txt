
Лондон олимпиадасында 69 кг салмақта жұдырықтасқан қазақ боксшысы Серік Сәпиев 12 тамыз күні өткен финалда ұлыбританиялық қарсыласын айқын басымдылықпен жеңіп, чемпион атанды.

Осы күні 81 кг салмақта бокстасқан Әділбек Ниязымбетов ресейлік қарсыласымен ұпай саны бойынша тең түсіп, қазылар шешімі бойынша жеңіліп қалды
Ниязымбетов Лондон олимпиадасында күміс медаль алған жалғыз қазақстандық спортшыға айналды.

Қазақстан олимпиадалық құрамасы 7 алтын, 1 күміс және 5 қола медаль иеленіп қорытынды командалық есепте 12-орынға шықты.

