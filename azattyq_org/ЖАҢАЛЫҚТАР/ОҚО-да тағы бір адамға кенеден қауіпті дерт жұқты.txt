Оңтүстік Қазақстан облысының тағы бір тұрғынына кенеден қырым-конго қанды безгегі жұққаны анықталды.
Облыстық тұтынушылар құқығын қорғау департаменті басшысының орынбасары Жұмағұл Медетовтың бүгін Азаттыққа айтуынша, Шардара ауданының 43 жастағы тұрғынынан қырым-конго қанды безгегі анықталған
Науқас өткен аптада шомылуға барғанда денесіне кене жабысқанын байқаған.
23 шілде күні дене қызуы көтеріліп, жергілікті дәрігерлерге қаралған оны бірден ауруханаға жатқызып, арнайы тексеруден өткізген
Дәрігерлер қазір Шардара қаласындағы ауруханада емделіп жатқан науқастың жағдайы қанағаттанарлық екенін айтады
Онымен байланыста болған 9 адам бақылауға алынған
Олардың қауіпті дертті жұқтырмағаны белгілі болды.
"Жыл басынан бері облыста қырым-конго қанды безгегін осымен бесінші адам жұқтырып отыр" дейді Жұмағұл Медетов.
