
Қырғызстан орталық сайлау комиссиясының бүгін таңертең жариялаған деректері бойынша, қазанның 30-ы өткен ел президентінің сайлауына дауыс беруге сайлаушылардың 60,27 пайызы қатысқан.

Ең белсенді аймақ - Шу облысында сайлаушылардың 81,53 пайызы дауыс берген
Ал дауыс беру бойынша Жалал-Абад облысында ең аз көрсеткіш тіркелген - 47,78 пайыз.

Алдын ала мәліметтерге сәйкес, Қырғызстандағы президент сайлауының алдын-ала қорытындысы бойынша, үкімет басшысы Алмазбек Атамбаевқа сайлаушылардың 63 пайызы дауыс берген
Қырғызстан заңына сәйкес, дауыс беруге қатысқан сайлаушылар дауысының жартысынан астамын жинаған кандидат жеңіске жеткен болып танылады.

