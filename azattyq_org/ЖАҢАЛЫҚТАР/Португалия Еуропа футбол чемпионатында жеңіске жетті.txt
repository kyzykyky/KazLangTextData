Париж маңындағы «Стад-де-Франс» стадионында өткен Еуропа футбол чемпионатының финалында Франция мен Португалия құрамасы кездесті.
Ойынның 8-минутында Португалия құрамасының капитаны Криштиану Роналду допқа талас кезінде жарақат алып, 26-минутта алаңдағы орнын командаласы Куарежамаға босатты
Матчтың негізгі уақытында қақпаға доп түскен жоқ, есеп - 0:0.
Осыдан кейін чемпионды анықтау үшін ойынға отыз минут уақыт қосылды
Матчтың 109-минутында Португалия құрамасының ойыншысы Эдердің Франция қақпасына салған голы оның командасына жеңіс әкелді
Бұдан соң ойын барысында гол соғылған жоқ
Осылайша Португалия алғаш рет футболдан Еуропа чемпионы атанды.
Келесі Еуропа чемпионаты 2020 жылы өтеді
Жарысты бірнеше елде, Еуропаның 13 қаласында өткізу жоспарланған
2020 жылғы Еуропа біріншілігі матчтарын ұйымдастыратын қалалар қатарында Баку, Санкт-Петербург, Лондон, Амстердам, Рим бар
Еуро-2020 матчтарын өткізуге Астана қаласы да өз кандидатурасын ұсынғанымен өтпей қалған.
