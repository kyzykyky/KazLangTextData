
Алматыда сәуірдің 24-і күні шыққан «Правдивая газетінің» алғашқы саны тәркіленді
Бұл туралы Азаттық тілшісіне газет қызметкері Мадия Төребаева мәлімдеді.

- Газеттің баспадан шыққан 1200 данасын 24 сәуір күні таңғы сағат тоғызда ішкі саясат басқармасының қызметкерлері тәркіледі
Газетті тәркілеу туралы хаттамада Алматы қаласы ішкі саясат басқармасы ақпараттық саясат және БАҚ мониторингі бөлімінің бастығы Бақытжан Ақжаровтың қолы қойылған
Хаттамада газет тәркіленуінің басты себебі ретінде «басылымның тұрақты шығу мерзімі жоқ» деп көрсетілген, - дейді Төребаева.

Оның айтуынша, газетті тарату бөлімінің қызметкерлері мен күзетшілері сәуірдің 24-іне қараған түні баспахана маңында штаттық киімдегі адамдар жүргенін және олар өздерінен газеттің қай уақытта шығатытын сұрағанын айтқан.

- Ал таңертең (24 сәуір күні – ред.) дайын хаттама алып келіп, газетті алып кетті
Газет редакциясының , басылымды тәркілеуге онда жарияланған материалдар да себеп болуы мүмкін деп отыр, - деді газет қызметкері Азаттық тілшісіне.

Мадия Төребаева газеттің алғашқы санында Заманбек Нұрқаділовтің кітабының үзіндісі, Ғазиз Алдамжаровтың сұхбаты және сәуірдің 27-і күні Алматыда жоспарланған қарсылық күніне орай өткізілетін митинг жайлы материал жарияланғанын да айтты.

