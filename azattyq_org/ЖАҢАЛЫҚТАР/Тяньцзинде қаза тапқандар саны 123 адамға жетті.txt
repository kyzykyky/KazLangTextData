Қытайдың билік орындары елдің солтүстік-шығысындағы портты Тяньцзинь қаласында болған жарылыстар салдарынан мерт болғандар саны 123 адамға жетті деп хабарлады
Олардың жартысынан көбі – оқиға орнына барған соң қаза тапқан өрт сөндірушілер.
Олардан өзге тағы 50 адам хабарсыз кеткен болып саналады
Жарылыстар салдарынан зардап шеккен 600 адам әлі ауруханада жатыр.
Тамыздың 13-іне қараған түні Қытайдың солтүстік-шығысында портты Тяньцзинь қаласында болған екі жарылыстан соң химиялық заттар қоймасында өрт шыққан еді
Соның салдарынан ауаға көп мөлшерде аса қауіпті зат – натрий цианиді тараған.
Улы заттың ары қарай тарауынан қауіптенген Қытай билігі Тяньцзинь өнеркәсіп аймағынан үш шақырымдық радиусте тұратын халықты ол жерден кетуге міндеттеген.
