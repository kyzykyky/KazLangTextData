
14 ақпанда Тараз қалалық сотының судьясы Ләззат Рамазанова азаматтық белсенді Вадим Курамшинді ақтау үкімін кері қайтарған прокуратура шешімін қайта қарап, оны заңды деп тапты
Бұл туралы Азаттық тілшісіне белсендінің адвокаты Рәзия Нұрмашева хабарлады
Адвокаттың айтуынша, Курамшинді сот отырысына қатыстырмаған.

Вадим Курамшиннің қамауда қалғаны туралы азаматтық белсенді Андрей Цуканов та бейсенбі күні кешке Twitter-де жазған болатын.

2012 жылғы 28 тамызда Тараз қалалық соты «бопсалау» бабы бойынша айыпталған Вадим Курамшиннің бостандығын бір жыл шартты түрде шектеу туралы үкім шығарған.

Сол жылы 31 қазанда Жамбыл облыстық апелляциялық соты прокуратура шағымы бойынша тамызда шыққан шешімнің күшін жойып, белсендіні қайта қамауға алуға рұқсат берген.

Курамшин 2012 жылы 7 желтоқсанда бұрынғы айып бойынша 12 жылға сотталды.

Вадим Курамшин – түрмедегі тұтқындардың құқықтарын қорғау қызметімен танылған белсенді.

