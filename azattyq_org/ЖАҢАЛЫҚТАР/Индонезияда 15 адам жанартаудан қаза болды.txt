
Индонезиядағы Суматра аралында Синабунг жанартауының атқылауы салдарынан 15 адам мерт болғаны хабарланды.

Қаза болғандардың арасында мектеп оқушылары да бар.

Былтыр қыркүйек айында тыныш қалпынан «оянған» Синабунг жанартауы биыл ақпанның 1-і күні кезекті рет атқылап, одан көтерілген ыстық күл төңіректегі ауылдарды басқан.

Табиғат тосын мінез танытқан аймақта кемінде 50 адам хабар-ошарсыз кеткен
Қазір оларды құтқару-іздестіру жұмыстары жүргізіліп жатыр.

