Украинаның шығысында үкімет әскері Донецк облысындағы Марьинка қаласын сепаратистерден босатып, Донецк қаласына таяды
Марьинкада сепаратистердің екі тосқауыл бекеті жойылды
Бұл туралы «Донецк жаңалықтары» басылымы жергілікті тұрғындарға сілтеме жасай отырып хабарлады
Ақпараттар бойынша, қазір Донецк шетінде ұрыс жүріп жатыр

Красногоровка қаласында да атыс болып жатыр
2 тамыз күні Украинаның ұлттық қауіпсіздік және қорғаныс кеңесінің өкілі Андрей Лысенко "үкімет әскерінің Донецк маңындағы екі елді мекен - Красногоровка мен Старомихайловкаға кіргенін" хабарлады.
Донецк қалалық кеңесінің ресми сайтындағы ақпаратқа қарағанда, 2 тамыз күні Донецк қаласынан атыс естілген
Қаланың бірнеше ауданында электр қуаты өшіп қалған

Өзін өзі жариялаған "Донецк халық республикасы" өкілдері "Торез және Шахтерск маңында Украина армиясын қоршағандарын" хабарлады
Қоршалды деген әскердің саны туралы ақпарат жоқ

