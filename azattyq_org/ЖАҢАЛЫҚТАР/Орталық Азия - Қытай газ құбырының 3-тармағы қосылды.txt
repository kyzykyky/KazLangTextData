
Орталық Азияда Қытайға газ тасымалдайтын құбырдың үшінші - С тармағы іске қосылды
Қытайдың China National Petroleum Corporation (CNPC) корпорациясының хабарлауынша, Түркіменстан-Өзбекстан-Қазақстан-Қытай арқылы өтетін газ құбырынан 31 мамырдан бастап Түркіменстаннан Өзбекстанға газ тасымалдана бастаған.

Құбырдың бұл тармағының ұзындығы 1830 километрге созылады және ол арқылы 2015 жылға қарай жылына 25 миллиард текше метр газ тасымалдану жоспарланып отыр
Мұның 10 миллиард текше метрін - Түркіменстан, 10 миллиард текше метрін - Өзбекстан, қалған 5 миллиард текше метрін Қазақстан қамтамасыз етпек.

Газ құбырының А тармағы - 2009 жылы, В тармағы 2010 жылы іске қосылған және ол арқылы қазір жылына 28 милилард текше метрге жуық газ тасымалданады


2015 жылдың соңына таман тұтас құбыр арқылы тасымалданатын газ көлемі жылына 55 миллиард текше метрге жетеді деген жоспар бар.

