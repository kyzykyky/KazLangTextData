
Санкт-Петербургте Ресей мен Еуропа Одағы басшыларының бірлескен 29-саммиті басталды.

Саммиттің ашылуында сөйлеген Ресей президенті Владимир Путин "Виза кедергісі жойылмайынша, Ресей мен Еуропа Одағының арасында шынайы әріптестік орнамайды" деп, баяндамасының басым бөлігін виза тақырыбына арнады.

Саммитте энергетика саласы, экономикалық ынтымақтастық, оның ішінде Еуроаймақ пен Еуразия кеңістігіндегі жағдайлар да талқыланбақ.

Сириядағы қақтығыс пен Иранның ядролық бағдарламасы төңірегіндегі мәселелер де күн тәртібінде тұр.

