Азат Еуропа/Азаттық радиосы медиакорпорациясының президенті Джейми Флай Тәжікстанның сыртқы істер министрі Сироджиддин Асловқа хат жолдады
Онда корпорация басшысы тәжік билігінің Азаттықтың Тәжік қызметінің (Озоди радиосы) кейбір журналистеріне аккредитация бермеуін, кейбіріне "жартылай рұқсат беруін" сынаған
Флай билік "ұйымның Тәжікстанда миссиясын атқаруға кедергі келтіріп отыр" деп мәлімдеді

Тәжікстан билігі аккредитация мерзімінің бітуіне бір күн қалғанда Озоди радиосының жеті журналисінің жұмыс істеуіне "жартылай рұқсат беріп", үш ай және алты айға аккредитация берген
Ал қалған 11 журналистің аккредитация мерзімін ұзартпай қойған

"Жартылай рұқсат беру - Тәжікстан заңына қайшы, заң бойынша [аккредитация] бір жылға беріледі" деді Джейми Флай


Медиакорпорацияның президенті Азат Еуропа/Азаттық радиосы Тәжікстанда тәуелсіз ақпарат таратуға қатысты туындаған қысымға көнбейді деп мәлімдеп, сыртқы істер министрлігін Озоди радиосының барлық журналистерін шұғыл аккредитациядан өткізуге шақырды


Бұған дейін АҚШ сенатының төрт мүшесі Тәжікстан президенті Эмомали Рахмонның атына хат жазып, Озоди радиосы тілшілерінің аккредитация ала алмауына алаңдаушылық білдірген
Олар бұл оқиға "тәжік-америка қатынасының тұрақтылығына әсер етуі мүмкін" деп топшылаған

Оның алдында АҚШ конгресінің өкілдер палатасының мүшелері, штаб-пәтері Нью-Йоркте шоғырланған Журналистерді қорғау комитеті, ЕҚЫҰ-ның сөз бостандығы мәселелері бойынша өкілі Арлем Дезир, Тәжікстанның тәуелсіз БАҚ ұлттық қауымдастығы, Тәжікстанның БАҚ жөніндегі кеңесі Озиди радиосын қолдап, мәлімдеме жасаған.
Биыл тамыз айында Азат Еуропа/Азаттық радиосы (АЕ/АР) корпорациясы Тәжікстан билігінен сол елдегі тілшілеріне аккредитация беруді және оларға қысым жасауды тоқтатуды талап еткен болатын
АЕ/АР президенті Джейми Флай Тәжікстандағы баспасөз бостандығының ахуалына байланысты алаңдаушылық білдірген


Озоди радиосы - Тәжікстандағы санаулы тәуелсіз БАҚ-тың бірі
Озоди радиосының YouTube және Facebook желілеріндегі арналары Тәжікстандағы ең танымал арналар қатарына кіреді

