Палестинаның БҰҰ-дағы өкілі Рияд Мансур Халықаралық қылмыстық сот (ХҚС) Израильдің үстінен "әскери қылмыс жасады деген айып бойынша тергеуді бірден бастауына болады" деп мәлімдеді.
Рияд Мансурдың айтуынша, Палестинаның ХҚС құрамына әзірге формалды түрде қабылдануы ХҚС прокуроры Фату Бенсуданың әскери қылмыс жасау фактісі бойынша тергеу бастай беруіне мүмкіндік береді.

Палестина билігі Израиль өткен жылдың жазында Газа секторында болған соғыста палестиналықтарды жазықсыз қырып, әскери қылмыс жасады дейді.
Рияд Мансур ХҚС тергеу бастауы үшін Палестинаның сәуірдің 1-інде халықаралық сот құрамына толық қабылданғанын күтуі қажет емес дейді
Гаагадағы ХҚС өкілі Фади әл-Абдалланың айтуынша, прокурор қазір "сөз жүзінде" "алдын-ала тергеу жүргізе алады".
Израиль әскері өткен жылдың шілде-тамыз айларында Газа секторында ХАМАС ұйымына қарсы операция жүргізіп, салдарынан палестиналық екі мыңға таяу адам қаза тапқан, 10 мыңға таяу адам жараланған
Құрбан болғандардың көпшілігі - бейбіт тұрғындар.
