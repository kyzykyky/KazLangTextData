Халықаралық "Шекарасыз тілшілер" ұйымы (RSF) Тәжікстан билігін ақпарат құралдары мен әлеуметтік желілерде "жалған ақпарат таратқандарға" айыппұл төлеуді ұсынатын заң жобасын кері қайтаруға шақырды
Парламенттің төменгі палатасы әкімшілік кодекске арнайы түзету енгізуді 10 маусымда мақұлдаған

Штаб-пәтері Парижде шоғырланған ұйым бұл түзетулер цензура және баспасөз бостандығын бұзатын өзге де заңбұзушылықтарға түрткі болуы мүмкін деп ескертеді

"Жаңа заңнамадағы бұлыңғыр нормалар ақпарат алу құқығын бұзу мақсатында пайдаланылуы мүмкін
Халықаралық құқыққа сәйкес, не нәрсенің шын немесе жалған екенін анықтау өкілетін мемлекеттік органға беруді ақтауға болмайды
Сотқа қайрылмай, айтылған нәрсені жалған немесе анық емес деп адам құқығы немесе пікір айту құқығын шектеуге болмайды" деді ұйымның Шығыс Еуропа және Орталық Азия жөніндегі бюро жетекшісі Жанна Кавелье
"Біз сөз бостандығы мен пікір айту еркіндігіне нұқсан келтіретін түзетулерді қайтаруға шақырамыз" деді ол

Тәжікстан үкіметі бастапқыда елде коронавирус жоқ деп келген
Президент Эмомали Рахмон індетті тежеу үшін әлеуметтік арақашықтық ұстау және өзге де шаралар қолдану туралы халықаралық сарапшылардың ескертуіне құлақ аспаған.
Ресми мәлімет бойынша, Тәжікстанда 4690 адамнан коронавирус табылған
48 адам қайтыс болған.
