
Шымкентте төрт жас жігіт зираттағы құлпытастарды бүлдіріп, молаларды қорлаған деген күдікпен ұсталғаны туралы Оңтүстік Қазақстан облыстық ішкі істер департаментінің баспасөз қызметі хабарлады.«Әл-Фараби аудандық полиция бөліміне түскен арызда сәуірдің 27-сі күні таңертеңгі сағат жетілер шамасында белгісіз біреулердің бірнеше моланы қиратып-бүлдірген туралы айтылған» делінген полицияның ақпаратында.Бұл іс бойынша іздестіру шарасы барысында полиция жас шамалары 20-22-лердегі төрт жас жігітті ұстаған
«Олардың мас күйінде зираттағы 16 құлпытасты бүлдіргені тергеу барысында анықталды» деп хабарлайды полиция мекемесі.Қазір «вандализм» оқиғасы бойынша полицияның тергеу жұмыстарын жүргізіп жатқаны хабарланды.

