Қазақстандық ақпарат агенттіктері мерзімінен бұрын өткен президент сайлауының экзит-полл нәтижесі бойынша қазіргі президент Нұрсұлтан Назарбаевтың 97,5 пайыз дауыс алғанын хабарлады
Сауалнаманы өткізген - билікшіл "Қазақстан азаматтық альянсы" ұйымы

Ел аумағында сауалнама жүргізгендерін айтқан "Демократия институты" қауымдастығының директоры Юлия Кучинскаяның мәлімдеуінше, экзит-полл нәтижесіне қарағанда президент сайлауына түскен кандидаттардың енді бірі Тұрғын Сыздықов - 1,87 пайыз, екіншісі Әбілғазы Құсайынов 0,63 пайыз дауыс алған.
Сайлаудың алдын-ала ресми қорытындысы дүйсенбі күні жарияланады.

