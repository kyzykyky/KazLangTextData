
БҰҰ Қауіпсіздік кеңесі Газа секторындағы жағдайдың күрт шиеленісуіне байланысты төтенше жиын өткізді.

Сәрсенбіде ХАМАС жауынгерлері Израильдің солтүстігін зымырандармен атқылап, үш израильдік қаза тапқан еді
Израиль осыдан соң ХАМАС-тың бақылауындағы Газа секторына әуеден, жерден 20-ға тарта соққы берген
Оның салдарынан ХАМАС тобының әскери командирі Ахмед әл-Джаабари және 13 адам қаза тапқан
ХАМАС-тың әскери қанаты - "Изз ад-Дин әл-Кассам" батальоны бұл үшін Израильден кек қайтаратынын мәлімдеді
Ал Израиль премьер-министрі Тель-Авивтің өз азаматтарын қорғауға дайын екенін және әскери операцияларды кеңейтуді жоспарлап отырғанын ескертті.

Бүгін де Израиль әскерилері мен ХАМАС жауынгерлері Газа секторында бір-біріне оқ жаудырып жатыр.

БҰҰ Қауіпсіздік кеңесі тараптарды әскери операцияларды тоқтатуға шақырды.

