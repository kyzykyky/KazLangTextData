
Алматыдағы Медеу аудандық прокуратурасының талабы бойынша желтоқсанның 20-күні Алматы қаласының мамандандырылған әкімшілік соты Қазақстандағы оппозициялық «Жұма-таймс» басылымын шығаруға тиым салу туралы шешім қабылдаған
Ал газеттің бас редакторының орынбасары Бақытгүл Мәкімбай редакция ұжымы соттың бұл шешімі туралы тек ертеңінде, яғни желтоқсанның 21-күні түстен кейін ғана хабардар болғанын айтады
«Бүгін біз газеттің кезекті санын дайындап жатқан едік, ертең ол оқырмандарға жетуі керек болатын», - деді Бақытгүл Мәкімбай сәрсенбі күні «Азаттық» радиосына.«Жұма-Таймс» апталық басылымы Қазақстандағы оппозициялық бағыттағы санаулы газеттердің бірі
Газет бұған дейін Қазақстанда сот шешімімен жабылып қалған «DAT» және «СолDAT» газеттерінің ізбасары ретінде шығып келген-ді.

