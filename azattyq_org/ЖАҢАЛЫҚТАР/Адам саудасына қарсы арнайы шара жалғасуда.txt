
Қазақстан Ішкі істер министрлігі «Қазақстанның дағдарыс орталықтары одағы» заңды тұлғалар ұйымымен бірге «Адам саудасының құрбаны болма» республикалық акциясын өткізіп жатыр
Қазақстандағы АҚШ елшілігі қаржылық қолдау көрсеткен бұл шараның мақсаты – адам саудасы, жеңгетайлық, жезөкшелікпен айналысуға тарту, адамдарды ұрлау және пайдалану секілді қылмыс түрлеріне қарсы күресу болып табылады
Шара наурыздың 20-сына дейін жалғасады.Былтырғы жылы ішкі істер органдары елде адам саудасының 20 оқиғасын (соның ішінде 5-уі – кәмелетке толмаған балалар саудасы) анықтаған
Адамдарды пайдалану мақсатында ұрлағаны үшін 4, жезөкшелікпен айналысуға тартқандардың үстінен - 11 және жезөкшелікпен айналысуға арналған притондар мен жеңгетайлық ұйымдастырғандарға қарсы 226 қылмыстық істер қозғалған.Ал биылғы жыл басынан бері адам саудасы үшін - 7, соның ішінде кәмелетке толмағанды саудалағаны үшін - 4, адам ұрлағаны және пайдалану мақсатымен бас бостандығынан заңсыз айырғаны үшін - 2, жеңгетайлық пен жезөкшелікпен айналысуға арналған притон ұстағаны үшін 35 қылмыстық іс қозғалып, тергелуде, деп хабарлайды ІІМ баспасөз қызметі.

