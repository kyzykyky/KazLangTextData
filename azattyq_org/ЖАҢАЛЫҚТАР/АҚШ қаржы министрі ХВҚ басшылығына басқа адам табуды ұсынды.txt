
АҚШ қаржы министрі Тимоти Гайтнер Халықаралық валюта қорының (ХВҚ) директорлар кеңесіне қазіргі уақытта әйел зорламақ болған деген айыппен АҚШ-та қамауда отырған Доминик Стросс-Канның орнына ХВҚ басшысы міндетін атқаратын басқа адамды тағайындауды ұсынды.Стросс-Кан енді ХВҚ-на басшылық жасайтындай жағдайда емес деп атап көрсетті Гайтнер
Осының қарсаңында Стросс-Канның орнына өзге адамды қою туралы ұсыныстар еуро аймағына енетін елдер қаржы министрлерінің Брюссельде өткен кездесуінде де айтылған еді.Өткен сенбі күні Нью-Йорк әуежайында ұсталған 62 жастағы Доминик Стросс-Кан қазір сол қаладағы Рикерс-Айленд түрмесінде отыр
Оған Нью-Йорктегі қонақ үйдің қызметші әйелін зорламақ болған деген айып тағылды
Алайда Стросс-Кан өзіне тағылған айыпты мойындамайды.

