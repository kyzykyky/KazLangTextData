Краматорск қаласындағы билік ғимараттарына Украина туы тігілді
Бұл туралы БАҚ куәлердің әлеуметтік желідегі жазбалары арқылы хабарлап отыр.
Баспасөз сепаратистердің Краматорскіден Донецкіге аттанғанын айтады
Мәселен, "РИА Новости" агенттігі өзін өзі жариялаған "Донецк халық республикасы" өкілдерінің "Краматорскіде жасақ бекінетін жер жоқ" деп мәлімдегенін таратты

5 шілде күні таңертең Украина армиясы сепаратистерден Славянск қаласын босатқаны хабарланған еді
Украина президенті Петр Порошенко елдің шығысын ресейшіл қарулы топтардан азат ету операциясы жалғасатынын мәлімдеді
Халыққа арнаған жолдауында ол "Славянскіні алу - жеңістің басы" деген

"Ақпараттық қарсылық" ("Информационное сопротивление") тобының жетекшісі Дмитрий Тымчук Facebook парақшасында "Украина әскерінің Луганск облысында сепаратистердің екі танкісін жойғанын" хабарлады

ТСН агенттігінің ақпаратына қарағанда, сепаратистер Луганск облысы Славяносербск селосындағы түзету колониясын (абақты) атқылаған
Адам шығыны туралы дерек жоқ

БАҚ ақпараты бойынша, Луганскінің өзінде сепаратистер бірнеше рет әуежайды басып алуға тырысқан
Қаза тапқандар туралы ақпарат тарамады

