
АҚШ президенті Барак Обама Конгрессті Иранға ядролық бағдарламасына қатысты келіссөздер жанданып келе жатқан тұста жаңа санкциялар салмауға шақырды.

Ақ үйде сөйлеген Обама Тегеранды ядролық қарудан бас тартқызудың басты жолы - келіссөздер екенін айтты
Оның сөзінше, егер Иран уәдесінде тұрмаса, санкциялар қайта күшейтілуі мүмкін.

Обама әкімшілігі Тегеранды ядролық қаруға ие болуы ықтимал бағдарламасынан бас тартқызатын келіссөздер жасауға үндеп келеді.

Конгресс мүшелерінің көпшілігі санкциялар тек Иран уран байытудан нақты бас тартқан және ядролық қару жасаумен айналыспайтынына кепілдік берген жағдайда ғана жеңілдеуі мүмкін деп санайды.

Иранның ядролық бағдарламасына қатысты Тегеран мен "алтылық елдерінің" (АҚШ, Ресей, Қытай, Ұлыбритания, Франция және Германия) келіссөздері келесі аптада жалғасады.

