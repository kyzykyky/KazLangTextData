Қазақстан Орталық сайлау комиссиясы (ОСК) Еуропадағы қауіпсіздік және ынтымақтастық ұйымы (ЕҚЫҰ) Демократиялық институттар және адам құқығы бюросының парламент мәжілісі сайлауының үгіт-насихат науқаны елеусіз өтіп жатыр деген пікірімен келіспеді.
Бүгін Астанада брифинг өткізген ОСК төрағасының орынбасары Владимир Фоос сайлауалды науқаны белсенді жүріп жатқан жоқ деген пікірмен келіспейтінін айтты
Оның сөзінше, ЕҚЫҰ-ның "белсенділік туралы ұғымы өзгеше болуы мүмкін".
"Мысалы қазір АҚШ-та "праймериздің" қалай өтіп жатқанын көрсетіп жатыр
Сөйлегенде Трампты балағаттайды, Трамп оларды балағаттайды
Көпшілік пен ақпарат құралдарына сол ұнайды
Мүмкін олар да бізде осындай болғанын қалаған шығар
Бірақ бізде барлығы заңға сай өтеді
Осылай өте берсін" деген Фоос.
ЕҚЫҰ ДИАҚБ-тың Қазақстандағы парламент мәжілісіне ерте сайлауды бақылау миссиясы өткен аптада сайлау барысы жайлы аралық есебін жариялаған
Онда миссия сайлауалды дайындық "тыныш және елеусіз түрде" өтіп жатыр деген.
Парламент мәжілісі мен мәслихат депутаттығына ерте сайлау 20 наурызда өтеді.
