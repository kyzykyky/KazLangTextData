3 мамырда Қарағанды облысында 1958 жылы туған ер адамның коронавирустан қайтыс болғаны хабарланған еді
Облыстық денсаулық сақтау басқармасының мәліметі бойынша, Шахтинск қаласының тұрғыны 5 сәуірде пневмония диагнозымен провизорлық ауруханаға жатқызылған

Кейінірек одан коронавирус анықталып, 14 сәуірде Нұр-Сұлтандағы ауруханаға ауыстырылған
Дәрігерлердің айтуынша, ер адам пневмонияның ауыр түріне шалдыққан

"Науқас 19 күн емделді
Дәрігерлердің күш салуына қарамастан науқас 3 мамырда қайтыс болды" делінген хабарламада

Қазақстанда коронавирустан барлығы 26 адам қайтыс болды
Нұр-Сұлтан қаласында - 3, Алматы қаласында - 8, Шымкентте - 4, Ақмола облысында - 4, Шығыс Қазақстан облысында - 1, Қарағанды облысында - 2, Қостанай облысында - 1, Маңғыстау облысында - 1, Павлодар облысында - 1, Түркістан облысында 1 адам қайтыс болған
Дәрігерлер олардың көбінде созылмалы ауру түрлері болғанын айтқан

Елде барлығы 3877 адамға вирус жұққан
Мыңға жуығы жазылған.
