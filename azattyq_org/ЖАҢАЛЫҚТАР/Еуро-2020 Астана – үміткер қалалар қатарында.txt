
2020 жылы футболдан Еуропа құрлығының чемпионатын өткізуден үміткер қалалар арасында Қазақстан астанасы да бар.

Бұл туралы Еуропа футбол қауымдастығы одағының (УЕФА) ресми сайтында жарияланған ақпаратта 32 елден жиыны 39 қала аталған.

Биыл қаңтар айында УЕФА-ның атқарушы комитеті 2020 жылғы Еуропа біріншілігінің финалдық бөлігін 13 қалада өткізу туралы шешім қабылдаған еді
Үміткер қалалардан өтініш қабылдау мерзімі 19 қыркүйекте аяқталған.

Енді алдағы аптада УЕФА атқару комитеті 39 үміткердің арасынан құрлық чемпионатының финалдық ойындарын өткізуге лайықты деп танылғандарының тізімін жариялайды.

Қазақстан 1992 жылдан 2002 жылға дейін Азия футбол конференциясында ойнаған еді
Ал 2002 жылы сәуірдің 25-і күні УЕФА құрамына қабылданған.

