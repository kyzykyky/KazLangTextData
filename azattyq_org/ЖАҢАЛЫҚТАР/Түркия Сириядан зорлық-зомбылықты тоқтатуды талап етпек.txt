
Түркия сыртқы істер министрі Ахмет Давутоглу Сирия үкіметін наразылық танытушыларды қудалауын тоқтатуға шақыру үшін бүгін Дамаскіге барды.

Белсенділер мен адам құқығын қорғаушылардың мәліметінше, наурыздың ортасында президент Башар әл-Асадтың режиміне қарсы шерулер басталғалы бері Сирияда 1700-ден астам адам қаза болған.

Осы уақытқа дейін Дамаскінің жақын одақтасы болып келген Түркия премьер-министрі Режеп Тайып Ердоған Сириядағы зорлық-зомбылық әрекеттеріне байланысты Анкараның "шыдамы таусылып бара жатқанын" мәлімдеді
Бұған дейін Түркия Сириядағы жағдайды "ішкі мәселе" деп сипаттаған еді.

Сирия ресми өкілдері елдегі зорлық-зомбылықтарға қарулы топтар кінәлі дейді.

