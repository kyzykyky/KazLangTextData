Жексенбі күні Ақтөбе облысы Мұғалжар ауданының орталығы Қандыағаш кентінде қатты нөсер салдарынан тұрғын үйлерді су басып, кейбір жолдардың бөлігін су шайып кеткен
Арнайы құрылған жедел штабтың мәліметі бойынша, 7 жеке үй мен 47 аула су астында қалған.
Қандыағашта кей жерде су деңгейі 20 сантиметрге дейін жетіп, 3-ші мектеп-гимназия мен «Самал» балалар бақшасының жертөлесін су алған
Кенттің ықшамаудандарын жалғастыратын тас жолдарды су шайып кеткен.
Тұрғындар Қандыағашта сенбі күні таң алдында басталған жауын әлі тоқтамағанын айтады.
– Екі тас жол бұзылды
Жауын суы жоғарыдағы көршілерімізден өтіп, 4-қабаттағы менің пәтеріме де жетті, - дейді «Жастар» ықшамауданында тұратын Ақгүл Темірбайқызы Азаттыққа.
Ақтөбе облыстық әкімдігі төтенше жағдай қызметінің елуге жуық өкілі су басқан аудандарда жүргенін хабарлады
Жергілікті синоптиктер тұрғындарға шілденің 24-і мен 25-і күндері Ақтөбе облысы аумағында нөсер болатыны жайлы ескертіп, SMS-хабарлама жолдады.
