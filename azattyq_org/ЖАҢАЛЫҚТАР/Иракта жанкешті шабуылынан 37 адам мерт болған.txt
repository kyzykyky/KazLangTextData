Ирактың Анбар провинциясындағы Рамади қаласында жексенбі күні әскери нысан маңында жанкешті жасаған жарылыс салдарынан 37 адам мерт болған
Полиция мен дәрігерлердің мәліметі бойынша, мерт болғандардың 22-сі қауіпсіздік қызметінің өкілдері деп хабарлайды Reuters агенттігі.
Сол күні шиттер жасағы мен күрдтердің «пешмерга» қарулы тобының қолдау көрсетуімен үкімет әскері Амерли қаласына кіргені хабарланды
«Ислам мемлекеті» содырлары қоршауда ұстап отырған бұл қаланы азат ету операциясы сенбі күні басталған
АҚШ әскери әуе күштері қала іргесіндегі «Ислам мемлекеті» орнатқан бекіністерге соққы берген
Сонымен бірге АҚШ ұшақтары қоршаудағы қала тұрғындарына әуеден гуманитарлық жүк тастаған.
Қаңтар айынан бері Анбар провинциясындағы Рамади және Фаллуджа қалаларында Ирак үкіметінің қауіпсіздік күштері «Ислам мемлекеті» содырларымен шайқасып жатыр.
