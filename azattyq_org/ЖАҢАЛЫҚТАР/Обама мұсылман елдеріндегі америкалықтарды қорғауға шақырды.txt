
АҚШ президенті Барак Обама мұсылман елдерінің басшыларын сол елдерде жүрген америка азаматтарын қорғауда қосымша шаралар қабылдауға шақырды.

Бұл мәлімдемені ол CBS телеарнасында жасады
Бұған дейін Обама шетелдердегі америкалық нысандардың, әсіресе дипломатиялық өкілдіктердің қауіпсіздігін күшейтуге шақырған еді.

АҚШ-тың бұл қадамы осы елде түсірілген исламға қарсы "Мұсылмандардың пәктігі" атты фильмге мұсылмандардың наразылығынан соң туындап отыр
Фильм таяуда YouTube сайтында араб тілінде жария болған соң өткен аптада бірқатар мұсылман елінде антиамерикалық наразылықтар басталды
Бір апта ішінде болған қақтығыстардан 19 адам қаза тапты
Оның төртеуі - америкалық.

Ал Пекинде сейсенбіде Жапонияның Қытаймен арадағы даулы аралдарды иемденуіне наразылық танытқандар АҚШ елшілігінің маңында елшінің көлігін қоршап алып, көлікке болмашы зақым келтірді
Елші Гэри Локк зардап шеккен жоқ.

Қытайдағы АҚШ өкілдіктері де Жапонияның одақтасы ретінде қарсылық нысанасына ілігіп отыр.

