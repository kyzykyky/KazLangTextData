Пәкістан астанасында үкіметке қарсы шеруге шыққандар дүйсенбі күні телеорталықты басып алды
PTV ұлттық телеарнасы мен оның ағылшын тілінде хабар тарататын PTV-World қызметінің эфирдегі жұмысы тоқтап қалды.
«Олар ғимаратқа шабуылдап жатыр, өз міндеттерін орындаған қызметкерлеріміз соққыға жығылды» деп хабарлады трансляция үзілерден бірнеше минут бұрын ұлттық телеарна дикторы.
Express атты пәкістандық тағы бір телеарна кейбір шерушілердің телеорталық ғимараты ішінде противогаз киіп жүргенін көрсеткен, бірақ бейнекадрда ешқандай зорлық-зомбылық іс-әрекеттері байқалмады деп хабарлады Reuters және AFP агенттіктері.
Пәкістанда премьер-министр Наваз Шарифтің биліктен кетуін талап еткен үкіметке қарсы шерулер бірнеше аптадан бері жалғасып жатыр
30 тамыз күні шерушілер премьер-министр кеңсесіне басып кірмек болғанда қақтығыстар салдарынан үш кісі қаза тауып, жүздеген адам жараланған.
