
Египет соты шетелден заңсыз қаржы алды деп айыпталған демократияшыл белсенділердің сотын кейінге қалдырды.

Египет бұған дейін 43 адам, оның ішінде 16 америкалықты үкіметтік емес ұйымдар арқылы елде тәртіпсіздіктерді ұйымдастыруға АҚШ-тан қаржы алды деп айыптаған еді
Айыптылардың арасында Египет, Германия, Палестина, Норвегия және Сербия азаматтары бар.

Бұл жағдай АҚШ пен Египеттің қарым-қатынасын нашарлатып жіберді
Өткен сенбіде АҚШ мемлекеттік хатшысы Хиллари Клинтон Вашингтон бұл істі жіті бақылауда ұстап отырғанын айтты.

Сот отырысының кейінге ұзартылуы жағдайды дипломатиялық жолмен шешуге мүмкіндік береді.

