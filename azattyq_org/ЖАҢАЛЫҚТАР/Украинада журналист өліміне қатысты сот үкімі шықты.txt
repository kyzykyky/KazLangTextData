
Киев соты журналист Георгий Гонгадзенің қазасына кінәлі деген айыппен бұрынғы полиция генералы Алексей Пукачты өмір бойы бас бостандығынан айыру жазасына кесті
Сот ішкі істер министрлігі бақылау департаментінің бұрынғы басшысын журналисті өз қолымен тұншықтырып өлтірген деген ұйғарым жасады.

Гонгадзе жоғары биліктегі сыбайлас жемқорлықты зерттеумен айналысып жүріп, 2000 жылдың қыркүйегінде жоғалып кеткен еді
Кейін оның мәйіті Киев маңынан табылған
Сол кездегі президент Леонид Кучма оның өліміне себепкер деген күдікке ілінген еді
Оған Кучманың жеке кабинетінде құпия түрде жазып алынған аудиожазба себеп болған.

2011 жылы прокуратура бұрынғы президент Леонид Кучмаға айып тақты
Бірақ ол кейін алынып тасталды
Ал Пукач сотта егер Кучма мен қастандыққа қатысы бар деген басқа да адамдар сотқа тартылғанда ғана үкімді мойындайтынын мәлімдеді.

