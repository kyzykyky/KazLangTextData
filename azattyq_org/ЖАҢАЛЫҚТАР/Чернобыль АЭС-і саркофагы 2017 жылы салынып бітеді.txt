"Үлкен жетілік" (G7) елдері қаржы тапшылығына қарамастан Чернобыль атом электр станциясының төртінші реакторы үстінен салынатын саркофаг құрылысы 2017 жылдың қараша айына дейін аяқталатынын мәлімдеді.
Германия экология министрі Йохен Флахбарттың хабарлауынша, әлемнің экономикасы дамыған ірі жеті елінің билігі саркофаг құрылысын аяқтауға қажетті жетпей тұрған 650 миллион еуроның 530 миллионын бөлуге келіскен.
Ол өзге де елдер, оның ішінде саркофагты қаржыландыруға уәде берген Ресей мен Қытай да қалған соманы бөлетінінен үмітті екенін білдірді.
1986 жылы сәуірдің 26-сында Чернобыль АЭС-інде болған өрт пен апат тарихтағы ең ірі ядролық апат атанған
Төтенше оқиғадан кейін алты ай ішінде апат орнына уақытша саркофаг салынған
Оның қызмет ету мерзімі 30 жылдан аспауы тиіс болатын және оған жөндеу жұмыстары жүргізілген.
Жаңа саркофаг құрылысы бұрынғысының үстіне салынып жатыр
Мамандар саркофаг реакторды бөлшектеуге көмектеседі деп сеніп отыр.
