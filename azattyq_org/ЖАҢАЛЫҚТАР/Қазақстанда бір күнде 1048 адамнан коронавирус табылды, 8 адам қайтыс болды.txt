Өткен тәулікте Қазақстанда 1048 адамнан коронавирус анықталды
Оның ішінде ауру белгілері бары – 428, симптомы жоғы – 620

Бір күнде коронавирустан 272 адам жазылып, 8 адам қайтыс болды.
Коронавируспен күрес жөніндегі жедел штаб 19 маусымда түнде Түркістан облысында - 1950 және 1958 жылғы әйел адамдар, 1962 жылғы ер адам, Шымкентте - 1962 жылғы әйел адам, Нұр-Сұлтанда - 1954, 1958 және 1952 жылғы әйел адамдар, 1950 жылғы ер адамның коронавирустан қайтыс болғанын хабарлаған еді

Билік вирус жұқтырғандардың жалпы саны 16 779 деп отыр
Оған ауру симптомы жоқ адамдар кірмеген
"Ауырғандар" мен "тасымалдаушыларды" қоса санағанда вирусты 25 008 адам жұқтырған.
Қазақстан билігі 3 маусымнан бері коронавирус жұқтырғандарды ауру белгісінің бар-жоғына қарай екі бөлек есептеп келеді
Ауру белгілері барын “ауырғандар”, жоғын “тасымалдаушы” деп атады
Билік соңғысын вирус жұқтырғандардың негізгі статистикасына кіргізбей отыр
Ал коронавирустың таралуын бақылап отырған әлемдік денсаулық сақтау ұйымдары мен орталықтары биліктің ресми дерегіне сүйеніп, Қазақстанда COVID-19 жұқтырғандардың санын көрсетерде ауру белгісі жоқ жағдайларды ескермей отыр.
Үш ай ішінде 10 411 адам емделіп, 113 адам қайтыс болған.
18 маусымда денсаулық сақтау вице-министрі Ләззат Ақтаева коронавирустан қайтыс болғандар тізіміне кірмеген 54 өлім тіркелгенін айтты
Оның айтуынша, бұл науқастар коронавирус жұқтырғанмен "инфаркт, инсульт, онкологиялық аурулар секілді өзге негізгі дерттерден қайтыс болған"

Қазақстанда соңғы кезде науқастар күрт көбейіп, ауруханаларда орын тапшы бола бастаған
Алматы және Нұр-Сұлтан қаласының денсаулық саласының өкілдері қаладағы инфекциялық стационарлардың 90-95 пайызы бос емес деп мәлімдеді
Елде коронавирус тестінен өту де қиын бола бастаған
Бұған дейін елдегі Олимп, Инвиво тәрізді орталықтардың жұмысы тоқтағаны хабарланған

Қарай отырыңыз: "Тест жоқ!" Коронавирусты анықтайтын зертханалар неге жабық тұр? (19 маусым 2020 жыл).
No media source currently available
 
