Бүгін Түркістан қаласының сазды-драма театрына халық әртісі Райымбек Сейтметовтің есімі берілді.
Түркістан қаласының сазды-драма театрына Қазақстанның халық әртісі Райымбек Сейтметовтің есімі берілуіне орай ұйымдастырылған мәдени іс-шара барысында театр ғимараты алдында Райымбек Сейтметовке арналған тақтайша қойылды.
Шараға қатысқан шенеуніктер мәдениет және спорт министрі Арыстан Мұхамедиұлының хатын оқып, театр ұжымын театрға жаңа есім берілуімен құттықтады.
2000 жылдың 9-наурызында ашылған Түркістан драма театрының алғашқы көркемдік жетекшісі болып Қазақстанның Еңбек сіңірген әртісі, Халық әртісі, Тәуелсіз "Тарлан" сыйлығының иегері, профессор Райымбек Сейтметов тағайындалған болатын.
