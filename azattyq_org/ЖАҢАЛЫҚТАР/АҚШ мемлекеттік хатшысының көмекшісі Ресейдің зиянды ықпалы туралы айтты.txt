Кремль әрекетінен Ресей де, Украина азаматтары да зардап шегіп отыр деді АҚШ мемлекеттік хатшысының Еуропа және Еуразиямен қарым-қатынас жөніндегі көмекшісі міндетін атқарушы Филип Рикер
Ол бұл пікірін Азат Еуропа/Азаттық радиосына берген сұхбатында айтты

Рикер сұхбатта Ресейді "Украина шығысында соғыс өртін тұтатты" деп кінәлап, оның Украинадағы "басқыншылық әрекетін" сынады
Мемлекеттік хатшының көмекшісі Украина шығысындағы Донбасты "Ресейдің зиянды ықпалына ұшыраған" аймақтар қатарына қосты
Рикер қарулы қақтығыс кезінде аймақта мыңдаған адам өлгенін еске салды

"Олар [Кремль] Минскі процесі аясында қақтығысты тоқтату амалын табамыз деген, бұл міндетті орындамады
Қашан орындар екен деп күтіп жүрміз" деді дипломат

Ол "Ресей азаматтары да, Украина азаматтары да Ресей билігінің әрекеттерінен зиян шегіп отыр" деп есептейді
"Осы сияқты қауіпті қимылдарына куә болғымыз келмейді" деді Филип Рикер

Украина шығысындағы соғыстың жалғасып жатқанына бес жыл болды
Киев пен Батыс Ресейді сепаратистерге дем берді деп айыптайды
Мәскеу қақтығысқа тікелей араласып жатқанын жоққа шығарады.
