
"Интерфакс-Казахстан" агенттігінің хабарлауынша, Атырау облысының 18-47 жас аралығындағы 16 тұрғынына "терроризмді немесе экстремизмді насихаттау", "террористік ұйым құру немесе оған мүше болу", "терроризм", "қаруды заңсыз алып-сату, сақтау, ұстау", "ұрлау" баптары бойынша айыптар тағылған.

Сот процесіне екі мемлекеттік айыптаушы, сегіз адвокат, екі аудармашы және 97 куәгер қатысып отыр
Атырау облысының қылмыстық істер бойынша мамандандырылған ауданаралық сотындағы отырыс жабық өтіп жатыр.

Бұған дейін "Атырауда террористік топ тәртіп сақшыларына қарсы террорлық әрекет ұйымдастырмақ болды" деп хабарланған еді.

