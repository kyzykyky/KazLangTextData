
Таиландта жексенбіде өткен парламент сайлауының қорытындысын бүгін жариялаған елдің орталық сайлау комиссиясы оппозициялық күштердің жеңіске жеткенін хабарлады.

Оппозиция парламенттегі 500 орынның 265-іне ие болды.

Елдің жаңа премьер-министрі болып Йинглак Чинават сайлануы мүмкін
Ол 2006 жылы әскери төңкеріс нәтижесінде биліктен тайдырылып, қазір шетелде бас сауғалап жүрген бұрынғы премьер-министр Таксин Чинаваттың қарындасы.

Осы кезге дейін үкіметті басқарып келген Абхисит Ветчачиваны қолдайтын демократиялық партияға бұл сайлауда парламенттен 159 орын тиді.

