Германияның Daimler көлік концерні АҚШ санкциясынан соң Ирандағы жұмысын тоқтатты
АҚШ президенті Дональд Трамп бұған дейін Иранмен жұмыс істейтін кез-келген компанияның ел нарығына кіруіне тыйым салатынын мәлімдеген еді.
"Біз Ирандағы онсыз да шектеулі жұмысымызды санкцияларға байланысты тоқтатамыз" деп мәлімдеді Daimler концернінің баспасөз хатшысы
Концерн Иранда жергілікті екі компаниямен бірлесіп Mercedes-Benz жүк көліктерін құрастырмақ болған еді.
Daimler Ираннан бір жағынан Трамп санкцияны бұзғандарға шара қолданылатынын ескерткен тұста, екінші жағынан Еуропа Одағының (ЕО) басшылары Иранмен іскерлік қатынасты қолдауға және 2015 жылы Тегеранмен жасасқан ядролық келісімі бойынша міндеттемелерін орындауға уәде берген кезде кетіп отыр.
Instagram бізге жазылыңыз
ЕО еуропалық компаниялардың Ирандағы бизнесін сақтап қалуы үшін тиісті шаралар жасап жатқанына қарамастан Daimler-ге дейін Ираннан бірнеше ірі компания кетіп қалған
Daimler АҚШ-пен іскерлік қарым-қатынасты жоғары бағалайтынын мәлімдейді
Бұған дейін француздық Total мұнай компаниясы, PSA және Renault автоконцерндері де Ираннан кететінін мәлімдеген
Ал ұшақ жасайтын еуропалық Airbus компаниясы Вашингтон Иранға санкция салуды қайта қарастыратынын мәлімдеген соң бұл елге ұшақ жеткізуді тоқтатқан.
Трамп АҚШ-тың Иранмен жасасқан ядролық келісімінен шығатынын 2018 жылы сәуірде жариялаған.
