
Мамырдың 7-сі күні Отарда өткен әскери жаттығулар кезінде бір адам жарақат алған
Бұл хабарды Азаттық тілшісіне қорғаныс министрлігінің баспасөз хатшысы Михаил Чирков мамырдың 8-і күні растады
Алайда хатшы әлгі адамның қандай жағдайда жарақаттанғанын айтпады.

- Ешкім өлген жоқ
Қоршауға алынған аймаққа өз бетімен кіріп кеткен бір адам жеңіл жарақат алды
Оның қарулы күштерге қатысты ешқандай шағымы жоқ
Қазір мән-жайын анықтап жатырмыз, - деді ол.

Отар ауылының аты-жөнін атамаған тұрғыны Азаттық тілшісіне телефон арқылы жергілікті "қойшының ұлы жарақат алғанын" хабарлады
Оның айтуынша, зардап шеккен адам қазір әскери гарнизонға қарасты медициналық бөлімде жатыр


Әзірге зардап шегушінің туыстарынан да, әскери гарнизоннан да хабар алу мүмкін болмай тұр.

Мамырдың 7-сі күні Жамбыл облысындағы Отар станциясының маңындағы 40-әскери базада Қазақстанның "Отан қорғаушы күніне" орай ел тарихындағы алғашқы әскери парад өтіп, оған 7 мыңнан астам сарбаз, 400 әскери техника, 80-нен астам әскери ұшақ пен тікұшақ қатысқан еді
Бұл әскери парадты президент Нұрсұлтан Назарбаев та тамашалаған.

