Қарағанды облысы Бұқар жырау ауданы Ботақара ауылында 10 адамнан коронавирус табылды
Билік ауылда санитарлық-эпидемиологиялық ахуал нашарлағандықтан 18 мамырдан бастап карантинге жабылады деп хабарлады

Қарағанды облысының бас санитар дәрігері Қанат Асқаров тұрғындардың ары-бері жүруіне тыйым салынатынын айтты.
"Ауылда карантин аумағының периметрі анықталып, кіріп-шығу пункті, блокпостар қойылады
Ауыл ішінде арнайы қызмет көліктерінен басқа барлық көлік түрлерінің қозғалысына тыйым салынады
Қоғамдық көлік тоқтайды
Жұмыс істеуге рұқсат етілген нысандар санитарлық ережелерді сақтауы керек" деді Қанат Асқаров

Биліктің бағалауынша, Қарағанды облысында әлі қауіп сейілмеген
"Қазақмыс" корпорациясына қарасты "Нұрқазған" кәсіпорнында 15 жұмысшыдан коронавирус табылған
Алғаш рет жұмысшылар арасында коронавирус 6 мамырда анықталған

Дегенмен 18 мамырдан бастап Қарағанды облысында Теміртау қаласы мен Ботақара ауылынан басқа барлық елдімекендерде карантин шаралары келесі кезең бойынша жұмсара бастайды
Облыс әкімінің орынбасары Әлішер Әбдіқадыровтың сөзіне қарағанда автовокзалдар мен автостанциялар ашылады, қалааралық маршруттар жүре бастайды
Бассейннен басқа спорт нысандары жұмысқа кіріседі
Бірақ көрермендер қатысатын қоғамдық шара өткізуге рұқсат етілмеген
25 мамырдан бастап балабақшаларда кезекші топтар жұмыс істей бастайды

17 мамыр күнгі ақпарат бойынша, Қарағанды облысында 245 адамнан коронавирус табылған, 146 адам жазылған
Үш адам қайтыс болған.
