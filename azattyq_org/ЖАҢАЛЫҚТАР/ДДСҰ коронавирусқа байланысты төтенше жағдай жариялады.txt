Дүниежүзілік денсаулық сақтау ұйымы (ДДСҰ) коронавирустың таралуына байланысты халықаралық деңгейде төтенше жағдай жариялады
Дегенмен ұйым басшысы Тедрос Гебрейесус халықаралық іс-сапарлар мен саудаға шектеу қоюға негіз жоқ деді

Қытайдан тыс аумақта вирусты жұқтырғандар саны 100-ге жетті
18 елден вирус табылған
Қытайдың өзінде вирусты жұқтырғандар саны он мыңға жуықтап, кемінде 213 адам өлген
12 мыңнан астам адамнан коронавирус белгілерін іздеп жатыр

Бірнеше қалада карантин жарияланып, жабылды
Онда барлығы 60 миллион адам тұрады
Қытай дәрігерлерінің айтуынша, вирусқа қарсы екпені сынақтан өткізу үшін кемінде үш ай керек

2009 жылдан бері ДДСҰ осымен алтыншы рет халықаралық деңгейде төтенше жағдай жариялап отыр
Соңғы рет ұйым 2019 жылы Конго демократиялық республикасында Эболаның жаппай таралуына байланысты осыған ұқсас мәлімдеме жасаған
2020 жылдың қаңтар айындағы дерек бойынша, бұл аурудан 2236 адам өлген

30 қаңтарда Қазақстандағы жағдайды баяндаған денсаулық сақтау министрі Елжан Біртанов 38 адамнан коронавирус белгілерін іздеп жатыр, олар ауруханада жатыр деп мәлімдеді

Оқи отырыңыз: Қазақстанда 38 адамнан коронавирус белгілерін іздеп жатыр
