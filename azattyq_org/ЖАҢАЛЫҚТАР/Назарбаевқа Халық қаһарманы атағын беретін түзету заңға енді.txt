
Бүгін парламент Нұрсұлтан Назарбаевқа "Халық қаһарманы" атағын беретін заңға түзетулер енгізді деп хабарлайды ақпарат агенттіктері.

Сенат депутаттары пленарлық отырыста "Қазақстан Республикасының тұңғыш президенті - ұлт көшбасшысы" туралы Қазақстан Республикасының Конституциялық заңына толықтырулар енгізу" жөніндегі заң жобасын мақұлдады
Бұл мақұлданған заң жобасы бойынша Нұрсұлтан Назарбаевқа «Алтын жұлдыз» бен «Отан» ордені қоса тапсырылатын «Халық қаһарманы» атағын беруге болады.

29 қарашада әділет министрі Рашид Түсіпбеков премьер-министр Кәрім Мәсімовтің Назарбаевқа "Халық қаһарманы" атағын беруді ұсынғанын хабарлаған


Бұдан тура жиырма жыл бұрын, 1991 жылы 1 желтоқсанда Нұрсұлтан Назарбаев бүкілхалықтық дауыс беру нәтижесінде президент болып сайланған болатын.

