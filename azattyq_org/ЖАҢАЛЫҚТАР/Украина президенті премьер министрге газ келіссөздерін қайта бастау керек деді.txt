
Бүгін Украина президенті Виктор Ющенко Ресейдің Газпром компаниясы кеше Киевке беретін табиғи газ өнімін 50 пайызға қысқартқан соң өзінің үкімет басшысына Мәскеумен келіссөздерді қайта бастау керектігін айтты
Оның алдында Газпром басшылығы Киев алып отырған газға қарызын өтемесе тағы да газ жеткізуді тоқтатамыз деп қорқытқан еді
Бүгін баспасөз мәслихатында Газпром компаниясының өкілі Сергей Купрянов:“Біз келіссөздерді жалғастыруға дайынбыз, әрі біз Украинадан Мәскеуге келетін делегацияны күтіп отырмыз”, - деді.Мәскеудің айтуынша, Киев газ алғаны үшін Газпромға 600 млн доллар берешек екен.

