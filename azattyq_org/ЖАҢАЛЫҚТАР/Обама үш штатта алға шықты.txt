
Құрама Штаттарда қараша айында өтетін президенттік сайлауға Демократтардан кандидат таңдауда, сенатор Барак Обама Хиллари Клинтонды басып озып алға шықты
Сенбі күні Уашингтон, Небраска және Луизиана штаттарында демократтардан кандидат таңдау үшін дауыс берулер өткен
Сөйтіп, демократтар арасында бәсеке қыза түсті
Ал, Республикандықтардан сенбі күнгі Канзас пен Луизианадағы дауыс берулерде Майк Хакабидің жеңіске жетуіне қарамастан, Джон Маккейн басымдықпен айтарлықтай алда келеді.

