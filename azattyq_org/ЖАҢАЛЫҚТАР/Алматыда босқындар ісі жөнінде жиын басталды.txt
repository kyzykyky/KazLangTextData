
Алматыда бүгін босқындар құқықтарын қорғау және халықаралық көші-қон мәселелеріне арналған екінші аймақтық министрлер конференциясы басталды.

Конференцияны Қазақстан үкіметі, БҰҰ-ның босқындар ісі жөніндегі жоғарғы комиссары басқармасы және Халықаралық көші-қон ұйымы ұйымдастырған.

Халықаралық көші-қон ұйымы таратқан хабарламаға қарағанда, конференцияға Орталық Азия мен көршілес тоғыз мемлекеттің министрлері қатысады.

Жиынды Қазақстан сыртқы істер министрі Ерлан Ыдырысов ашты
Конференцияда Халықаралық көші-қон ұйымының бас директоры Лаура Томпсон және БҰҰ босқындар ісі жөніндегі жоғарғы комиссары Антонио Гутерриш сөйледі.

