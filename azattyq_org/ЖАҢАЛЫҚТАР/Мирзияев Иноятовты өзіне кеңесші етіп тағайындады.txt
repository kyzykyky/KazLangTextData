Өзбекстан Ұлттық қауіпсіздік қызметінің (ҰҚҚ) орнынан алынған басшысы Рустам Иноятов президенттің саяси-құқықтық мәселелер бойынша мемлекеттік кеңесшісі қызметіне тағайындалды
Өзбекстан президенті баспасөз қызметінің хабарлауынша, президент Шавкат Мирзияев Рустам Иноятовты жаңа қызметке 31 қаңтарда тағайындаған.
ҰҚҚ-ны 23 жылға жуық уақыт басқарған 73 жастағы Рустам Иноятовтың орнынан алынғаны 31 қаңтарда мәлім болған
Оның орнына осыған дейін бас прокурор қызметін атқарған Ихтиер Абдуллаев тағайындалған.
Өзбекстан үкіметіндегі бірнеше дереккөзі мен үкіметке жақын адамдар бұған дейін Азаттықтың Өзбек редакциясына Иноятов 25 қаңтар күні отставкаға кету туралы президентке өтініш білдіргенін хабарлаған еді.
Рустам Иноятов экс-президент Ислам Каримов 2016 жылы қайтыс болғаннан бері қызметінен ауыстырылмаған жоғары шенді аз ғана шенеуніктің бірі болған еді
Иноятов басқарған 23 жылға жуық уақытта Ұлттық қауіпсіздік қызметі Өзбекстандағы ең жабық және құзыреті жоғары құрылым болды.
