Батыс Қазақстан облысында коронавирус инфекциясынан үшінші науқас қайтыс болды
79 жастағы науқас облыстық жұқпалы аурулар ауруханасында 7 маусымда көз жұмған

22 мамырда дәрігерлерге көрінген зейнеткердің дене қызуы болған
25 мамырда жағдайы нашарлап, 27 мамырға қараған түні реанимация бөліміне ауыстырылған
Бұл туралы облыстық денсаулық сақтау басқармасының жетекшісі Болатбек Каюпов хабарлады

- 7 маусымда әйел қайтыс болды
26 мамыр күнгі ПЦР-тест коронавирус барын көрсеткен
Диагнозы - "COVID-19 коронавирус инфекциясы, ауыр түрі", - деді ол
Оның сөзіне қарағанда бұған қоса, науқаста жүрек аурулары болған, пневмонияға шалдыққан.
Бұл коронавируспен байланысты облыста тіркелген үшінші адам өлімі
3 маусымда коронавирустан - 68 жастағы әйел, 30 мамырда Атырау облысы Теңіз кенішінде вахталық әдіспен жұмыс істеген 53 жастағы ер адам қайтыс болған еді

Батыс Қазақстан облысының денсаулық сақтау басқармасының мәліметі бойынша, облыста 4 адам жасанды аппаратпен тыныс алып жатыр
Ресми мәлімет бойынша, аймақта 1108 адамға коронавирус жұққан, 878 науқастың симптомы бар, 230 адамның симптомы жоқ

Қазақстанда симптомы жоқ науқастарды қосқан кезде барлығы 16 мыңнан астам адамнан коронавирус табылған
Жартысынан астамы жазылған
67 адам коронавирустан қайтыс болған.
