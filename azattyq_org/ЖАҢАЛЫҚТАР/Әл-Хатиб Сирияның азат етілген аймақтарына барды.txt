
Сирия оппозициялық коалициясының жетекшісі, шетелде жүрген Муаз әл-Хатиб Сирияның көтерілісшілер бақылауына алған солтүстік аймағына барып қайтты.

Муаз әл-Хатиб 3 наурызда Сирияның солтүстігіндегі Түркиямен шекаралас аумағынан кіріп, Жараблус және Манбиж қалаларына барды


Сирияға кірмес бұрын әл-Хатиб Түркияның Ғазиантеп қаласында Алеппо провинциясының басшысын сайлау үшін 220 дала командирі мен оппозиция өкілдерінің басын қосқан жиынға қатысқан еді


Қазір Алеппо мен Хомс қалаларында үкімет күштері мен көтерілісшілер арасында әлі де соғыс жүріп жатыр
Көтерілісшілер Алеппо маңында бірнеше күнгі ұрыс нәтижесінде көп шығын шексе де, полиция академиясын басып алып, 150 үкімет сарбазының көзін жойғанын хабарлады.

БҰҰ дерегі бойынша, 2011 жылдың наурызынан бері елде халық толқулары мен қарулы қақтығыстардан 70 мыңнан астам адам қаза тапты.

