Ұлттық банк төрағасы Қайрат Келімбетов өзі басқаратын мекеме "биыл айырбас бағамының күрт өзгеруін болдырмауға ниетті" екенін хабарлады.
"2014 жылы Қазақстан экономикасының беріктігі едәуір нығайды
Елдің алтын-валюта резерві 102 миллиард долларға жетті
Ұлттық қор 73 миллиард долларға дейін өсті" деді ол 15 қаңтарда Астанада Қазақстан президенті Нұрсұлтан Назарбаев пен үкімет мүшелерінің арнайы жиынында

​Қайрат Келімбетов бұған дейін де бірнеше рет Ресей рублі бағамының түсуі мен мұнай бағасының арзандауы теңге бағамына "аса қатты әсер етпейтінін" айтқан
Ол ұлттық банк белгілеген, теңгенің 1 АҚШ долларына шаққандағы бағамын 170-188 теңге аралығындағы құбылуы барлық қауіп-қатерлерді ескере отырып қойылғанын айтқан.
2014 жылы ақпан айында Қазақстан ұлттық банкі теңгенің айырбас бағамын бұрынғы деңгейде ұстаудан бас тартып, 1 АҚШ доллары 185 теңгеге дейін қымбаттаған
Ұлттық банк теңгені құнсыздандыру туралы шешімін әлемдік қаржы және тауар нарығындағы қиын жағдаймен, Ресей рублінің құнсыздануымен және елдегі девальвациялық алғы шарттармен түсіндірген.
