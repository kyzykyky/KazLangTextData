
Бостон марафонындағы жарылыстарға күдікті Джохар Царнаевтың әпкесі Айлина Царнаева жалған ақшаны пайдалану ісі бойынша Бостон федералдық сотына тартылды


22 жастағы Айлина Царнаева үш жыл бұрын мейрамханада жалған ақша төлемек болған жерінен ұсталған еді
Екі жарым жыл бұрын өткен алғашқы сот отырысынан соң кейінгі сотқа келмей қойғандықтан, оны қамауға алу туралы санкция шыққан


16 қазанда өткен тыңдаудан кейін Айлина Царнаева 4 желтоқсанда өтетін сот отырысына дейін кепілсіз босатылды.

Адвокаты "Царнаеваның әрекеттерін теріс болжап отырған сотқа жағдайды түсіндіру үшін өз еркімен келгенін" айтады
Айлина Царнаева өзін айыпты санамайды.

Полиция "Царнаева мейрамханада бірге болып, кейін оны көлігімен алып кеткен күдікті туралы ақпарат беруден бас тартып отыр" дейді


Прокуратура судьядан Царнаеваны тек кепілге босатуды сұраған
Бірақ адвокаттары "жас баласы бар, аяғы ауыр Царнаеваның соттан бой тасалай алмайтынын" айтқан.

Бостондағы жарылыстардан соң Айлина Царнаева ФБР агенттеріне жарылысқа күдікті бауырлары - Джохар және Тамерлан Царнаевтармен "бірнеше жыл бойы араласпағанын" мәлімдеген.

15 сәуірде Бостонда марафон кезінде болған екі жарылыстан 3 адам қаза тауып, 173 адам жараланған
Жарылыстан соң негізгі күдіктінің бірі Джохар Царнаев ұсталды, онымен араласқан қазақстандықтар - Қадырбаев пен Тәжаяқов та тұтқындалды.

