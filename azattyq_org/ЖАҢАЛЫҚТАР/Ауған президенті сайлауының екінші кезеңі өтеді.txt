
Ауғанстанның тәуелсіз сайлау комиссиясы президент сайлауының алғашқы кезеңінде бір де бір үміткер берілген дауыстың жартысынан көбін жинай алмағандықтан 14 маусымда сайлаудың екінші кезеңі өткізілетінін хабарлады.

Комиссия сайлаудың екінші кезеңіне үміткерлер - бұрынғы сыртқы істер министрі Абдулла Абдулла мен Дүниежүзілік банктің бұрынғы экономисі Ашраф Гани қатысатынын айтты.

5 сәуірде өткен сайлаудың алғашқы кезеңінің түпкілікті нәтижелері бойынша, Абдулла Абдуллаға сайлаушылардың 45 пайызы, ал Ашраф Ганиге 31,6 пайызы дауыс берген.

