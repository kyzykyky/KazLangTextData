
Ұлыбритания премьер-министрі Дэвид Кэмерон Лондонды әлемдегі ең ірі ислам қаржы орталығына айналдыру ниеті барын мәлімдеді
Бұл туралы ол 29 қазанда Лондонда өткен Дүниежүзілік ислам форумы кезінде мәлімдеді
Форумға әлемнен 1 мың 800-ден астам саясаткер мен бизнесмен қатысып жатыр


Кэмерон Лондонның әлдеқашан ислам әлемінен тыс жердегі ең ірі ислам қаржы орталығы атанғанын айтады.

"Мен Лондонның ислам әлемінен тыс жердегі ең ірі ислам қаржы орталығы ғана болғанын қаламаймын
Лондонның Дубай және Куала-Лумпурмен қатар тұратын әлемдегі үлкен ислам қаржы орталығының біріне айналғаны дұрыс" деді ол


Форумға қатысушылар арасында Ауғанстан президенті Хамид Карзай мен Пәкістан премьер-министрі Наваз Шариф бар.

Хамид Карзай форум барысында Ауғанстанда бейбітшілік орнатуға қатысты Дэвид Кэмеронмен және Наваз Шарифпен кездесетінін айтады.

Форум 1 қарашаға дейін созылмақ.

