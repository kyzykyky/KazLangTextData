
Қазақстанның ауылшаруашылық министрлігі осы жылы егістен 20 миллион тонна дәнді-дақыл алынып, соңғы 20 жылдағы рекордтық көрсеткішке жетеді деп мәлімдеді.

Бұл туралы Ауылшаруашылық министрлігінің жауапты хатшысы Евгений Аман Германия өкілдерімен ауылшаруашылық саласындағы ынтымақтастық кездесуінде айтты.

Аман мырза 2011 жылы егіс бітік шығып, тәуелсіздіктің 20 жылдығы қарсаңында бірінші рет рекордтық көрсеткішке жетуіміз мүмкін деді.

Министрлік өкілі Қазақстан биыл 10 миллион тонна астық өнімін экспортқа шығара аламыз деді.

