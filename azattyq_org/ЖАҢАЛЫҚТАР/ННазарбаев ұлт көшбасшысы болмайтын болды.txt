
Қазақстан президенті Нұрсұлтан Назарбаев бейсенбі күні республиканың мемлекеттік телеарнасынан сөйлеген сөзінде «Ұлт көшбасшысы туралы» заңға қол қоймайтынын мәлімдеді.Өткен мамыр айында Қазақстан парламентінің қос палатасы да президент Н.Назарбаевқа билік басында отырған кезінде де, биліктен кеткен кезінде де қылмыстық және азаматтық жауапкершіліктен босататын, өзі мен отбасының дүние-мүлкіне кепілдік беретін «Ұлт көшбасшысы туралы» конституциялық заң жобасын шұғыл мақұлдаған болатын
Бұл заң жобасы халықаралық демократиялық ұйымдар мен Қазақстан оппозициясының өткір сынына тап болды.

