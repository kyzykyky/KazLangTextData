"Мемлекеттің рәміздерді заңсыз пайдалану» бабы бойынша әкімшілік заңды бұзды" делінген Жандос Құрманбаевқа жазылған әкімшілік хаттама күшін жойды
Бұл туралы Құрманбаевтың адвокатына сілтеме жасаған жергілікті БАҚ хабарлады.
Боксшы Геннадий Головкиннің жеңісіне орай өзі тұратын көп қабатты үйдің балконына ту ілген Жандос Құрманбаевқа 396 мың 400 теңге айыппұл салынған еді
Хаттама Астанадағы Есіл аудандық прокуратурасының наразылығымен күшін жойған

Алайда Құрманбаевтың адвокаты Михаил Кленчиннің айтуынша, хаттаманың күшін жою 396 мың 400 теңге айыппұл алынып тасталды дегенді білдірмейді
Заңгер Facebook парақшасында айыппұлға қатысты сотқа шағым түсіретіндерін жазған

Құрманбаевқа салынған айыппұл әлеуметтік желіде қатты сыналып, қолданушылар Құрманбаевты қолдайтындықтарын білдіріп желіде флешмоб өткізген болатын

Қазақстанның мемлекеттік рәміздері туралы заңына сәйкес, президент, парламент, министрліктердің, жергілікті заң және атқару органы резиденциясы ғимараттары мен елшілік ғимараттарының үстіне міндетті түрде мемлекеттік ту орнатылады
Заңда қожайындарының қалауы бойынша өзге ғимараттардың (бөлме) үстіне де туды ілуге болатыны айтылған.
