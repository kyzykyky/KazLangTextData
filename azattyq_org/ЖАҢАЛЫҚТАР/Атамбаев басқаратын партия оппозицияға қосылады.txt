Қырғызстанның бұрынғы президенті Алмазбек Атамбаев басқаратын Социал-демократиялық партиясы оппозицияға өтетінін мәлімдеді
Бұл туралы 18 наурызда партия өкілі Құндыз Жолдыбаева айтты

Жолдыбаеваның сөзінше, партияның кезекті съезі 6 сәуірде өтеді


Қырғызстанның бұрынғы президенті Алмазбек Атамбаев Ақсы оқиғасының 17 жылдығына арналған еске алу шарасында қазіргі президент Сооронбай Жээнбековті елде "отбасылық-кландық билікті" қайта орнатты деп айыптаған.
Ол Жээнбековті билікке әкелгені үшін халықтан кешірім сұраған
Сол күні басқа шарада сөйлеген Жээнбеков биліктегі кландық басқаруға қарсы екенін мәлімдеген.
Социал-демократиялық партиясы 1993 жылы құрылған
Атамбаев - партия құрушыларының бірі
Бірақ Атамбаев пен Жээнбеков арасындағы саяси тартыстан кейін партия екіге бөлінген
Бір бөлігіне Атамбаев жетекшілік етеді
Екіншісін, парламенттегі фракциясын Жээнбеков басқарады.
 
