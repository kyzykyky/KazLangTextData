Қазақстан денсаулық сақтау министрлігі 9 мамыр кешкі сағат 18.40-та тағы 24 адамнан коронавирус табылғанын хабарлады
Нұр-Сұлтан қаласында - 1, Шымкент қаласында - 3, Батыс Қазақстан облысында - 6, Қарағанды облысында - 2, Атырау облысында - 5, Шығыс Қазақстан облысында - 5, Түркістан облысында 2 адамға вирус жұққан

Елде вирус жұқтырғандар 4946 адамға жетті
1740 адам жазылған
31 адам қайтыс болған

8 мамырда “коронавирустың тарауын толық бақылауға алдық” деп мәлімдеген денсаулық сақтау министрі Елжан Біртанов вирус жұқтырғандардың өсуін профилактикалық тексерістің көбейгенімен байланыстырған.
Министрлік мамырдың соңына дейін 5300 адамға вирус жұғады деп болжайды.
Қазақстанда 11 мамырда коронавирусқа байланысты жарияланған төтенше жағдай аяқталуы тиіс
Бірақ Біртанов елде карантин шаралары біртіндеп алынатынын айтады.
 
