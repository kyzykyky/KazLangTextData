Иранда коронавирус пандемиясы басталғалы бір тәулікте бұрын-соңды болмаған өлім көрсеткіші тіркелді
5 шілде күні елде індет салдарынан 163 адам өлген
Бұған дейін ең жоғарғы көрсеткіш 29 маусымда тіркелген еді – 162 адам.
Иран денсаулық сақтау жүйесінің шенеуніктері жексенбі күні елде коронавирус жұқтырған 2560 адам анықталғаны туралы хабарлады
Иранда індет тарағалы бері, ресми мәлімет бойынша, жиынтығы 240 438 адамға вирус жұққан, 11 571 адам қайтыс болған.
Билік бұған дейін сәуірде енгізген бірқатар шектеуді алған соң, кейінгі күндері Иранда вирус жұқтырғандардың қайта көбейе бастағаны байқалып отыр.
Иран президенті Хасан Роухани 4 шілдеде азаматтардың мемлекеттік мекемелерге маскасыз кіруіне тыйым салынатынын мәлімдеген.
