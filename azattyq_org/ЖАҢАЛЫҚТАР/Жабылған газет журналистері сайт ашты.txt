
Қазақстанда сот шешімі бойынша жабылған "Ассанди-Таймс" газетінің журналистері "Накануне.kz" деп аталатын жаңа интернет порталының ашылғанын жария етті.

Интернет жоба редакторы Гузяль Байдалинова "Ассанди-Таймс" басылымын жабу туралы сот шешімінде қандай да бір адамдардың журналистік қызметпен айналысуына тыйым салынбағандықтан журналистер заңды түрде әрекет етеді" деп санайды.

Журналистердің айтуынша, бүгін жаңа интернет порталдың алғашқы беті ғана ашылған
Ал 10 мамырдан портал толықтай жұмыс істей бастамақ
Портал материалдары түрлі форматта, қазақ және орыс тілдерінде таратылады.

21 сәуір күні Алматының Медеу аудандық соты "Ассанди-Таймс" газетін елде тыйым салынған "Республика" оппозициялық басылымының құрамдас бөлігі ретінде танып, газеттің жұмысын тоқтатқан еді


2012 жылдың соңы мен 2013 жылдың басында «K-плюс» телеарнасы мен «Республика» газеті бастаған 28 БАҚ сот шешімімен «экстремистік біртұтас БАҚ» ретінде танылып, түгел жабылған
Өткен жылдың соңында Қазақстан жоғарғы соты қызметіне тыйым салынған БАҚ өкілдерінің шағымын қанағаттандырмай тастаған.

«Ассанди-Таймс» газетінің тиражы 7500 дана, онға жуық қызметкері болған.

