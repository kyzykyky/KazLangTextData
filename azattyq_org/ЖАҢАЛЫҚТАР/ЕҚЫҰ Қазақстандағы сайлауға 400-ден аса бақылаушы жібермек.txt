
Еуропадағы қауіпсіздік және ынтымақтастық ұйымы Қазақстанда сәуірдің басында өтетін президент сайлауына 400-ден астам бақылаушы жібереді
Мұны бүгін ЕҚЫҰ-ның Астанадағы орталығының басшысы Александр Кельчевский мәлімдеді.Оның айтуынша, бақылаушылардың біразы алдағы аптада келеді.«Алғашқыда ұзақ мерзімді бақылау жасауға 36 адам, ал сайлау қарсаңында 400-ге жуық бақылаушы келеді», – деді Александр Кельчевский.Қазақстан сәуірдің 3-іне тағайындалған кезектен тыс президент сайлауын бақылауға халықаралық ұйымдар мен үкіметтік емес ұйымдарды шақырған болатын.

