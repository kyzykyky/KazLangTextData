Джакартада өтіп жатқан Азия ойындарында қазақстандық Дархан Нортаев джи-джитсудан ерлер арасында 62 келі салмақта чемпион атанды
Ол финалда Омар әл-Фадлиді (БАӘ) жеңді

Қазақстан спортшысы финалға дейін Бахрейн, Филиппин, Қырғызстан, БАӘ спортшыларыннан басым түскен

Нортаев джи-джитсуден 2016 жылғы әлем чемпионы атанған
2017 жылғы әлем біріншілігінде қола алған
Биыл Ақтауда өткен Азия чемпионатында жеңіске жеткен

Қазір Қазақстан 4 алтын, 7 күміс, 27 қоламен жалпы есепте 11-орында тұр
Бұған дейін семсерлесуден Дмитрий Алексанин алтын алса, велоспорттан Алексей Луценко Джакартадағы Азия ойындарының екі дүркін чемпионы атанған.
Азия ойындарына 440 қазақстандық спортшы қатысып жатыр
Жарыстан хабар тарату үшін Азаттық тілшісі Джакартаға аттанған
Азиаданың барлық жаңалығын Азаттық сайтының арнайы парақшасынан оқи аласыздар
Азия ойындары қыркүйектің 2-cі күні аяқталады.
