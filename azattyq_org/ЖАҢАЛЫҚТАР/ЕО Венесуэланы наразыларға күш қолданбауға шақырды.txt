Венесуэла бойынша халықаралық байланыс тобы Каракасты наразылық шеруіне шыққандарға күш қолданбауға шақырды
Бұл туралы Еуроодақтың сыртқы саясат жөніндегі қызметінің мәлімдемесінде жазылған
Еуроодақ Венесуэладағы демократиялық процестерді қолдап, ашық сайлау өткізу үшін бар күшін салуға уәде берген.
30 сәуірде Каракаста оппозиция жақтастары мен қазіргі президент Николас Мадуроны қолдайтын әскерилер арасында қақтығыс болды
Билік күштері наразылыққа шыққандарға көзден жас ағызатын газ шашты
Оппозиция жетекшісі Хуан Гуайдо әскерилердің бір бөлігі өз жағына өткенін хабарлады
Әзірге нақты қанша әскеридің оны қолдағаны туралы дерек жоқ.
Бұған дейін Хуан Гуайдо венесуэлалықтарды 1 мамырда бейбіт шеруге шығуға шақырған.
Биыл қаңтарда өзін Венесуэланың уақытша президентімін деп жариялаған Хуан Гуайдоны елуден астам ел Венесуэланың заңды басшысы деп таныған
Николас Мадуро елдегі дағдарысқа АҚШ-ты айыптайды.
Бұған дейін АҚШ президентінің ұлттық қауіпсіздік жөніндегі көмекшісі Джон Болтон "Мадуроның жақтастары оны биліктен кетіру жайлы өзара келіссөз жүргізіп жатыр" деп хабарлаған.
Мадуроны Ресей мен Қытай бастаған санаулы ел қолдайды.
