Халықаралық VISA төлем жүйесі Түркіменстан банктеріне қызмет көрсетуді тоқтатты
Оған түркімен банктерінің VISA компаниясына қарызы және Түркіменстан билігінің төлем картасын қолдануға негізсіз шектеу қоюы себеп болған.
VISA төлем картасын негізінен шетелге шығатын және балалары өзге елде оқитын түркіменстандықтар қолданады.
Түркіменстанда VISA төлем картасына үнемі шектеу қойылып келеді
Өткен айдың басында ғана билік картадан күніне тек 50 доллар алуға ғана рұқсат берген.
Азаттықтың Түркімен редакциясына Түркіменстан министрлер кабинетіндегі дереккөздің айтуына қарағанда, VISA халықаралық төлем жүйесі кез келген түркімен банктеріне қызмет көрсетуден бас тартқан.
"Түркімен банктерінің қарызы ондаған миллион долларға жеткен
VISA әрине нарықты жоғалтқысы келмейді
Бірақ түркімен банктеріне қызмет көрсету өте қымбатқа түсіп отыр
Олар қазір әртүрлі халықаралық қаржы құрылымдары арқылы әрекет етуге тырысып жатыр
Бірақ түркімен билігі қиын экономикалық жағдайда шарасыз" дейді дереккөз.
VISA төлем жүйесі Түркіменстанда алғашқы операциясын 1994 жылы бастаған
Ол кезде VISA картасын шетелдіктер ғана қолдана алатын
1998 жылдан бастап Түркіменстанның Внешэкономбанкі мұндай картаны жергілікті азаматтарға да бере бастаған.
