
«Атырау қаласының соты «Халифат сарбаздары» («Джунд әл-Халифат») исламшыл тобын террористік ұйым деп танып, оның Қазақстан аумағында әрекет етуіне тыйым салды» деп хабарлады бас прокуратураның ресми өкілі Нұрдәулет Сүйіндіков сәрсенбіде өткен брифингте.

Оның айтуынша, Атырау қалалық сотының қарашаның 25-індегі шешіміне орай «Халифат сарбаздары» ұйымына қатысы бар барлық азаматтар террористік әрекеті үшін жауапқа тартылады».

Қазанның 31-інде Атырауда болған жарылысты, қарашаның 12-сінде Таразда болған терактілерді «Халифат сарбаздары» ұйымы өз мойнына алған болатын
Ал бас прокуратура Тараздағы терактіге осы ұйымның қатысы бар деп мәлімдеген.

