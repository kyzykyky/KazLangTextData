
Қазақстанның орталық сайлау комиссиясы (ОСК) Жаңаөзенде 15 қаңтарда парламент мәжілісі мен мәслихат депутаттарының сайлауын өткізу туралы қаулы қабылдады деп хабарлады комиссия төрағасы Қуандық Тұрғанқұлов.

Қуандық Тұрғанқұлов ОСК-нің 2012 жылғы 6 қаңтардағы "Жаңаөзендегі төтенше жағдай тәртібі жағдайында сайлау заңнамаларының қолданылу ерекшеліктері туралы" қаулысының күшін жойғанын хабарлады.

"Жаңаөзенде сайлау комиссияларының қызметі жұмысы тоқтатылған болатын, бірақ барлық сайлау құжаттары, сондай-ақ әдістемелік және ақпараттық материалдар сақталып қалды
Ең бастысы, сайлаушылардың конституциялық құқықтары қайтадан берілетін болды және 15 қаңтарда Жаңаөзенде және республика бойынша сайлау өтеді" деді Тұрғанқұлов.

Ол сондай-ақ төтенше жағдай тәртібіне орай белгілі бір шаралар болатынын, бірақ оның сайлау учаскелерінің жұмысына еш әсер етпейтінін ескертті
Тұрғанқұловтың айтуынша, қазақстандық және шетелдік бақылаушылар Жаңаөзендегі сайлауды бақылауға жіберіледі.

Қаңтардың 6-сында конституциялық кеңес 17 желтоқсанда төтенше жағдай тәртібі орнатылған Жаңаөзенде парламент сайлауын өткізудің жөнсіздігі турасында шешім шығарды
Бұл сол күні ОСК-нің Жаңаөзенде парламент мәжілісінің сайлауын өткізбеу туралы қаулы қабылдауына әсер етті
ОСК сондай-ақ Жаңаөзенде мәслихат депутаттарының сайлауын да төтенше жаңдай мерзімі аяқталған соң өткізу туралы да қаулы қабылдаған
Қаңтардың 10-ы күні президент Нұрсұлтан Назарбаев конституциялық кеңестің шешіміне вето қойды, конституциялық кеңес оны "еңсере алмады".

Жаңаөзенде 16 желтоқсандағы оқиғалардан соң желтоқсанның 17-сінде президент Назарбаев қаңтардың 5-іне дейін төтенше жағдай тәртібін енгізу туралы жарлық шығарды
Ал қаңтардың 4-і күні оның мерзімін қаңтардың 31-іне дейін ұзартты.

