
Ливия басшысы Муаммар Каддафи өзін халық бұрынғысынша қолдайтынын, тіпті ол үшін жұрт «жанын беруге дайын» екендігін мәлімдеді.Каддафи шетелдік журналистерге берген сұқбатында Ливиядағы көше шерулеріне тек «әл-Қаида» таратқан есірткіге елітіп алғандар қатысып жүр дегенді айтты
Ол батыс елдерін сатқындар деп атап, олар Ливияны отарына айналдырғысы келеді деп айыптады.БҰҰ Қауіпсіздік кеңесінен соң Еуропа Одағы да Ливияда наразылық шеруіне шыққандарды қатыгездікпен жазалаған Каддафи режиміне қарсы санкциялар енгізетінін жариялады
АҚШ мемлекеттік хатшысы Хиллари Клинтон Муаммар Каддафиге қызметінен кететін уақыт жетті деп мәлімдеді.БҰҰ-ның есебі бойынша, бір аптада жүз мыңнан аса адам Ливиядан кетіп қалған.

