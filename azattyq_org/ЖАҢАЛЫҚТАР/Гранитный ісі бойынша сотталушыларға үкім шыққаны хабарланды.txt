
Бүгін Грантиный түрмесіндегі сотталушыларға қатысты сот үкімі шықты деп хабарлайды Азаттық радиосына сотталушылардың ата-аналары.

Сотталушы Арман Оразаевтың анасы Дәмелі Оразаеваның айтуынша, барлығы 14 сотталушыға қатысты үкім шыққан
Судья Әлібек Ілиясовқа 19 жыл, Тимур Қашаулиевке 7 жыл, Арман Жұмағазиевқа 5 жыл, Дастан Қабылбековке 6 жыл, Сабыржан Алтиевке 8 жарым жыл, Данияр Жармұхамедовке 7 жыл, Асылан Жұмабековке 6 жарым жыл, Төлеген Ибраевқа 7 жыл, Шамиль Алиевке 5 жыл, Мәрлен Шалабаевқа 5 жыл, Николай Апокинге 5 жыл, Оразаев Арманға 5 жыл, Ғани Қожаевқа 6 жыл қатаң режимдегі түрмеде, Сафронов Кириллге 1жыл 4 ай жалпы режимдегі түрмеде жазасын өтеуге үкім шығарған.

Дәмелі Оразаева сотталушылар мен олардың ата-аналары үкіммен келіспейтіндіктерін және облыстық сотқа шағымданатындарын айтты.

Өткен жылы тамыз айында Ақмола облысы Зеренді ауданы Гранитный кентінде орналасқан ЕЦ-166/25 жалпы режимдегі түрмеде жүздеген сотталушы қарындарын тіліп, мекемеде бүлік шыққан еді
Ресми дерек бойынша, 2 тұтқын қаза тауып, 80-нен астам адам ауруханаға түскен
Бұл оқиға бойынша өткен жылы қылмыстық іс қозғалып, 2011 жылы шілденің 26-сы күні Көкшетауда сот процесі басталған болатын.

