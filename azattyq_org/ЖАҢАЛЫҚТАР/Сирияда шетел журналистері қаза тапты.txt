
Сирияның Хомс қаласында үкімет әскерінің медиа орталықты атқылауы салдарынан АҚШ және Францияның екі журналисі қаза тапты.

Reuters агенттігінің хабарлауынша, тағы шетелдік үш журналист жараланған.

Оппозиция белсенділері қаза тапқан журналистердің бірі Ұлыбританияның "Sunday Times" басылымында қызмет істейтін АҚШ азаматы Мари Колвин, екіншісі француздық фотограф Реми Очлик екенін айтады.

Куәлердің айтуынша, Хомстың Баба Амр ауданында орналасқан медиа орталыққа зымыран түскен.

Президент Башар әл-Асадқа жақтас әскер бірнеше күннен бері Хама мен Хомс қаласын шабуылдап жатыр.

Сирия үкіметі шетел журналистеріне елден хабар таратуға тыйым салған болатын.

