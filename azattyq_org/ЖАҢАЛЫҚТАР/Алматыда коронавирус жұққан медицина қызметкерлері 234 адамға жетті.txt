Алматыда коронавирус жұққан медицина қызметкерлері 234 адамға жетті
17 сәуірде қалалық қоғамдық денсаулық сақтау басқармасы қалада тағы 19 медицина қызметкерінен коронавирус табылғанын хабарлады

"10-ы - орталық қалалық клиникалық аурухана қызметкері, екеуі - стационардың жедел респираторлық вирус инфекциясы белгілері байқалған екі қызметкері, біреуі жедел медициналық көмек қызметінде істейді, N7 қалалық клиникалық аурухананың екі қызметкері, N12 поликлиниканың екі қызметкері, көпсалалы клиникалық аурухананың екі қызметкері бар" делінген қоғамдық денсаулық сақтау басқармасының хабарламасында

Бұған дейін 200-ге жуық қызметкерінен коронавирус табылған Алматының орталық қалалық клиникалық ауруханасының басшысы қызметінен кеткен болатын
Аурухана карантинге жабылған
Қоғамдық денсаулық сақтау басқармасының хабарлауынша, орталық қалалық клиникалық ауруханасында емделген 215 адамнан тест алынып, 18 адамнан вирус табылған
17 сәуірде олардың саны 20-ға жеткен

Оқи отырыңыз: Алматының орталық ауруханасы вирус ошағына айналды
Карантиндегі дәрігерлер не дейді?
Қалада жалпы 461 адамнан коронавирус табылған
67 адам жазылған
392 науқас (арасында Алматы облысынан келген бір науқас бар) ауруханаларда коронавирустан емделіп жатыр
Бір адамның жағдайы - өте ауыр, төрт адамның жағдайы - ауыр, 92 адамның жағдайы - орташа ауыр, 295 адамның жағдайы - бірқалыпты

422 адам карантинге оқшауланған, үйде карантинде 7992 адам бар

