Украиналық ұшқыш Надежда Савченконы Мәскеудің Сербский атындағы ауруханасынан тергеу абақтысына ауыстырды
Бұл туралы Twitter әлеуметтік желісі арқылы хабарлаған оның адвокаты Марк Фейгин тұтқының денсаулық жағдайына сараптаманың аяқталғанын айтып, Севченконың ақыл-есі дұрыс деп танылғанына сенімді екенін жазған.
27 қазан күні Мәскеудің Басман соты Савченконы тұтқында ұстау мерзімін 13 ақпанға дейін ұзартып, тұтқын әйелді психиатриялық тексеруден өткізуге жіберген.
Ресей тергеу комитеті қамаудағы ұшқышты Украинаның шығысында 17 маусым күні қаза тапқана ресейлік екі журналистің өліміне айыпты санайды
Тергеушілер Савченко Ресей аумағына «босқын кейпінде келген соң ұсталған» дейді
Бірақ Надежда Савченко өзін Украина жерінен ұрлап әкеткендер Ресей шекарасынан еркінен тыс жасырын алып өткенін айтады.
Украинада 26 қазанда өткен кезектен тыс Жоғарғы Рада сайлауында Украинаның экс-премьері Юлия Тимошенко жетекшілік ететін «Батькивщина» партиясының тізімі бойынша Надежа Савченко парламент мүшесі болып сайланған.
