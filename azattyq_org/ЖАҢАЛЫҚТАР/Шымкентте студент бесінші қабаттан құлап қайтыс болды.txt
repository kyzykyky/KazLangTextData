Шымкенттегі Мұхтар Әуезов атындағы Оңтүстік Қазақстан мемлекеттік университетінің бірінші курс студенті Қонаев көшесінде орналасқан оқу орны ғимаратының бесінші қабатынан құлап қайтыс болды
Жоғары оқу орынның аты-жөнін айтпаған қызметкерінің Азаттыққа айтуынша, оқиға 3 мамыр күні сағат 11:30 шамасында болған
Ол қайтыс болған қыздың филология факультетінің бірінші курсында оқығанын, Өзбекстан азаматы екенін айтты.
Түстен кейін оқиға орнына барған Азаттық тілшісі күзетшілердің оқуға келген студенттерді ішке кіргізбей қайтарып жатқанын, прокуратура қызметкерлері келгенін көрді
Қайтыс болған студенттің денесін жедел жәрдеммен полиция қызметкерлері алып кеткен.
Шымкент қалалық полиция департаментінің баспасөз xатшысы Әсел Сәденова студенттің қайтыс болғанын растағанмен тергеу амалдарына байланысты оның нақты қандай жағдайда көз жұмғанын айтпады
Қайғылы оқиғаға байланысты полиция "өзін-өзі өлтіруге дейін жеткізу" бабы (қылмыстық кодекстің 105-бабы) бойынша қылмыстық іс қозғаған
Әсел Сәденова тергеу амалдары басталғанын, бірнеше сараптама тағайындалғанын айтты.
