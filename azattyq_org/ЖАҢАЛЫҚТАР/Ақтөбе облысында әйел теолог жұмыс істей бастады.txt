Ақтөбе облысының Темір ауданында "теріс діни ағымды ұстанатын әйелдерді дәстүрлі дінге қайтару үшін" әйел теолог қызметіне кірісті деп хабарлады сейсенбіде облыстық әкімдікте өткен баспасөз мәслихатында аудан әкімі Асқар Жүсібалиев.
Аудан әкімінің өзіне қарағанда, Темір ауданында "теріс діни ағымды ұстанатын" екі жүзге жуық әйел бар, бірақ аудандағы діни ахуал тұрақты
Оны жақсарта түсу үшін жуырда аудандық ішкі саясат бөлімінің жанынан арнайы мекеме ашылып, жұмысына биыл бюджеттен 4 миллион теңге бөлінген
Әкім коммуналдық мекеменің негізгі міндеті - жастар арасындағы діни ахуалды жақсарту екенін айтады.
- 2017 жылдың қаңтар айында Темір ауданында теріс діни ағым жетегінде жүрген 509 адам бар болатын
Қазір олардың саны 468
Бұл - жергілікті теологтардың тынымсыз жұмысының арқасы, - дейді Асқар Жүсібалиев.
Аудан әкімінің дерегінше, Темір ауданының 295 тұрғыны баласына вакцина салдырудан бас тартқан
Бұл адамдардың 54-інің дінге қатысы жоқ, балаларының түрлі сырқаттары бар
Ал өзгелері вакцинадан діни көзқарасына орай бас тартып отырғандар

