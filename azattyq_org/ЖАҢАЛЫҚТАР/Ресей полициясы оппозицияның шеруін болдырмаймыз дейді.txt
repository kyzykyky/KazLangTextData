
Ресей полициясы билік тарапынан рұқсат етілмеген оппозицияның шерулер өткізу әрекетіне қатты тойтарыс береміз дейді
Оппозиция өз шерулерін сенбі күні Мәскеуде, ал жексенбі күні Санкт-Петерборда өткізуді жоспарлап отыр
Хабарларға қарағанда, Мәскеуде “ОМОН” арнайы полиция күштері орналастырылған
“Наразылар шеруін” ұйымдастырушылардың бірі Юлия Малышева “Азаттық” радиосы орыс қызметіне былай деп хабарлады:“Көптеген ОМОН қызметкерлері елдің басқа аймақтарынан Мәскеуге орналастырылуда
Әдетте аймақтық ОМОН басқа қаладағы өз әрекеттеріне жауап бермейді
Олардың әрекеті Мәскеудегі ОМОН-ға қарағанда радикалдырақ болуы мүмкін
Бұл жердегі проблема осы”.Ұйымдастырушылардың айтуынша, Мәскеудегі наразылық шарасына 7-мыңға жуық адам қатысады деп күтілуде.

