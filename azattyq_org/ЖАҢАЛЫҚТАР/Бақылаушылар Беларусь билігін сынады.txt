
Халықаралық бақылаушылар мен Батыс үкіметтері Беларустегі оппозициялық наразылық танытушылардың қудалануына байланысты алаңдаушылық танытты
Олар желтоқсанның 19-да Минскідегі шерулер барысында тұтқындалған жүздеген наразылық танытушыны тезарада босатуға шақырды
Беларусь билігін сынап отырғандардың бірі Еуропа Одағының кеңею жөніндегі комиссары Стефан Фюле Азаттық радиосына берген сұхбатында былай деп мәлімдеді:"Біз 600-ден астам адамның қамауда отырғанын білеміз, олардың арасында президент сайлауына түскен үміткерлер де бар
Мұны қабылдауға болмайды".Беларусь билік орындарының хабарлауынша, ұсталған белсенділер 15 күнге қамалған
Тұтқындалған 7 оппозициялық үміткердің бесеуі әлі абақтыда отыр
Жексенбі күнгі сайлауда президент Александр Лукашенко келесі мерзімге қайта сайланған.

