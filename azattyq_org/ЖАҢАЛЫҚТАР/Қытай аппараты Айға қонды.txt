
Желтоқсанның 14-і күні Қытайдың алғашқы робот аппаратының Ай бетіне қонған сәті Пекиндегі ұшуды басқару орталығынан компьютерлік бейнелеу арқылы телеарналардан көрсетілді.

Қытайдың "Юйту" ("Көкшіл қоян") деп аталатын Айда жүретін аппараты елдің оңтүстік-батысындағы Сычуань провинциясында орналасқан Сичан ғарыш айлағынан 2 желтоқсанға қараған түні ұшырылған еді.

Оны ғарышқа алып ұшқан "Чанъе-3" зымыранының бөлшектері жер бетіне, ғарыш айлағынан мың километрден астам қашықтыққа - Хунань провинциясындағы 11 ауылдың аумағына түскен
Зымыран бөлшектері құлаған аймақта 160 мыңнан астам халық тұрады
Оқиғадан ешкім зардап шекпеген, тек екі үйдің шатыры ғана қираған деп хабарланды.

Роботтың атауы Қытайдың ертедегі Айда мекендейтін қоян туралы мифінен алынған
Алты дөңгелекті аппарат 90 күн бойы Айдың беткі қабатында 10 шаршы шақырымды зерттемек.

Қытай 2007 жылы Жердің табиғи серігіне алғашқы аппаратын ұшырып, ол Айдың беткі қабатын суретке түсіріп алған еді.

Қытайдың коммунистік басшылығы елді АҚШ және Ресеймен қатар тұратын ғарыштық державаға айналдыруды көздеп отыр.

