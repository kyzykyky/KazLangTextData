Қазақстанның Париждегі мәдени маусымына орай бүгін қаланың орталығындағы «Пале Рояль» алаңында "қазақ ауылы" тігілді.
Бұл жайында Азаттыққа телефон арқылы хабарлаған Қазақстаннның Франциядағы елшілігінің кеңесшісі Ғабит Сыздықбековтің айтуынша, екі елдің президенттерінің өзара келісімі бойынша Қазақстанның мәдени маусымы Парижде бірінші рет өткізіліп отыр.
«Орталықтағы «патшалар сарайы» алаңында киіз үйлер тігіліп, алтыбақандар құрылды
Париж уақытымен 11.30-да ашылу салтанаты өтеді» дейді елшілік қызметкері.
Мәдени маусым 20 қыркүйекте «Астана Балет» хореографиялық ұжымының Париждегі қойылымымен басталған болатын.
Бұл шара қарашаның 9-ында аяқталады.
