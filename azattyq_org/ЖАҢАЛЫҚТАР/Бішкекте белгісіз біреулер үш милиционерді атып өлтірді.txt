
Сейсенбі күні кешкі сағат тоғыздар шамасында Қырғызстан астанасындағы жедел-іздестіру шарасы барысында азаматтардың құжатын тексермек болған үш милиция қызметкеріне қарсы автоматтан оқ атылды.Оқиға Бішкектегі №8 шағынауданда болған
Сондағы бір үйде бірнеше кісінің атқан оғынан Бішкектің Октябрь аудандық ішкі істер басқармасының үш қызметкері бірден мерт болыпты.Ұлттық қауіпсіздік мемлекеттік комитетінің хабарлауынша, милицияға қарсы оқ атқандар желтоқсанның 25-інде Бішкек полициясы басқармасы жанында автокөлікте жарылыс жасауға әрекеттенгені үшін, ал оған дейін қарашаның 30-ында Бішкектегі Қожамқұл атындағы спорт сарайы маңында жарылыс жасағаны үшін қылмыстық іздеуде жүрген діни экстремистік топ мүшелері болуы ықтимал.

