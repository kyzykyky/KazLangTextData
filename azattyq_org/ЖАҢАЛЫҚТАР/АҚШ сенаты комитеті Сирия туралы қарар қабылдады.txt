
АҚШ сенатының халықаралық қатынастар жөніндегі комитеті Сирияда әскери операция жүргізуді мақұлдайтын қарар қабылдады
Қарарда "әскери операция мақсаттарының бірі - қарсыласушы екі жақ арасындағы күш ара салмағын өзгерту болуы тиіс" екені айтылған
Құжат оған қоса Ақ үйдің сириялық көтерілісшілерге көрсететін әскери және басқа да көмек көлемін ұлғайтуды қарастырады
Он сенатор қарарды қолдап, жеті сенатор қарсы дауыс берген.

3 қыркүйекте дайындалған қарардың алғашқы нұсқасында әскери операция мерзімі 90 күннен аспауы және америкалықтардың Сирияда құрлықтағы соғысқа қатыспайтыны туралы екі шарт қана бар еді
Кейін республикашыл сенатор Джон Маккейн "Сириядағы америкалық әскери операцияның мақсаты көтерілісшілердің Башар Асад режимімен күресіне қолдау көрсету болуы тиіс" деп, қарарға өзгерістер енгізген.

Қарардың соңғы жобасы енді сенатқа түседі.

АҚШ конгресі де Сирияға соғыс ашу туралы қарарды қарап жатыр.

