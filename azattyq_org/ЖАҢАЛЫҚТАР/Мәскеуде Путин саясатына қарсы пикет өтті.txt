Бүгін Мәскеудегі «Новослободская» метро бекеті жанында Ресейдің Украинаға басқыншылық саясатына қарсы өткізілген пикетке жиырмаға жуық адам қатысты
Жергілікті биліктің рұқсатымен өткен акцияны «Солидарность» қозғалысы ұйымдастырған.
Бір жарым сағатқа жалғасқан пикет барысында ары-бері өтіп жатқан адамдардың кейбірі акцияға қатысушылар ұстап тұрған жазуларды жұлып алмақ болды, оларды жанжалдасып, төбелесуге арандату әрекеттерін жасады деп жазды Facebook әлеуметтік желісінде «Солидарность» белсендісі Елена Глушко.
Бұған дейін, 21 қыркүйекте Мәскеуде Украинадағы соғысқа қарсы «Бейбітшілік шеруіне» шыққандар Пушкин алаңынан академик Сахаров даңғылына дейін жүріп өткен
Ұйымдастырушылардың айтуынша, сол жолғы акцияға елу мыңнан жүз мыңға дейін адам қатысқан
Полиция ол жолғы маршқа бес мың адам қатысқан дейді.
