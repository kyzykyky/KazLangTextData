Украина мәселесімен Ресей мен Батыс арасы ушығып тұрған тұста, шілденің 4-і күні Қара теңізде НАТО-ның да, Ресейдің де әскери-теңіз жаттығулары басталды

НАТО-ның жаттығуы Қара теңіздің батыс бөлігінде өтеді, оған АҚШ, Болгария, Греция, Румыния және Түркия кемелері қатысып жатыр
Жаттығу шілденің 13-іне дейін созылады

Ресейдің Қара теңіздегі флотында 20 шақты кеме мен 20 шақты әскери ұшақ бар
Ұшақтар нысананы зымыранмен көздеп ату жаттығуларын жасап жатыр

Бұл жаттығулар Украина әскерінің елдің шығысындағы сепаратистерге қарсы соғысып жатқан мезгіліне дөп келді
Украина қауіпсіздік кеңесінің хатшысы Андрей Парубий Ресейді "Украина-Ресей шекарасы маңына әскер шоғырландырып, сепаратистер шабуылына дем беріп отыр" деп айыптайды
Ал Украина президенті Петр Порошенко үкіметтің 5 шілде күні бейбіт келіссөздер өткізуге дайын екенін мәлімдеді
Бірақ оның қайда өтетінін айтпады

