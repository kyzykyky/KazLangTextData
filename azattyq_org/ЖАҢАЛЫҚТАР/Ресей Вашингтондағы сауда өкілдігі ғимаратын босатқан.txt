Вашингтондағы Ресей сауда өкілдігінің қызметкерлері жергілікті уақыт бойынша сағат 14:00-де ғимараттан шығып кетті деп хабарлады ВВС
Олар шыққаннан кейін ғимаратқа жиырмаға жуық полиция өкілдері кірген
Көп ұзамай олардың көбі ғимараттан кеткен.
Ресейлік дипломаттар АҚШ билігінің іс-әрекетін "тінту" деп атаған
АҚШ тарабы "тінту" жүргізілгені туралы ақпаратты растаған жоқ.
Сенбі күні Ресей сыртқы істер министрлігі Мәскеудегі АҚШ елшілігінің кеңесші-уәкіліне америкалық билік орындарының Вашингтондағы Ресей сауда өкілдігін тексеру жоспарына қатысты наразылық нотасын тапсырған
Ресей нотасында АҚШ тарабының іс-әрекетін "теңдесі жоқ агрессивті акция" деп атаған.
Тамыздың 31-і күні АҚШ билігі Ресейден Сан-Францискодағы бас консулдығы мен Вашингтон және Нью-Йорк қалаларындағы екі сауда өкілдігін жабуды талап еткен
Ақ үйдің мәлімдеуінше, Ресейде америкалық үш консулдық бар болғандықтан, АҚШ "тепе-теңдік" сақтау үшін өз жеріндегі ресейлік төрт консулдықтың санын соған сәйкестендірген.
