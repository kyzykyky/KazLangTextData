
Кейбір ақпараттарға қарағанда, Қытай Украинадан үш миллион гектар ауыл шаруашылығына пайдаланатын жерді 50 жылға жалға алу туралы келісімге отырған.

Қытай ақпарат құралдарының хабарлауынша, жалға жер алу туралы Қытайдың Xinjiang Production және Cjnstruction Corps фирмалары Украинаның мемлекеттік KSG Agro ауыл шаруашылық компаниясымен келісім жасасқан
Келісімге сәйкес, алғашқы кезеңде Днепропетровск облысынан жалға 100 мың гектар жер берілмек
Жер көлемі біртіндеп үш миллион гектарға дейін ұлғаймақ
Жерді жалға алу құны жылына 2,6 миллиард АҚШ долларын құрайтыны хабарланды
Жер егістік мақсатына және шошқа өсіруге пайдаланылмақ.

Келісім жүзеге асса, Украина Қытайдың шетелдердегі ең ірі фермерлік орталығына айналатын болады.

Жерді жалға беру келісімі туралы ақпаратты әзірге я Қытай тарапы, я Украина жағы растаған жоқ.

Кейбір деректер бойынша, әлем халқының бестен бірін құрайтын қытайлықтардың үлесіне құрлықтағы жер көлемінің тек оннан бірі ғана тиесілі
Қытайда кіріс көлемінің артуына байланысты азық-түлікке сұраныс ұлғайып келеді.

