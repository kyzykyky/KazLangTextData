18 қарашада Гонконгтегі наразылық кезінде полиция баптистер университетінің 1-курс студенті қазақстандық Абилькаир Нукпиді ұстаған
Бұл туралы Сыртқы істер министрлігі хабарлады.
Министрліктің дерегінше, "Гонконгтегі Қазақстан консулы студентке барып қайтқан, жағдайы жақсы
Полиция ұстаған кезде оң қолының саусақтарын аздап жаралап алған
Ешқандай шағымы жоқ".
СІМ 20 қарашада студенттің ісі бойынша алғашқы тыңдау өткенін, Гонконгтегі Қазақстан елшілігі студентке адвокат іздеп жатқанын хабарлады.
Сәрсенбі күні Oyan, Qazaqstan белсендісі Әсем Жәпішева әлеуметтік желідегі парақшаларында Гонконгте Әбілқайыр Нұқпиев есімді (СІМ мәлімдемеінде - Абилькаир Нукпи) 19 жастағы қазақ студентінің ұсталғанын жазған
Bloomberg тілшісі Аарон Мак Николас Twitter желісіндегі постына сүйенген Жәпішеваның жазуынша, студенттің қолында жанғыш зат бар бөтелке болған
16 қарашада Гонконгтегі баптистер университетіне бекінген наразыларды ұстау үшін полиция кампусқа шабуыл жасаған кезде қазақстандық студентті де ұстап, оның оң қолы жараланған

Журналист Аарон Мак Николастың жазуынша, Қазақстан елшілігінің араласуына қарамастан Гонконг соты студентті "кепілмен босатудан бас тартып, сот тыңдауын қаңтар айына белгілеген".
18 қарашада Қазақстанның СІМ Гонконгтегі наразылыққа байланысты 118 студенттің елге келгенін хабарлаған
Министрлік 48 студенттің жақын күндері Қазақстанға оралатынын айтқан

Соңғы бес айдан бері жалғасып жатқан наразылық шарасында Гонконг жұрты биліктен демократияға бастар нақты қадамдар талап етеді
Наразылар Қытайдың Гонконгтің ішкі ісіне араласқанына да наразы.
