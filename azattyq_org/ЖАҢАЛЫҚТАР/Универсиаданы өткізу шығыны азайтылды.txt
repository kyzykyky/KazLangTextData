2017 жылы Алматыда өтетін универсиада шығындары бірнеше миллиард теңгеге азайтылды деп хабарлады Азаттыққа универсиаданың ұйымдастыру комитеті.
Комитеттің баспасөз қызметінің хабарлауынша, универсиаданың ашылу және жабылу салтанатына кететін шығын 1,2 миллиард теңгеге қысқарады
Транспорттық шығындар 1 миллиард теңгеге, PR мен маркетингтің қаражаты 1,5 миллиард теңгеге азайған
Эстафета алауына кететін шығын 500 миллион теңгеге, тестілік жарыстардың шығыны 500 миллион теңгеге қысқарған.
Универсиаданы ұйымдастыру комитеті жарыстың операциялық бюджеті 17 миллиард теңгені құрайтынын мәлімдеді

2014 жылы универсиаданың операциялық бюджеті 32 миллиард теңге екені хабарланған
2015 жылы елдегі қаржылық дағдарыстан кейін Қазақстан президенті Нұрсұлтан Назарбаев универсиаданы ұйымдастыру қаржысын қысқарту керектігін айтқан

Алматыдағы қысқы универсиада 2017 жылы 28 қаңтар мен 8 ақпан аралығында өтеді.
