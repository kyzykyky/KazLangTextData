
АҚШ президенті Барак Обаманы өлтірмек болды деп айыпталған Өзбекстан азаматы өзіне тағылған айыптарды мойындамайтынын мәлімдеді
Бұл туралы бүгін "Бирмингем ньюс" басылымына сілтеме жасап, Азаттық радиосының өзбек қызметі хабарлады.

АҚШ-та 21 жастағы Улуғбек Қодировқа "Обаманы өлтірмек болып бірнеше рет қоқан-лоққы көрсетті және заңсыз қару сақтады деген" айып тағылып отыр
Қодиров шілденің 13-інде Алабама штатының Бирмингем қаласында полиция агентінен қару сатып алған соң "Лидс" мотелінде тұтқындалған.

Егер ол кінәлі болса, әрбір қоқан-лоққысы үшін 5 жылдан, заңсыз қару сақтағаны үшін 10 жылға кесілуі мүмкін.

Улуғбек Қодиров 2010 жылдың сәуірінде студенттік визасы аяқталғаннан кейін АҚШ-та заңсыз тұрып келген.

