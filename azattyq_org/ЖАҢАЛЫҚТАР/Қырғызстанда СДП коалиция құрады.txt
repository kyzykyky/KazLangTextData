
Қырғызстан президенті Алмазбек Атамбаев бүгін парламенттегі басқарушы жаңа коалицияны жасақтауды Социал-демократиялық партиясына (СДП) тапсырды.

Бұған дейінгі парламенттік коалиция өткен аптада құрамынан "Ар-Намыс" және "Ата Жұрт" партиялары шығып кеткен соң ыдыраған
Бұдан соң заңға сәйкес үкімет те отставкаға кетті.

Енді 17 қыркүйекке дейін парламенттік коалиция құрылып, жаңа премьер-министр тағайындалуы тиіс
Олай болмаған жағдайда коалицияны құру мандаты парламенттегі басқа партияға беріледі.

Қырғызстанның социал-демократиялық партиясын президент Алмазбек Атамбаевтың өзі оппозиция жетекшілерінің бірі болып жүргенде құрған.

