Пәкістанның Бахавалпур қаласында жанармай таситын көліктің жолда аударылып, кейін өртенуі салдарынан қаза тапқандар саны 152 адамға жетті
Ондаған адам жараланды
Кейбір ақпараттарға қарағанда жүргізуші көлік рөліне ие бола алмай қалған
Полиция жол апаты болған ауданды қоршамақ болған
Бірақ жанармай төгіліп жатқан көліктің жанына жолдағы апатқа куә болған көп адам жиналған кезде от тұтанып, лезде үлкен өртке ұласқан
Оқиға орнынан түсірілген суреттерде жерде жатқан адамдар мен өртенген көліктердің қаңқалары байқалады.
Жергілікті биліктің мәлімдеуінше, зардап шеккендердің көпшілігі ауыр жараланған және құрбандар саны ұлғая түсуі ықтимал.
Жаралыларды эвакуациялау үшін әскери тікұшақтар жіберілген
Geo TV телеарнасы қайғылы оқиғаға куә болғандарға сілтеме жасап аударылған көлік жанында кейбір адамдардың темекі шегіп, өртке себеп болғанын хабарлады.
