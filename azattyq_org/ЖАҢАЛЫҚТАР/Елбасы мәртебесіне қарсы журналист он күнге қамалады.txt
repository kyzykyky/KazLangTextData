
Алматы әкімшілік соты бүгін «Голос Республики» газетінің тілшісі Жанна Байтелованы «кішігірім бұзақылық» айыбымен он күнге қамауға алу туралы шешім шығарды.Тамыздың 2-і күні Байтелова Алматы қалалық сотының ғимаратына малдың тезегін лақтыру арқылы сот жүйесіне наразылық білдірді.Бұған дейін Жетісу аудандық соты Байтелованың Қазақстан президенті Нұрсұлтан Назарбаевқа «елбасы» мәртебесін берген заңға қарсы түсірген арыз-шағымын қараудан бас тартқан еді.Арызданушы соттан құжатты заңсыз деп тануын, осындай заң қабылдаған парламент палаталарының төрағаларын, премьер-министрді жауапқа тартуын сұраған еді.Президент үстелінде бір ай жатқан аталған заң жобасы Назарбаев қол қоймаса да маусымның 15-і күні ресми жарияланған күннен бастап күшіне енді.

