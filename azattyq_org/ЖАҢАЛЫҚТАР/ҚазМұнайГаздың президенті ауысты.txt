
«ҚазМұнайГаз» ұлттық мұнай-газ компаниясының президенті болып Болат Ақшолақов тағайындалды деп хабарлады «Қазақстан жаңалықтары» агенттігі.

Сәрсенбі күні жаңа басшыны компания ұжымына «Самұрық-Қазына» ұлттық әл-ауқат қоры басқармасының төрағасы Тимур Құлыбаев таныстырған.

Бұған дейін «Самұрық-Қазына» ұлттық әл-ауқат қоры акционерлік қоғамының атқарушы директоры болған Болат Ақшолақов - «ҚазМұнайГаз» ұлттық компаниясы директорлар кеңесінің мүшесі.

«ҚазМұнайГаз» ұлттық компаниясында 2008 жылдың тамызынан осы уақытқа дейін Қайыргелді Қабылдин президент болған.

