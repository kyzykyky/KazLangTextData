"Эйр Астана" компаниясы бүгін таңертең Алматыдан Дубайға қатынайтын KC895 рейсінің техникалық себептерге байланысты Алматы әуежайына қайта оралғанын забарлады
Компания ақпаратына қарағанда, ұшақ әуежайға сағат 8:33-те қонған
"Ұшқыш халықаралық қауіпсіздіктің барлық процедураларын сақтады
Ұшақ ауыстырылып, рейс сағат 10:15-те қайта ұшырылады" делінген компания хабарламасында.
Ұшақта 133 жолаушы болған
Ұшақтың қайта қонуына нақты қандай ақау себеп болғаны айтылмайды.
Өткен айда "Эйр Астана" компаниясы ұшағынан рейс кезінде екі рет ақау шыққан
5 наурыз күні Астана-Алматы бағытында ұшатын "Боинг-757" жолаушылар ұшағы Алматы әуежайына сол жақ қозғалтқышы ажыраған күйі қонған
3 наурыз күні Алматыдан Оралға ұшып шыққан КС-881 рейсі ұшақ қозғалтқышының ауа тарату жүйесінде ақау шығып, Ақтөбе әуежайына қонған.
