
Мыңдаған ирандық шерушілер кеше Ұлыбританияның Тегерандағы елшілігінің екі ғимаратына шабуыл жасады
Олар алдымен Ұлыбританияның Тегерандағы елшілігінің бас ғимаратының терезелерін қиратып, туын өртеді.

Шабуыл жасаушылар Ұлыбританияның Иранға енгізген санкцияларына наразылық танытып, "Ұлыбританияға өлім келсін!" деген ұрандар айтты.

Fars агенттігі полиция қаланың орталығындағы елшіліктің басты ғимараты алдындағы шерушілерді таратқандай болғанын, бірақ кейін олармен қақтығысып қалғанын хабарлады.Тегеранның солтүстігінде орналасқан елшіліктің екінші ғимаратына 100 шақты адам шабуыл жасады.

Ұлыбританияның сыртқы істер министрі шабуылдарды айыптады
Ал Иран сыртқы істер министрлігі оқиғаны "ыңғайсыз жағдай" деп бағалап, дипломаттар мен елшілік ғимараттарын қорғайтынын мәлімдеді.

Бұл шабуыл 1979 жылы исламшыл студенттердің АҚШ елшілігіне жасаған шабуылын еске түсіреді
Ол кезде шерушілер АҚШ-тың 52 дипломатын 444 күн бойы кепілде ұстаған.

