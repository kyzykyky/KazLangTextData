
Премьер-министрдің бірінші орынбасары Өмірзақ Шүкеев 16 желтоқсандағы оқиғалардан зардап шеккен Жаңаөзен қаласының тұрғындарын азық-түлікпен қамтамасыз ету үшін 570 миллион теңге бөлінетінін мәлімдеді деп хабарлайды ҚазТАГ агенттігі.

"Қазір азық-түлік тауарларының тапшылығы сезіліп отырған жоқ
Бағалардың өсуі де байқалмайды
Облыс әкімшілігі мен "Каспий" әлеуметтік-өнеркәсіптік корпорациясына және "Қазмұнайгаз" компаниясына күн сайын азық-түлік тауарларының жәрмеңкесін өткізіп тұру тапсырылды
Азық-түлік мәселесін шешу үшін 570 миллион теңге бөлінді" деді Шүкеев үкімет отырысында


Ол қалада ет жеткізуде қиыншылықтар бар екенін, бірақ таяу күнде мәселенің шешілетінін жеткізді.

Желтоқсанның 16-сы күні Жаңаөзендегі оқиғадан 14 адам қаза тауып, ондаған адам оқ тиіп жараланған соң қалада төтенше жағдай жарияланды
40-тан астам түрлі нысан бүлінді
Коменданттық сағат тәртібі қаңтардың 5-іне дейін жалғасады.

