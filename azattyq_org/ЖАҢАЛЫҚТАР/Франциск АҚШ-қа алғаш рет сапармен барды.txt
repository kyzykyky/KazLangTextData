Рим папасы Франциск АҚШ-қа алғашқы ресми сапарымен келді
Мэриленд штатындағы әскери базаға келіп қонған ұшақтан Ватикан басшысын АҚШ президенті Барак Обама отбасы мүшелерімен бірге қарсы алды.
Бір аптаға жалғасатын сапар барысында понтифик Вашингтон, Нью-Йорк және Филадельфияда болады.
Вашингтонда ол АҚШ жерінде алғаш рет әулиелер санатына қосу рәсімін өткізбек
Сонымен бірге ол тұңғыш рет АҚШ конгресінде сөз сөйлейді деп жоспарланған.
Бұдан соң Франциск Нью-Йоркте өтетін БҰҰ-ның құрылғанына 70 жыл толуына арналған салтанатты рәсімге қатысады
Ал папаның басшылығымен Филадельфияда өтетін дүниежүзілік Ватикан отбасылары кездесуіне бір миллионнан аса адам қатысуы мүмкін деп хабарланды.
АҚШ-қа дейін Кубада төрт күндік сапармен болған Франциск сол елде көпшіліктің қатысуымен өткен діни рәсімде халықты «мейірімділік революциясына» шақырған еді.
