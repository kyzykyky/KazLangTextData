Иракта үкімет әскері Тикриттен оңтүстікке қарай шегінуге мәжбүр болды
Танктері мен бронетранспортерлері бар, әскери авиация қолдауына сүйенген Ирак армиясы «Ирак және Левант ислам мемлекеті» (ИЛИМ) радикалды тобы басып алған Тикрит қаласын қайтадан шабуылдауға дайындалып жатыр.
Батыс ақпарат агенттіктері қала орталығына баратын жолға ИЛИМ жасағы миналар орнатып тастағаны туралы хабарлады.
Елдің солтүстігі мен солтүстік-батысындағы аумақтарды басып алған исламшылдарды ол жерден ығыстыру үшін Ирак үкіметі ресейлік СУ-25 әскери ұшақтарын пайдаланбақшы
Бұл ұшақтардың алғашқы партиясы Иракқа бүгін жеткізілгені туралы хабар тарады.
Кейбір ақпараттар бойынша, осы ұшақтарды сатып алу туралы Ирак үкіметі жасаған келісім-шарт құны 500 миллион долларға бағаланады.
