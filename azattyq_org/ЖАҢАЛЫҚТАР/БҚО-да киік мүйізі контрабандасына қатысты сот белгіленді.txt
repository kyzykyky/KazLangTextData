Орал қалалық қылмыстық істер жөніндегі сотта 23 маусымда Нұрғали Байқатовтың ісіне қатысты сот басталады деп хабарлады Батыс Қазақстан облыстық (БҚО) соты
Оған "құрып бара жатқан жануарларды заңсыз қырды" деген айып тағылған.
50 жастағы Байқатов өткен жылы сәуір айында Оралдағы темір жол вокзалында ұсталған
БҚО ішкі істер департаменті баспасөз қызметінің хабарлауынша, басқарма қызметкерлері оның автокөлігінен "402 ақбөкен мүйізін тапқан".
БҚО орман шаруашылығы және жануарлар әлемі инспекциясы басшысының орынбасары Серік Мәженовтың айтуынша, 402 мүйізді жинау үшін 200-ден астам ақбөкенді өлтірген болуы мүмкін
Мәженовтың сөзінше, мемлекетке 170 миллион теңге шығын келген
Бір мүйіздің құны - 453 мың теңгеге бағаланады.
Ресми мәлімет бойынша, облыста 2017 жылдың басынан бері ақбөкен мүйізін жинаған 16 браконьерлік оқиға тіркелген.
