Бүгін Алматыда 2018 жылы шілде айында кісі қолынан қаза тапқан мәнерлеп сырғанаушы Денис Тенді еске алу шарасы өтті
Оған спортшының туыстары, оны білетін азаматтар, жергілікті билік өкілдері, белсенділер, қала тұрғындары қатысты.
Денис Тенге арналған ескерткіш алдында өткен шарада қатысушылар спортшы жайлы естеліктерімен бөлісті
Спортшы Ислам Байрамуков мұндай заңбұзушылық болмағанда "Денис Теннің өлімін алдын алуға болатын еді" деп елде бұзақылықтың жайылып кеткенін меңзеді
Еске алу рәсімінде Денис Теннің өзі орындаған ән қойылды
Келген азаматтар Тен мүсініне гүл қойып, кейбірі көзіне жас алып жатты

Қарай отырыңыз: Денис Теннің жеңістері (Мұрағаттағы суреттермен топтастырылып жасалды).
Қазақстандық мәнерлеп сырғанаушы, Сочи олимпиадасының қола жүлдегері, Азия ойындарының чемпионы Денис Тен былтыр 19 шілдеде Алматыда ауруханада қайтыс болған
Көшеде тұрған автокөлігінің айнасын ұрлағандарды тоқтатпақ болған спортшыны екі адам пышақтап кеткен
Кейін бұл оқиға бойынша Құдайбергенов, Қиясов және Толыбаева ұсталған.
17 қаңтарда Алматы қалалық қылмыстық істер жөніндегі мамандандырылған ауданаралық соты спортшы Денис Теннің өліміне байланысты айыпталған Арман Құдайбергенов пен Нұралы Қиясовты - 18 жылға, Жанар Толыбаеваны 4 жылға бас бостандығынан айырған.
