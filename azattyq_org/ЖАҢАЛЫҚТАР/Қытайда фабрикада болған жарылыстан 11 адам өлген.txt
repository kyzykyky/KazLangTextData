
Қытайдың оңтүстігіндегі пиротехникалық заттар фабрикасында болған жарылыс салдарынан 11 адам қаза тауып, 20-ға жуық адам жараланған
Қытай мемлекеттік ақпарат құралдары бұл оқиға жұма күні Гуанси-Чжуан автономиялық ауданында болғанын хабарлады.

Полиция осы кәсіпорынға қатысы бар деген болжаммен екі кәсіпкерді ұстаған
Жарылысқа не себеп болғаны анықталып жатқаны хабарланды.

Қытайда пиротехникалық бұйымдар шығаратын кәсіпорындарда қауіпсіздік техникасы ережелерінің сақталмауы салдарынан оқыс оқиғалар жиі қайталанады
Биыл маусым айында фейерверк зауыттарында болған екі жарылыс салдарынан 14 адам қаза болған
Оның алдында, ақпанда Хэнань провинциясында фейерверк артқан жүк автокөлігінде жарылыс болып, салдарынан оннан аса адам мерт болған еді.

