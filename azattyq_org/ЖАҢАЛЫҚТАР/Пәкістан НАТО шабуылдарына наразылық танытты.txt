
Пәкістан сыртқы істер министрі Хина Раббани Хар бүгін АҚШ мемлекеттік хатшысы Хиллари Клинтонға телефон соғып, 24 пәкістан сарбазын өлтірген НАТО шабуылдарына қатысты наразылығын танытты.

Хабарларға қарағанда, Хар Клинтонға айтқанында, сенбі күнгі шабуылдар адам өмірі мен халықарлық заңдарды сыйламайтындығын көрсетіп, Пәкістан егемендігіне нұқсан келтірді деген.

Пәкістан бұл шабуылдар үшін АҚШ-тың Ауғанстандағы әскеріне жүк жеткізіп отырған негізгі жолын жабатынын айтып, Вашингтоннан бұл аймақтағы базадан кетуді талап еткен.

