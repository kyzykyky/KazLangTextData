Астана қалалық ішкі істер департаменті жергілікті полиция қызметінің басшысы Бақытжан Малыбаев жазда өткен халықаралық ЭКСПО-2017 көрмесі қарсаңында қаладан 200-ге жуық үй-күйі жоқ кезбенің шығарылғанын жария қылды
Бұл туралы Малыбаев тұрғындармен есептік кездесуінде айтты
Кездесуде тұрғындар күн суытқалы бері қалада үй-күйсіз кезбелердің көбейіп кеткенін айтып, шағымданған.
"Жазда ЭКСПО қарсаңында біз 200-дей адамды тым болмаса көрінбесін деп Ақмола және Қарағанды облыстарындағы емдеу мекемелеріне жөнелттік
Бірақ енді Қазақстанда ЭКСПО өте ме, өтпей ме оны ешкім білмейді
Еліміздің беделі үшін біз үй-күйсіз кезбелердің құқығы мен мүдделеріне нұқсан келтірмеуіміз керек" деді Малыбаев.
Ол үй-күйсіз кезбелердің Астанаға аймақтардан келгенін, полиция оларды бейімдеу орталықтарына апаратынын, бірақ олардың ол жерде тұрғысы келмейтінін айтты.
Биыл жаздың басында әлеуметтік желілерде "Астанадағы үй-күйсіз жүрген кезбелердің Қарағанды, Көкшетау және Петропавлға жөнелтілгені" туралы ақпарат тараған
Ол кезде Ақмола, Қарағанды және Солтүстік Қазақстан облыстарының ішкі істер департаменттері бұл ақпаратты жоққа шығарған.
