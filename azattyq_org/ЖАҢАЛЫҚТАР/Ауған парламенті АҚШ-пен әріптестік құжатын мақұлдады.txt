
Ауған парламенті бұған дейін Ауғанстан және АҚШ президенттері қол қойған, екі ел арасындағы стратегиялық әріптестік туралы келісімді мақұлдады.

Бұл құжат бойынша, 2014 жылы шетел әскерінің көбі Ауғанстаннан кеткен соң да америкалықтар бұл елде қала береді
Ауған парламентінің төменгі палатасындағы дауыс беру кезінде бұл келісімге санаулы депутат қана қарсы болды
Құжатты енді жоғарғы палата қарайды.

Ауғанстан президенті Хамид Карзай мен АҚШ президенті Барак Обама келісімге 2 мамырда Кабулде қол қойған
Бұл құжат бойынша АҚШ Ауғанстанның қауіпсіздік мекемелері қызметкерлерін дайындауға, әртүрлі гуманитарлық жобаларды іске асыруына көмектесе береді.

