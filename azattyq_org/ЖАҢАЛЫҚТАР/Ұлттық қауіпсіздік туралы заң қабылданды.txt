
Қазақстан президенті Нұрсұлтан Назарбаев бүгін "Ұлттық қауіпсіздік туралы" заңға қол қойды деп хабарлайды президенттің баспасөз қызметі.

Бұған дейін заңды қараған сенаттың халықаралық қатынастар, қорғаныс және қауіпсіздік комитеті "Заң жобасы ұлттық қауіпсіздікті қамтамасыз етудің тиімді құқықтық тетіктерін жасауға бағытталғанын" атап өткен болатын.

Заң жобасы сондай-ақ ұлттық қауіпсіздікті қамтамасыз ету саласында мемлекеттік органдар мен лауазымды тұлғалардың өкілетін, олардың қызметін ұйымдастырудың құқықтық негізін анықтайтыны айтылған.

