Орал қаласындағы прокуратура ғимаратының алдында өз-өзін өртеген белсенді Данияр Инжиғалиев жансақтау бөлімінен палатаға шықты
32 жастағы белсенді қазір облыстық ауруханада жатқанын айтты

- Денсаулығым жаман емес
Жансақтау бөлімінен палатаға шығарды
Дәрігерлер ауруханадан шығатыным жайлы ештеңе айтпады, - деді ол Азаттыққа

Денсаулық сақтау басқармасы Инжиғалиевтің жағдайы "орташа ауыр" деді
Дәрігерлер оның өз бетімен қозғалып, ас ішіп жатқанын айтты

Инжиғалиев 10 маусымда прокуратура алдында өз-өзін бензинмен өртеп, ауруханаға түскен
Ол өзіне қарсы "Алаяқтық" бабы бойынша қозғалған іске қатысты прокурормен тілдесе алмай жүргенін айтып, наразылық білдірген

- Мен кінәсізбін
Олардың (биліктің - ред.) мақсаты - мені жеті жылға қамап я үш жылға үйқамаққа алып, аузымды жабу, - деген еді Инжиғалиев наразылық кезінде

Белсенді өз-өзін өртегеннен кейін прокуратура тарапынан ешқандай мәлімдеме жасалмады
Ал Орал қалалық соты наразылықтан бір күн өткенде белсенді үстінен қозғалған іс бойынша процесті бастаған

Бұған қоса, полиция департаменті "Өз-өзіне қол салуға итермелеу" бабы бойынша қылмыстық іс қозғалғанын хабарлады
Полиция іс кімге қозғалғанын айтпады

 
