Қытай билігі Шыңжаң-Ұйғыр автономиялық ауданындағы мемлекеттік мекемелердің қызметкерлері мен студенттерге ораза ұстауға тыйым салды.
2 шілде күні Шыңжаңдағы мемлекеттік мекемелер мен мектептердің сайттарында жарияланған мәлімдемеде оразаға тыйымның мақсаты "азаматтардың игілігін қорғап, оқу орындары мен үкіметтік мекемелерде діншілдікке жол бермеу" екені айтылады.
Қытай коммунистік партиясының жергілікті бөлімшесінің сайтында "партия мүшелері де ораза ұстамауы тиіс" деп жазылған.
Қытай билігінің мұсылман ұйғырлар көп тұратын Шыңжаңда ораза ұстауға тыйым салып келе жатқанына көп жыл болды
Оразаға тыйым соңғы айларда болған бірнеше шабуыл мен жарылыстан кейін қауіпсіздік шаралары күшейтілген кезде салынып отыр.
Ұйғырлардың көпшілігі "құқықтарымызды бұзады" деп Қытай билігіне наразы.
