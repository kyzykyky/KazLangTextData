
Мәскеу және Еуропа Одағы өкілдерімен газ мәселесіне қатысты үшжақты келіссөздер қарсаңында Киев Украинаның халық сайлаған президенті Петр Порошенконы Ресейдің мойындауы қажет деп санайды
Бұл туралы Украина сыртқы істер министрі міндетін атқарушы Андрей Дешица мәлімдеді.

Оның айтуынша, 25 мамыр күні өткен сайлаудағы Порошенконың жеңісін Мәскеу мойындауы керек.

Украинадағы сайлауға дейін Ресей президенті Владимир Путин украиналық сайлаушылардың таңдауын құрметтеуге уәде берген.

Бірақ оның орнына Мәскеу Порошенконың жеңісін мойындамауға бағытталған ақпараттық науқанды бастап кетті дейді Дешица.

Батысшыл Порошенко жеңіске жеткен соң Украинаның шығысындағы ресейшіл сепаратистер белсенділігін айтарлықтай күшейткен
Билік 31 мамыр күні Донецк әуежайына бүлікшілер жасаған екі шабуылдан Украина әскері қатарынан шығын болған жоқ деп хабарлады.

Сенбі күні Еуропадағы қауіпсіздік және ынтымақтастық ұйымы сепаратистер қолына түскен өз бақылаушыларының екі тобы жайлы бұрынғысынша хабарсыз қалып отырғанын айтқан еді.

