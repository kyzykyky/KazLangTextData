COVID-19 коронавирусы осыдан бірнеше ай бұрын алғаш рет тараған Қытайдың Ухань қаласында бес адам және елдің солтүстік-шығысындағы Шулань қаласында 16 адамның коронавирус жұқтырғаны анықталған.
Уханьдағы жергілікті билік "кішігірім вирус ошағы" қаладағы бір тұрғын кварталда анықталды деп хабарлаған.
Қытайда коронавирус індетінің беті қайтқан соң, кейінгі апталарда билік қатаң карантин шараларын босаңсытқан
Ухань қаласында сәуірдің басында карантинді тоқтатқан.
Бұған дейін Қытайдың медицина мекемелерінің жетекшілері мен сарапшылар карантин шектеулері алынып, елдің жүрісі көбейгеннен кейін вирус жұқтырғандар тағы көбеюі мүмкін деп ескерткен еді.
