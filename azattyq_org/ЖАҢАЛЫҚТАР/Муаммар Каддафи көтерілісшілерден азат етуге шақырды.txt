

Ливия басшысы Муаммар Каддафи өз жақтастарын көтерілісшілер басып алған қалаларды азат етуге шақырды.

Мемлекеттік телеарнадан таратылған Каддафидың аудио-үндеуінде ол елді "сатқындар мен НАТО-дан" да азат ету керегін айтқан.

Көтерілісшілер болса, өздерінің астанаға баратын жолдағы екі стратегиялық қалада алға жылжығандарын хабарлады
Қазір Триполи батысы мен шығысындағы Әз-Зауие және Гариян қалаларында ұрыс жүріп жатыр
Бірақ билік бұл екі қаланың өз бақылауында екенін айтады.

Соңғы күндері көтерілісшілер соңғы бірнеше айдағы азаматтық соғыста біршама табысқа қол жеткізгені хабарланды.

