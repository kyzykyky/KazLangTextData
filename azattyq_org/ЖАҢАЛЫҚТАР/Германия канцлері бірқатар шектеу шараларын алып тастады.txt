Германия канцлері Ангела Меркель коронавирус індетіне байланысты енгізілген бірқатар шектеу шараларын алып тастады

Меркельдің айтуынша, келесі аптадан бастап аумағы 800 шаршы метрден аспайтын дүкендер ашылады
Автосалон, кітап және велосипед дүкендері, кітапхана, мұрағат, музей, жануарлар және ботаникалық бақтар жұмыс істей бастайды

Алайда әлеуметтік оқшаулану ережелері 3 мамырға дейін сақталады
Меркель сонымен бірге қоғамдық орындарда қорғаныш маскаларын тағып жүруге кеңес берді
Канцлердің айтуынша, қатаң шаралардың арқасында вирустың тарауы бәсеңдеген

4 мамырдан бастап Германияда мектептер, шаштараздар ашылады
Бірақ тамыз айының соңына дейін ірі қоғамдық шара өткізуге тыйым салынған
Бар, дәмхана, мейрамхана, кинотеатрлар, концерт залдары жабық болады

Германияда соңғы мәлімет бойынша шамамен 127,5 мың адамнан коронавирус табылған
3200-ден астам адам қайтыс болған

Бұған дейін Еуропаның өзге елдері де кейбір шектеу шараларын алып тастаған
Данияда 14 сәуірде мектептер мен кейбір балабақшалар жұмыс істей бастады
Испанияда құрылыс жұмыстары қалпына келді
Австрияда шағын дүкендер жұмысына оралды
1 мамырдан бастап таза ауада кейбір спорт түрлерімен айналысуға рұқсат етіледі

Францияда қатаң карантиндік шаралар 11 мамырға дейін созылады
Бельгияда 3 мамырға дейін шектеу шаралары сақталады

Instagram бізге жазылыңыз
