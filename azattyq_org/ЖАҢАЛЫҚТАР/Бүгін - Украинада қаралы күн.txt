Украина президенті Петр Порошенко қаңтардың 15-ін Донбаста 12 бейбіт тұрғынның артиллериялық шабуылдан қаза тапқанын аза тұту күні деп жариялады.
Облыс басшыларымен өткізген жиыннан соң, Порошенко "қаралы күн террористер әрекетінің құрбаны болғандарды, ең алдымен Донецк облысының Волновах елді мекенінде автобусқа жасалған шабуылдан қаза тапқан 12 адамды еске алу үшін жарияланды" деп мәлімдеді.
Украин билігінің мәлімдеуінше, "қаңтардың 13-і күні ресейшіл сепаратистер атқан "Град" зымыраны автобусқа тиіп, 12 адам қаза тапқан".
Өзін өзі жариялаған сепаратистік "Донецк халық республикасы" өкілдері автобус болған аймақ артиллериялық шабуыл радиусынан қашық жатқанын айтып, оқиғаға өздерінің қатысы жоқ екенін мәлімдеді.
БҰҰ Қауіпсіздік кеңесі бұл шабуылды қатаң түрде айыптады.
