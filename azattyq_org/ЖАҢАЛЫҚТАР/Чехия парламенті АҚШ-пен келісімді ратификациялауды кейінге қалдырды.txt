
Чехия парламентінде АҚШ-пен зымыранға қарсы қорғаныс жөніндегі келісімді ратификациялау мәселесі кейінге қалдырылды
Үкіметтік коалиция бұл құжатты оны қолдайтын дауыс саны жеткіліксіз деген себеппен парламенттен қайтарып алды.Чехия премьер-министрі Мирек Тополанек ратификациялау процесінің сәуірдегі НАТО саммитінен және АҚШ-тың жаңа президенті Барак Обама әкімшілігімен келіссөздерден кейін қайта қолға алынуы мүмкін екенін айтты.АҚШ-тың Чехия мен Польшада зымыранға қарсы қорғаныс нысандарын орналастыру туралы жоспары Ресейдің наразылығын тудырып отыр.

