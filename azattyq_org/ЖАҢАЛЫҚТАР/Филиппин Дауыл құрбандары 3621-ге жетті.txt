
Филиппинде "Хайян" тайфуны зардаптарын жойып, зардап шеккендерге көмек көрсету жұмыстары қиындықтарға ұшырап жатыр
Бұл туралы тайфуннан үлкен зардап шеккен Таклобан қаласында бүгін Филиппин ішкі істер министрі Мар Роксас мәлімдеді
Оның сөзіне қарағанда, зардап шеккендердің көпшілігі әлі гуманитарлық жәрдем алмаған.

Дауылдан құрбан болғандардың саны да артып келеді
Бүгін Филиппин билігі өкілдері табиғи апат құрбандарының ресми нақтыланған саны 3621 адамға жеткенін хабарлады
600 мыңнан астам адам үй-жайын тастап кетуге мәжбүр болған.

Шет мемлекеттер Филиппинге азық-түлік пен дәрі-дәрмектер жіберіп жатыр
Инфрақұрылымы қираған аудандарға азық-түлік пен ауыз су тікұшақтармен жеткізілген.

"Хайян" дауылы осыдан бір апта бұрын, 8 қарашада Филипииннің орталық алты аралында тұрған еді
Желдің жылдамдығы сағатына 275 километрге, толқындардың биіктігі 5-6 метрге дейін жеткен
Табиғи апаттан 9,5 миллионға тарта адам зардап шекті.

