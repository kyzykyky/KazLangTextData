Қазақстан үкіметі Моңғолияның сел жүрген Баян-Өлгий аймағына 200 мың АҚШ доллары көлемінде гуманитарлық көмек береді деп хабарлады моңғолиялық mnb.mn сайты
Бұл туралы Қазақстан премьер-министрі Кәрім Мәсімов Улаан-Баторда Моңғолия премьері Жаргалтулг Эрденебатпен кездесуінде айтқан.
Кездесуде Мәсімов пен Эрденебат екі ел арасындағы экономикалық қарым-қатынас, сауда-саттық саласындағы ынтымақтастық дамыту жайын талқылаған.
10 шілдеде этникалық қазақтар шоғырланған Баян-Өлгий қаласында су тасқыны жүріп, 100-ден аса үй қираған
700-дей адам баспанасыз қалды
Ресми дерек бойынша апаттан бір бала қайтыс болған.
13 шілдеде Мәсімов Қазақстан Баян-Өлгийдегі селден зардап шеккен отбасыларға гуманитарлық көмек көрсететінін және мұны президент Нұрсұлтан Назарбаев тапсырғанын хабарлаған.
Баян-Өлгийде тұратын 90 мыңға тарта халықтың 88,7 пайызы - этникалық қазақтар.
Мәсімов Моңғолияға 15 шілдеде өтетін Еуропа және Азия елдері саммитіне қатысу үшін барған.
