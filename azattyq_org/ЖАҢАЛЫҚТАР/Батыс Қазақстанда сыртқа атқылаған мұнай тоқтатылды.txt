
«МаңғыстауМұнайГазға» қарайтын Жетібай кен орнының ұңғымасынан бір жарым күн бойы сыртқа атқылаған мұнай тоқтатылды
Бұл туралы республиканың төтенше жағдайлар министрлігі хабарлап отыр
Жексенбі, қыркүйектің 19-ы күні сағат 12.25-те Жетібай кен орнының №1191 ұңғымасының сағасынан сыртқа мұнай-газ қоспасы атқылап, ол 200 шаршы метрге төгілді
Құрбандар мен зардап шеккендер жоқ
Ақпаратқа қарағанда, қыркүйектің 20-сы кешке ұңғымадан мұнайдың төгілуі тоқтатылып, сағасы тығындалды
Қазір ұңғыманы бітеу және ластанған аумақты қоршау жұмыстары жүргізіліп жатыр.

