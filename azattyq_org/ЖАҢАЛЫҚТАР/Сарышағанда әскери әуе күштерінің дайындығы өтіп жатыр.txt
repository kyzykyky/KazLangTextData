Бүгін Сарышаған полигонында Қазақстан әскери-әуе күштерінің жазғы тактикалық дайындығының соңғы кезеңі басталды.
Қорғаныс министрлігінің хабарлауынша, дайындықтың соңғы кезеңінде «әуе-әуе» және «әуе-жер» класындағы басқарылатын әскери мақсаттағы зымырандармен күндізгі және түнгі мезгілдерде әуедегі және жер үстіндегі нысандар атып түсіріледі
Зымырандарды атуға тәжірибелі және жас әскери қызметшілер қатысып жатыр.
Министрлік ақпаратында әскери-әуе күштерінің дайындығы қашан басталғаны туралы айтылмаған.
