
Украинаның Қара теңіз жағалауындағы Одесса қаласына жақын жердегі өткізу-бақылау бекетінде 25 сәуірге қараған түні жарылыс болып, жеті адам жараланды
Жергілікті полицияның хабарлауынша, ауыр жарақат алғандар жоқ
Оқиға қазір тексеріліп жатыр.

Ресей ақпарат құралдарының хабарлауынша, өткізу-бақылау бекеті жанынан өткен көліктен белгісіз біреулер бомба лақтырған


Reuters агенттігінің хабарлауына қарағанда, одессалықтар Молдованың бүлікшіл Приднестровье аймағынан ресейшіл сепаратистердің еніп кетпеуі үшін қала маңына бірнеше жерден өткізу-бақылау бекетін орнатқан.

НАТО өткен айда "Ресей Қырымды аннексиялап алғаннан кейін Молдованың Приднестровье аймағын басып алуы мүмкін" деп ескерткен.

