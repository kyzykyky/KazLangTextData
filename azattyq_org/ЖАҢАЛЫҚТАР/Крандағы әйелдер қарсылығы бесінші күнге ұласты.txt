
Астанада кранға шыққан екі әйелдің қарсылық акциясы бүгін бесінші күнге жалғасты
Астаналық әйелдер Сандуғаш Серікбаева мен Ұйым Жолдасбаева үйлерін күреп, жер телімдерін мемлекет меншігіне алу үшін берілетін өтемақы сомасына наразылықтарын осыдан бес күн бұрын, 11 қарашаға қараған түні бастаған еді.

Туыстарының хабарлауынша, наразыларға кран басына тамақ пен су көтеруге әлі рұқсат етілмей отыр
Әйелдердің өздерінің айтуынша, олардың "күзгі суықта ас-сусыз отырғандарына бесінші күн"
Олар алғашқы күндері құрылыс кранының иесі - шетелдік компания өкілдері тыйымға қарамастан жеткізіп берген көрпе мен шайдан басқа ешнәрсе алмады.

Наразы әйелдердің үйлері Назарбаев университеті мен Назарбаев интеллектуалдық мектебінің арасындағы құрылыс алаңында орналасқан
Олар үйлері тұрған жер телімін мемлекет қажетіне алынуына орай берілетін өтемақы мөлшерімен келіспейді
Серікбаева мен Жолдасбаева даулы үйге 5 миллион теңге өтемақы тағайындаған сот шешімін өзгертуді талап етеді.

