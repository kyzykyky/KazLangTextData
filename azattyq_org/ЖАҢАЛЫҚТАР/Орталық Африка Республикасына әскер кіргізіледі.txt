
БҰҰ Қауіпсіздік кеңесі Орталық Африка республикасына Африка одағы мен Франция әскері кіргізілетіні туралы шешім қабылдады
Қауіпсіздік кеңесі бұл елдегі зорлық-зомбылық геноцидке ұласып кетуі мүмкін деп қауіптеніп отыр.

5 желтоқсанда өткен дауыс беруде Қауіпсіздік кеңесі Париж ұсынған қарарды бірауыздан мақұлдады
Онда Орталық Африка республикасына қауіпсіздікті қалпына келтіріп, бейбіт тұрғындарды қорғау үшін Африка одағының 3600-ге тарта сарбазы мен Францияның 1200 әскери қызметкерін кіргізу туралы айтылған
Қазірдің өзінде бұл елде 2500-ге жуық шетел әскері бар
Қауіпсіздік кеңесі бұған қоса Орталық Африка республикасына қару-жарақ кіргізуге эмбарго қойып, БҰҰ бас хатшысы Пан Ги Муннен осы елдегі адам құқықтарының бұзылуына қатысты тергеу жүргізуді сұрады


Орталық Африка республикасы - табиғи қазба байлықтары мол, бірақ кедейшілік жайлаған мемлекет
4,2 миллион халқының басым көпшілігі - христиандар
Биыл наурызда исламшыл көтерілісшілер билікті басып алған соң елде бей-берекетсіздік орнаған.

