Иран сыртқы істер министрі Мохаммад Джавад Зариф Нью-Йоркте Washington Post басылымының Тегерандағы бюросы басшысы, тыңшылық жасады деген айыппен Иран абақтысында отырған Джейсон Резаянның беделін АҚШ үкіметімен байланысы бар болуы ықтимал арнайы қызмет агенті түсіруі мүмкін деп мәлімдеді.
"Кейбір адамдар өзгелерді өзінің мақсатына жету үшін пайдаланады..
Мысалы, егер ол біреуден АҚШ-қа бару үшін әйеліне виза аштыруды сұраса, онда одан есесіне журналистің кәсіптік этикасына сай келмейтін басқа нәрсе сұралуы мүмкін" деді Зариф әңгіме барысында.
Джейсон Резаянға өткен жылдың желтоқсан айында "тыңшылық жасады", "жау мемлекеттермен ынтымақтастық орнатты" және "құпия ақпарат жинап, Иран үкіметіне қарсы үгіттеді" деген айып тағылған.
Зариф Резаянға тағылған айып "салмақты" екенін айтып, бұдан ары түсінік беруден бас тартқан
"Мен Резаянға тағылған айып алынады деп үміттенемін
Бірақ ол Иран азаматы болғандықтан сотқа тартылуына тура келеді" деді Джавад Зариф.
