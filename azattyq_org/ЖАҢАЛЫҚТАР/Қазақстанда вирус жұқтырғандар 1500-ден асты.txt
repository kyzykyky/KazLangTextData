Қазақстан денсаулық сақтау министрлігі 17 сәуір 22.50-де елде тағы 48 адамнан вирус табылғанын хабарлады
Олардың басым бөлігі Алматыда - 34 адам
Бұдан бөлек, Нұр-Сұлтан қаласында - 5 адам, Батыс Қазақстан облысында - 1 адам, Ақтөбе облысында - 5 адам, Жамбыл облысында 1 адам дертке шалдықты.
Қазір Қазақстанда 1546 адамға вирус жұқты:
Елде 347 адам дерттен айықты
Коронавирус жұқтырған 17 адам қайтыс болды
Жұма күні Қазақстанның бас санитарлық дәрігері Айжан Есмағамбетова елде 21 адамның жағдайы ауыр деп мәлімдеді
Оның сөзінше, дертке шалдыққандардың 79 пайызында симптомдар аз я байқалмайды.
Қазақстанда 420-дан астам медициналық қызметкерге вирус жұққан
Олардың 53 пайызы Алматы қаласында, 33 пайызы Нұр-Сұлтан қаласында.
