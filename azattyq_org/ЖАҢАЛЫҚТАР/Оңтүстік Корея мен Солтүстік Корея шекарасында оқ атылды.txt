Оңтүстік Корея мен Солтүстік Корея әскерилері бүгін шекара маңында бір-бірін артиллериядан атқылады
Reuters агенттігінің хабарлауынша, атысқа Солтүстік Корея жағының Оңтүстік Корея территориясында орналасқан, өткен аптада Пхеньянға қарсы үгіт-насихат айтылған дауыс зорайтқышты зымыранмен атқылауы себеп болған.
Оңтүстік Корея қорғаныс министрлігі Солтүстік Кореяның зымыран атылған аймағын калибрі 155 миллиметрлік артиллериядан атқылағанын хабарлады
Оңтүстік Корея артиллериясынан соң Солтүстік Корея жағы артиллериядан оқ жаудырған.
Солтүстік Корея бұған дейін Оңтүстік Кореяның шекарада дауыс зорайтқыш арқылы "Пхеньянның арандатушылық әрекеттерін" сынап, Сеулдің демократиялық жүйесін мақтаған насихаттауына қарсы шара қолданатынын мәлімдеген.
Сеул өткен аптада Солтүстік Корея әскерилерінің шекарадағы демилитаризацияланған аймаққа мина орнатқанын айыптайтын хабар тарата бастаған
Өткен аптада шекарадағы мина жарылысынан оңтүстік Кореяның екі шекарашысы жараланған.
