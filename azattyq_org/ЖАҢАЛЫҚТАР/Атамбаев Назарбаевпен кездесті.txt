
Қазақстан президенті Нұрсұлтан Назарбаев Алматыда Қырғызстан президенті Алмазбек Атамбаевпен кездесті
Бұл туралы ақпарат Қазақстан президентінің ресми сайтында жарияланды.

26 наурызда өткен кездесуде президенттер екіжақты қарым-қатынастарды, оның ішінде сауда-экономикалық, инвестициялық, энергетикалық және мәдени-гуманитарлық ынтымақтастықты нығайту мәселелерін талқылаған.

Қазақстан президентінің айтуынша, 2011 жылдан бері екі ел арасындағы тауар айналымы 41 пайызға артып, 1 миллиард АҚШ долларынан асқан.

"Қазақстан тәуелсіздік алған жылдары Қырғызстан экономикасына 1 миллиард АҚШ долларынан астам инвестиция салды" деген Назарбаев кездесуде.

Назарбаев пен Атамбаев бұған қоса халықаралық кейбір маңызды мәселелерді, аймақтағы қауіпсіздіктің жай-күйін де сөз еткен.

