
Қатерлі ісік дертіне шалдыққан 13 жастағы ұл бала емделу үшін Ираннан Израильге жеткізілді
Жасөспірім бала жұма күні Израильдің маңдайалды емханасының бірі болып табылатын Тель-Авив түбіндегі Chaim Sheba медицина орталығына жатқызылды
Орталықтың директоры Зеев Ротштейн хабарлағандай, миынан қатерлі ісік табылған бала ата-анасымен бірге Түркиядан келіп, Иранда химиятерапия және радиотерапия емін алған соң, Израильге жеткізілді
Рейтер агенттігінің хабарлауынша, бала мен ата-анасы Израиль визасын Түркиядағы Израиль елшілігінен алған
Иран мен Израиль бір-бірін жау деп санайды, олардың дипломатиялық байланысы жоқ.

