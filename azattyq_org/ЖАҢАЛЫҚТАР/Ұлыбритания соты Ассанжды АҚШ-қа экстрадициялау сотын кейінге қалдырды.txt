Ұлыбританияның Вестминстер соты 14 маусымда Уикиликс (WikiLeaks) жобасының негізін қалаған Джулиан Ассанжды АҚШ-қа экстрадициялау ісі бойынша тыңдауды 2020 жылдың ақпан айына дейін шегерді
Қазір Ассанж Ұлыбританияда кепілмен босап шығу шарттарын бұзғаны үшін түрмеде отыр
Ол жазасын 50 аптадан кейін өтеп бітеді
Тек содан кейін ғана тыңдау жалғасады

"Құпия ақпараттарды жариялаумен" танымал болған Уикиликс жобасының авторы Джулиан Ассанжға АҚШ-та 17 айып тағылған
Олардың арасында "тыңшылық" бабы да бар
Заңгерлер оған 175 жыл жаза берілуі мүмкін деп болжайды.
Оған тағылған басты айып тыңшылық туралы заңды бұзу яғни, Пентагонның құпия әскери және дипломатиялық және мемлекеттік департаментке тиесілі құжаттарды жария етумен байланысты
Онда АҚШ-тың Ауғанстан және Ирактағы соғысы жайлы мыңдаған құпия құжат бар
Арасында бейбіт тұрғындардың жапа шегуі жайлы мәліметтер де бар

Өзін АҚШ-қа жібермес үшін Ассанж бірнеше жыл Лондондағы Эквадор елшілігінде тұрды: бұл мемлекет оған уақытша саяси баспана берген
2019 жылы 11 сәуірде британ полициясы оны елшілік ғимаратынан ұстап алып кетті

2012 жылы Швеция Ассанжға жыныстық бопсалау бабы бойынша айып тақты
Оны бұл бап бойынша Ұлыбританияда да ұстаған
Бірақ қорғау тарабы оның кепілмен босап шығуына қол жеткізген
Ол кепілмен босап шыға сала босап шығу шарттарын бұзып, Эквадор елшілігіне барып тығылды

