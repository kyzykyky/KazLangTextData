Франция билігі елдің бұрынғы президенті Николя Саркозиге айып тақты
Тергеушілердің болжамы бойынша, Саркози 2007 жылы өзінің президенттік сайлау кампаниясын заңсыз қаржыландырған және Ливияның мемлекеттік қаражатын жасырумен айналысқан.
Француз заң орындары 63 жастағы Николя Саркозиді наурыздың 21-і күні ұстап, жауап алғаннан кейін оны босатқан
Франция басылымдарының хабарлауынша, билік бұрынғы президентке бостандықта қалуға рұқсат еткенімен, ол сот бақылауында болмақ.
Telegram бізге жазылыңыз
Николя Саркозидің сайлауалды кампаниясын Ливия билігі қаржыландырған болуы мүмкін деген күдік бойынша іс 2013 жылы сәуірде қозғалған
Оған дейін баспасөзде Ливияның биліктен тайдырылған диктаторы Муаммар Каддафидің режимі Саркозидің сайлауалды кампаниясына 66 миллион доллар ұсынған-мыс деген ақпарат тараған
Саркози ол айыптауды жоққа шығарған
Ливия билігі де әлгі ақпарат жалған құжаттарға негізделген деп мәлімдеген.
Николя Саркози 2007-2012 жылдар аралығында Франция президенті болып қызмет атқарған
2012 жылғы президент сайлауында ол Социалистік партия кандидаты Франсуа Олландтан жеңіліп қалған
Бұған дейін Саркозиді 2012 жылғы сайлау кампаниясын заңсыз қаржылдырған деген айып бойынша жауапқа тартуы мүмкін деген сыбыс тараған еді.
