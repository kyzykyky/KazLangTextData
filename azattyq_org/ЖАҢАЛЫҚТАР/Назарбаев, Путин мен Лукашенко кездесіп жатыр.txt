Қазақстан президенті Нұрсұлтан Назарбаев, Ресей президенті Владимир Путин және Беларусь президенті Александр Лукашенко бүгін Астанадағы кездесуде сауда-саттық пен Украинадағы дағдарысты талқылап жатыр
Назарбаевтың айтуынша, Еуразия экономикалық одағы (ЕАЭО) үшін келесі жыл сын, қатер көп болмақ.
- Біздің қазіргі міндет - осы жағдайды талқылап, келісім жасау
2015 жылы да меніңше, ЕАЭО үшін үлкен сын, қатер жылы болады
Біз үш ел арасындағы сауда-саттық пен биыл не істейтінімізді талқылаймыз, - деген Назарбаев.
Беларусь президенті Александр Лукашенко "үш елдің жыл сайын әйтеуір бір қауіптерге жауап қатуға мәжбүр болатынын" айтқан.
- Қазір де белгілі бір қауіптер бар
Бірақ, біз құрған экономикалық одақ бәрібір уақытында қимылдағанымызды көрсетеді, - деген Лукашенко.
Үш ел президенттерінің кездесуі әуелде наурызың 12-інде өтеді деп жоспарланған
Бірақ, көпшілікке белгісіз себептермен, кездесу 20 наурызға шегерілген.
