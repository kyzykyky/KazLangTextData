
Алматыда құрылыс кранының басына шығып алған Айдар Меңлібеков есімді азамат өзін еңбек қорғау инспекторымен жолықтыруды талап етіп отыр деп хабарлады Азаттық тілшісі.

Ол өзі жұмыс істейтін "А-Та строй" құрылыс компаниясында еңбек заңдылығы мен еңбек қауіпсіздігі ережелері сақталмайтындығына наразы екенін мәлімдеген
Компания Алматыдағы Сейфуллин және Мақатаев атындағы көшелердің қиылысындағы MEGA сауда орталығының құрылысын жүргізіп жатыр.

Қазір оқиға орнында қала әкімдігі мен полиция, прокуратура, жедел жәрдем қызметкерлері мен құтқарушылар тұр, алайда наразылық білдіруші өзімен тек құрылыс компаниясының өкілдері келіссөз өткізіп жатқанын айтқан.

Қазақстанда кейбір азаматтардың өз құқын қорғау үшін құрылыс кранына шығып наразылық танытуы бұған дейін де болған.

