Халықаралық Human Rights Watch (HRW) адам құқығын қорғау ұйымы Мәскеу аннексиялап алған Қырымда Ресей билігі тұрғындарды әскерге шақырып, халықаралық құқықты бұзып отыр деп мәлімдеді

"[Қырымды] жаулап алған Ресейдің жергілікті тұрғындарды әскерге шақыруына құқығы жоқ, оның әрекеті халықаралық құқыққа қайшы
Ресей билігі сонымен бірге қарулы күштер қатарында әскери борышын өтеуден бас тартқан адамдарды қылмыстық жауапкершілікке тартып, құқық бұзып жатыр" деді HRW ұйымының Еуропа және Орталық Азия жөніндегі директоры Хью Уильямсон

Ұйым өкілдерінің айтуынша, IV Женева конвенциясына сәйкес, оккупация жасаған мемлекет жаулап алынған аумақ тұрғындарын қарулы немесе қосымша күштерде қызмет етуге мәжбүрлей алмайды

2014 жылы Ресей Украинаның Қырым түбегін жаулап алып, бақылау орнатты
Халықаралық қауымдастық Қырымды Украина аумағы деп санайды

Мәскеу бұған қоса, Украина шығысындағы қарулы қақтығыс кезінде сепаратистерді қолдады
2014 жылдың сәуір айынан бері бұл қақтығыстан 13 мыңнан астам адам қаза тапқан.
