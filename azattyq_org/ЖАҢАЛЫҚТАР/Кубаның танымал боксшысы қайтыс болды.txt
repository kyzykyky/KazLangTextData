
Кубаның ауыр салмақтағы танымал боксшысы, үш рет олимпиада чемпионы болған Теофилио Стивенсон 60 жасында қайтыс болды.

1972 жылы 20 жасында - Мюнхен, 1976 жылы - Монреал, 1980 жылы Мәскеу олимпиадасының чемпионы болған Стивенсон өз кезеңінің ең атақты боксшысы атанды.

1976 жылғы олимпиада ойындарынан соң АҚШ-тың бокс промоутерлері оған "кәсіпқой боксқа ауысып, ауыр салмақтағы әлем чемпионы Мұхаммед Әлимен күш сынас" деп 5 миллион АҚШ долларын ұсынған
Бірақ Стивенсон кәсіпқой боксқа тыйым салынған коммунистік Куба еліне адал болып қала беретінін айтып, ұсыныстан бас тартқан.

