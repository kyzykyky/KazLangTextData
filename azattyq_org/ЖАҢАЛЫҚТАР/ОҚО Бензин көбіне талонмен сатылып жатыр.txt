Оңтүстік Қазақстан облысында АИ-92 бензині тапшы екенін Азаттыққа "Жанар-жағармай" ассоциациясы Оңтүстік Қазақстан облысы бойынша өкілділігінің төрағасы Қайыпбек Қамбаров растады.
Қазір Шымкентте және Сайрам ауданында АИ-92 бензині лиминтпен беріліп жатыр
Шымкенттен Сайрам ауданына дейін шамамен 50 километр жолда орналасқан сегіз жанар-жағармай бекетінің екеуінде ғана АИ-92 бензині сатылды.
Сайрам ауданындағы "Сәтті жол" жанар-жағармай бекеті қызметкерлерінің айтуынша, төрт күннен бері бекетке күніне 400 литр АИ-92 бензині берілетін болған
"Әр жүргізушіге мың теңгенің бензинін ғана құйып береміз
400 литр бензин сағат 11:00-ге дейін сатылып бітеді
Одан кейін тек талонмен бензин таратамыз" дейді олар.
Sinooil жанар-жағармай бекеттерінде АИ-92 бензині бар болғанымен кезек көп
Бұл бекет те әр жүргізушіге 2 мың теңгеден артық сомаға бензин сатпай жатыр
Бұл бекеттерде АИ-92 бензині литріне 157-158 теңгеден сатылып жатыр.
Қайыпбек Қамбаровтың Азаттыққа айтуынша, облыста айына 30 мың тонна АИ-92 бензині тұтынылады.
- Бензин тапшы болып тұрғаны рас
Айдың басында 27 мың тонна АИ-92 бензині жеткізілген
Қазір облыста ірі алты жанар-жағармай құю бекеттерінде АИ-92 бензині бар
Орта, ұсақ жанар-жағармай құю бекеттерінде бензин тапшы болып тұр
Мәселе ай соңына дейін шешіледі, - дейді ол.
Облыста 570-ке жуық жанар-жағармай бекеті бар, олардың 100-ден астамы ірі жанар-жағармай құю бекеті.
