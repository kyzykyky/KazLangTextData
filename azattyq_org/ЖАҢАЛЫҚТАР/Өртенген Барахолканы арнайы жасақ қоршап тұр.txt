
Алматыдағы "Барахолка" атанып кеткен бірнеше базарлар орналасқан ауданындағы өрт шыққан "Юпитер" базары маңына полицияның арнайы жасағы әкелініп жатыр деп хабарлайды Азаттық тілшісі.

"Юпитер" базарында өрт 4 ақпан күні сағат 21 шамасында шыққан еді
Алматы қалалық төтенше жағдайлар департаменті аумағы 150 шаршы метрді шарпыған өрт екі сағатқа жуық уақытта сөндірілгенін айтқан.

Оқиға орнында жүрген Азаттық тілшісі базар маңының қоршауға алынып, полицияның арнайы жасағы өрт болған базарға ешкімді кіргізбей жатқанын хабарлады
Өрттің неден шыққаны әзірге белгісіз.

Соңғы кездері Алматы базарларында өрт жиілеп кетті
"Барахолкадағы" сауда базарлары шоғырланған жерде бұдан бұрын былтырғы күзден бері төрт рет өрт шықты
Ал желтоқсанның 1-і күні Алматы облысы Қарасай ауданы аумағындағы "Құрдас-7" базарында өрт болған жерден екі адамның жансыз денесі табылғаны хабарланған еді.

Алматы әкімдігі базарларда өрт қауіпсіздігі ережелері сақталмайтынын айтады
Өртенген базардағы саударгерлер жұмыс орындарын қалпына келтіруді талап еткен.

