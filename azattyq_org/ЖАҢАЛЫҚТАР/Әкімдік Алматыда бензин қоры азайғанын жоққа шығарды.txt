Алматы қалалық кәсіпкерлік, индустриалды-инновациялық даму және ауыл шаруашылығы басқармасының өкілі бүгін кейбір қазақстандық ақпарат құралдарында жарияланған «Алматыдағы бензин қоры 5 күнге ғана жетеді» деген ақпаратты жоққа шығарды.
Өзін Азаттық тілшісіне кәсіпкерлік, индустриалды-инновациялық даму және ауыл шаруашылығы басқармасының қызметкері деп қана таныстырған азамат "ҚазМұнайГаз", Helios және Sinooil компаниясына тиесілі жанармай бекеттері бензиннің алпыс пайызын қамтамасыз етеді
Және аталған компанияның қорларында бензин жеткілікті
Тек тасымалдаушы бензовоздардың кешігу салдарынан бензин жетіспей жатыр» деді.
Басқарма өкілі «Бұқаралық ақпарат құралдарында хабарланған ақпаратта түсініспеушілік кеткен
Егер компаниялардың бензин қоры таусылып, ешқандай мүмкіндік болмай қалды деген жағдайдың өзінде Алматы қаласындағы бензин қоры бес күнге дейін толық жетеді» деп түзету жасады.
Бүгін бірқатар ақпарат құралдарында қалалық кәсіпкерлік, индустриалды-инновациялық даму және ауыл шаруашылығы басқармасы бастығының орынбасары Дәулет Еркімбаевқа сілтеме жасай отырып «Алматыда бес күндік бензин қоры ғана қалғаны» айтылған болатын.
