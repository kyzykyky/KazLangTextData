
Бүгін Алматыдағы ЛА-155/18 тергеу изоляторында өткен "Қорғас ісіне" байланысты сот тыңдауында адвокат сотталушылар отырған кабиналардың қапырық әрі ыңғайсыз екенін айтып шағымданды.

Кедендегі жемқорлыққа байланысты 45 адам сотқа тартылып, оның 42-сі тұтқындалған еді
Билік осынша көп адам қатысатын сот тыңдауын қауіпсіздік мақсатында тергеу изоляторы ғимаратында өткізіп жатқанын айтқан.

Мәжіліс залындағы 42 сотталушы төрт әйнек кабинада отырды
Сотталушылардың бірі Талғат Жақаевтың адвокаты Татьяна Ковылкинаның айтуынша, "сотталушылар адам төзгісіз жағдайда болған"
"Олар отырған кабина тар, қапырық, ауа алмаспайды
Адамдар қатты шөлдеді, бірақ оларға су бермеді" дейді адвокат.

Татьяна Ковылкина адвокаттардың кабиналардан алыс отырғанына да наразы.

Бұл іс жайлы баспасөз мәслихатын өткізген жоғарғы сот баспасөз қызметінің өкілі Евгений Дробязко адвокаттың наразылығына байланысты жауап бермеді, "өзінің міндеті - ақпарат құралдары өкілдерінің жұмысын үйлестіру ғана" екенін айтты.

Оның сөзінше, "Қорғас ісіне" байланысты сот тыңдауы бірнеше күнге созылмақ
Одан соң біраз үзіліс жарияланып, нақты іске байланысты тыңдау басталады.

