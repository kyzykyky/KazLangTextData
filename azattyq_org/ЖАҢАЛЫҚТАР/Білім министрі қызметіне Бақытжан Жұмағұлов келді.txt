
Қазақстанның білім және ғылым министрі болып Бақытжан Жұмағұлов тағайындалды
Бұл туралы үкімет басшысының кеңсесі хабарлаған
Жансейіт Түймебаевтың орнына келген жаңа басшыны премьер-министр Кәрім Мәсімов таныстырған.57 жастағы Бақытжан Жұмағұлов бұл қызметке келер алдында Әл-Фараби атындағы Ұлттық қазақ мемлекеттік университетінің ректоры болды
2001-2005 жылдары білім министрінің бірінші орынбасары қызметінде болған Жұмағұлов президент әкімшілігінің ішкі саясат бөлімін басқарған
Сондай-ақ үкіметтің әлеуметтік-мәдени даму бөліміне жетекшілік еткен
Сондай-ақ Нұр-Отан партиясының төрағасының орынбасары, мәжіліс спикерінің орынбасары болды
Соңғы кезде білім министрлігі төңірегіндегі жанжалдар көбейген тұста орнынан кеткен Түймебаевтың қайда тағайындалғаны әзірге айтылмады.

