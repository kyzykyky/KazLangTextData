АҚШ-та бір күнде 8 мыңнан астам адамнан коронавирус табылды
Бұл бұрын-соңды болмаған жоғары көрсеткіш
Бір күн ішінде 112 адам инфекциядан қайтыс болды
Елде вирусты жұқтырғандар саны 32 мың адамға жетті
Осылайша АҚШ вирус көп табылған әлемдегі үшінші мемлекетке айналды
Нью-Йорк, Вашингтон және Калифорния тұрғындарынан вирус көп табылып жатыр
Эпидемия басталған уақыттан бері елде 400-ден астам адам көз жұмған

АҚШ-та соңғы күндері вирус жұқтырғандар саны күрт артқан
Бұл инфекцияның таралуымен қатар сынақтардың жиі өтіп жатқандығымен байланысты
Қазіргі кезде шамамен 200 мың Америка азаматы коронавирустан тексерілген
Президент Дональд Трамп, вице-президент Майк Пенс те тестен өткен
Олардан вирус табылмады
Коронавирус сенатор Рэнд Полд мен екі конгрессменнен анықталды.
Жексенбі, 22 наурызда Ақ үй баспасөз хатшысы Вашингтон штатын "ірі апат аймағы" деп тану туралы мәлімдеме таратты
Дональд Трамп штаттар мен муниципалитеттерге коронавируспен күрес бойынша көмек көрсетуді тапсырды

"Америка дауысы" сайтының жазуынша, АҚШ-тың азық-түлік пен дәрі-дәрмек сапасын санитарлық бақылау жөніндегі басқарма (FDA) короонавирусты 45 минуттың ішінде анықтайтын алғашқы жылдам тестті мақұлдаған.
