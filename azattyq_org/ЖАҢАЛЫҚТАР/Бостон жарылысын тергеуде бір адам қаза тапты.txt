
АҚШ Федералдық тергеу бюрсының (FBI немесе ФБР) дерегі бойынша, Бостон марафонындағы жарылысқа қатысты істі тергеу кезінде күдікті Тамерлан Царнаевпен байланысы бар деген адам қаза тапты.

Қаза тапқан адамның аты-жөні - Ибрагим Тодашев
Оқиға сәрсенбіде Флорида штатының Орландо қаласында FBI мен полиция жүргізген тергеу кезінде болған
FBI баспасөз қызметінің хабарлауынша, Тодашевті тергеу кезінде "доңайбат көрсетіп, қауіп-қатер туғызғандықтан" агент атып тастаған
Агент жараланған, бірақ өміріне қауіп төніп тұрған жоқ.

АҚШ ақпарат құралдарының хабарлауына қарағанда, Тодашев - этникалық шешен
Оның Бостондағы жарылысқа күдіктілердің бірі Тамерлан Царнаевпен байланысы болған.

Сәуірдің 15-і күні Бостон қаласында марафон кезінде бомба жарылысынан 3 адам мерт болып, 260-тан астам адам жараланды
Полиция жарылысқа күдіктілер ретінде ағайынды Тамерлан мен Джохар Царнаевтарды атады
Тамерлан Царнаев сәуірдің 18-і күні полициямен атыс кезінде оққа ұшты
Ал Джохар Царнаев сәуірдің 19-ы күні Бостон қаласының шетінде ұсталды.

Джохар Царнаевпен таныстығы бар Қазақстанның 2 студенті де АҚШ-та қамауда отыр
Азамат Тәжаяқов пен Диас Қадырбаевқа «Бостон жарылысына байланысты тергеу ісін шатастырмақ болды» деген айыптар тағылған
Олар Джохар Царнаевпен Массачусетс Дартмаус университетінде бірге оқыған
Оларды қорғаумен адвокаттары айналысып жатыр.

