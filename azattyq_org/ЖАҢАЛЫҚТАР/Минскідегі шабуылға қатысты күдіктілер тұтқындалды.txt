
Беларусь прокурорларының айтуынша, билік орындары Минск метросындағы жарылысқа қатысты екі күдіктіні қамауға алған
Олардың біреуіне "Октябрьская" станциясына бомбаны орнатты деген айып тағылып отыр.Бас прокурордың орынбасары Андрей Шведтің мәлімдеуінше, күдіктілер - Беларусь азаматтары
Бұл туралы ол басқа егжей-тегжейлі мәлімет бермеді.Дүйсенбі күні Минскідегі метро станциясында болған жарылыстан 12 адам қаза тауып, 150-ден астам адам жараланды
Бүгін Беларусьте аза тұту күні деп жарияланды
Билік орындары Минскідегі шабуылды "лаңкестік әрекет" деп атады
Жарылысқа байланысты жауапкершілікті ешкім өз мойнына алмады.

