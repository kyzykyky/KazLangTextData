Қытайдың Нанкин қаласында жасөспірімдер арасындағы ІІ жазғы олимпиада ойындарына дзюдо күресінен қатысып жатқан қазақстандық Бауыржан Жауынтаев финалға шықты деп хабарлайды Азаттық тілшісі.
55 келі салмақта өткен жартылай финалдық белдесуде түркиялық жас балуан Огузан Каракадан күш асырған 17 жастағы Бауыржан Жауынтаев енді финалда әзербайжандық спортшы Натиг Гурбанлимен кездеседі.
Финалдық сайыс бүгін Алматы уақытымен сағат 16-да басталады.
Сенбі күні басталған Нанкиндегі ІІ жасөспірімдер олимпиадасына Қазақстаннан 51 спортшы қатысып жатыр
Олар 17 спорт түрінен сайысқа түседі
Нанкиндегі ойындар 28 тамызға дейін жалғасады.
