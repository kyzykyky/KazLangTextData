
Қытайдың этникалық ұйғырлар тұратын Шыңжаң аймағында қақтығыстар болып, 21 адам қаза тапты деп хабарлады France Press агенттігі.

Жергілікті билік өкілі агенттікке қақтығыстың сейсенбі күні болғанын айтқан
Үкіметшіл Tianshan Net веб-сайтының хабарлауынша, қақтығыс Шыңжаң провинциясының батысындағы Бачу аймағында полиция қару сақтады деген күдікпен жергілікті тұрғындардың үйлерін тінтуге келгенде туындаған
Веб-сайт мерт болғандардың 15-і - полиция немесе әлеуметтік сала қызметкерлері, өзгесі - жергілікті ұйғырлары екенін жазады.

Tianshan Net жанжалды "террорлық қанды оқиға" деп сипаттайды.

Шыңжаң аймағында бұдан бұрын да ұйғырлар мен полиция арасында қақтығыстар тұтанып, адам шығыны болған еді.

