2 тамыз күні Әзербайжан құқық қорғаушысы Расул Жафаров тұтқындалды
Оған "салықтан жалтарды", "кәсіпкерлікпен заңсыз айналысты", "қызмет бабын асыра пайдаланды" деген айыптар тағылды
Баку қаласы Насимин ауданының соты оны үш айға тұтқындауға санкция берді
Мұның алдында Жафаровтың банктегі есеп-шоттары бұғауланып, оның елден кетуіне тыйым салынған еді

Осы аптада "мемлекетке сатқындық жасады", "салықтан жалтарды", "кәсіпкерлікпен заңсыз айналысты" деген айыптармен танымал құқық қорғаушы Лейла Юнус пен оның күйеуі Ариф Юнус тұтқындалды

ЕҚЫҰ парламенттік ассамблеясының демократия, адам құқықтары және гуманитарлық мәселелер комитеті Лейла Юнустың тұтқындалуы мен Жафаровқа шетелге шығуға тыйым салынуына байланысты алаңдаушылық білдірген еді

Комитет төрайымы Изабель Сантос Әзербайжан билігінің бұл әрекеттерін «дамыған демократиялық елге айналуға деген ұмтылысты мазақ ету» деп бағалады.
