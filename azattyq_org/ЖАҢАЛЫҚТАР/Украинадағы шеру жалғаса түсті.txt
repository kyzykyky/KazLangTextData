
Жексенбіде Киевте мыңдаған адамның биліктің Еуропа Одағымен келісімнен бас тартқанына наразылық білдірген шеруі жалғасты
Шеруге шыққандар акция мерзімсіз жалғаса беретінін жариялаған


Кеш болғанына қарамастан, кабинет министрлігінің алдында палатка тігуге әрекет қылып жатқандар бар
Полициямен қақтығыс болып, көзден жас ағызатын газ қолданылғаны хабарланып отыр
Бұдан алдын шамамен 10 мыңдай адам Еуроодақ пен Украинаның туын ұстап Киев орталығынан жүріп өткен.

Мұндай жиын Украинада бейсенбіден бері өткізіліп келеді.

Жоғарғы Рада 21 қарашада қамаудағы бұрынғы премьер Юлия Тимошенко және өзге де тұтқындардың емделуіне мүмкіндік жасайтын алты заң жобасын кері қайтарды
Украина оппозициясы президент Виктор Янукович заң жобаларын әдейі қабылдатпауға тырысып бағуда деп айыптап отыр.

Құжаттың қабылданбай қалуы Украинаның Еуроодақпен еркін сауда айналымы туралы келісім жасасу мүмкіндігін азайтады
ЕО Киевке келесі аптада Вильнюсте өтетін саммитте еркін сауда туралы келісім жасасу үшін құқықтық және демократиялық реформалар жүргізу туралы шарт қойған еді
ЕО Украина билігіне Юлия Тимошенконы босату туралы да шарт қойған
Брюссель Тимошенконың ісін "саясиланған" деп санайды.

2005-2007 жылдары Украина премьері болған Юлия Тимошенко 2011 жылы қазанда «2009 жылы Ресеймен газ келісімін жасағанда билігін асыра пайдаланды» деген айыппен жеті жарым жылға сотталған.

