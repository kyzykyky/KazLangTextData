Ақтөбе қалалық №1 емхананың бөлім меңгерушісі Сәния Мұсиева пневмониядан қайтыс болды
Бұл туралы Азаттыққа осы емхананың бас дәрігерінің орынбасары Сара Ыбыраева айтты.
- Қала емханалары қашықтан жұмыс істей бастағанда Сәния Қалиханқызында ондай мүмкіндік болған жоқ
Ол кісінің учаскесі жасы егде, жүйкесі бұзылған азаматтардың денсаулығына жауапты
Сондықтан қауіп-қатерге қарамастан науқастарды бұрынғыдай қабылдай берді
Одан қалды жұмыстан бос уақытында жедел жәрдемде кезекшілік етті
Өйткені ол 16 жастағы ұлының жалғыз асыраушысы еді, жесір әйел болатын, - дейді Сара Ыбыраева.
Әріптестерінің айтуынша, Сәния Мұсиева ауруханада жатқан кезде оның ұлы анасының жұмыс орнына күн сайын келіп, "анамды құтқарыңыздаршы" деп жылап жүрген
"Қолымыздан ештеңе келмеді" дейді әріптестері.
13 шілдеге қараған түні Ақтөбе медицина орталығында Сәния Мұсиевадан өзге тағы үш адам пневмониядан қайтыс болған
Орталықтың бас дәрігері Рүстем Исаев карантин жарияланғалы бері өлім-жітім 10-15 пайызға азайғанын айтады.
- Өткен аптада яғни, 6-12 шілде аралығында Ақтөбе медицина орталығында 25 адам қайтыс болды
Яғни,кісі өлімі азайып келеді
Бұған дейін күн сайын кем дегенде 10 пациентті жоғалтатынбыз, - дейді Рүстем Исаев.
Ақтөбеде пневмонияны емдейтін алты пульмонология орталығы бар
Соның бірі Ақтөбе медицина орталығында ғана індет басталғалы жүз шақты адам қайтыс болған
Орталық та 13 шілде күні аза тұтты
Марқұмдарды бір минут үнсіздікпен еске алды.
