Қазақстан Ресейдің Астрахань облысында құс тұмауы індеті таралуына байланысты бұл облыстан құс өнімдерін тасымалдауға уақытша шектеу қойды деп хабарлады бүгін ауыл шаруашылығы министрлігі.
Министрліктің ветеринарлық бақылау комитеті Астрахань облысында құс тұмауы (H5N1) індетінің тарауына байланысты 28 сәуірден бастап облыстан Қазақстанға тірі құс, инкубациядан шыққан жұмыртқа, құстың мамығы мен қанатын, құс еті мен өңдеуден өткізілмеген басқа да құс өнімдерін, құстарға арналған жемдерді кіргізуге уақытша шектеу қойған.
