Ресейдің мемлекетаралық авиация комитеті (МАК) ресейлік әуе компанияларынан Boeing-737 ұшақтарын пайдалануға берген сертификатын қайтарып алу шешімін «Росавиация» мекемесінің Қазан қаласында болған ұшақ апатын тергеу қорытындысымен байланыстырды.
МАК-тың мәлімдеуінше, 2013 жылы қараша айында Қазанда Boeing ұшағы апатқа ұшыраған соң «Росавиация» бұл типтегі ұшақтарды жетілдіру мәселесін талай рет көтергенімен, өз құзыретіне сай Boeing-737 ұшақтарын пайдалануды шектеу шараларын жасамаған
«Осының салдарынан 20 миллион жолаушыға кәдімгідей қауіп төнген» делінеді МАК мәлімдемесінде.
МАК-тың сертификатты қайтарып алу шешіміне қарамастан ресейлік әуе компаниялары Boeing-737 ұшақтарын пайдалануды тоқтатпай отыр.
Қазір Ресей әуе компаниялары түрлі модификациядағы 135 Boeing-737 ұшағын пайдаланып келеді
Мұндай ұшақтар көбінесе «Аэрофлот», «ЮТэйр» және S7 әуе компанияларында бар
Рейстерінің көбінде Boeing ұшақтарын пайдаланатын «Трансаэро» әуе компаниясынан жолаушы тасымалдауға берілген лицензия өткен аптада қайтарылып алынған.
