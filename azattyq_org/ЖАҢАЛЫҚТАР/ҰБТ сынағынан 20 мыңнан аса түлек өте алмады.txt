
Биыл Ұлттық бірыңғай тест (ҰБТ) сынағын тапсырған 87 мыңнан аса түлектің 20 мыңнан астамы межелі 50 балды жинай алмады.

Ұлттық тест орталығының хабарлауынша, маусымның 2-і мен 8-і аралығында өткен ҰБТ сынағын 87 мың 593 түлек тапсырып, оның 20 мың 236-сы қажетті 50 балды жинай алмаған
Ең жоғарғы 125 балды 4 түлек жинаған
13 мың 137 түлек 100 балдан асырған.

Биыл тест сұрақтары сынақ басталған алғашқы күні-ақ жастар жиі қолданатын "ВКонтакте" және "Мой мир" әлеуметтік желілерінде жарияланып кетті
Сынақ кезінде кейбір түлектер ҰБТ-ны өткізу процесіне, тест сұрақтарының мазмұнына наразылық шағым білдірген.

