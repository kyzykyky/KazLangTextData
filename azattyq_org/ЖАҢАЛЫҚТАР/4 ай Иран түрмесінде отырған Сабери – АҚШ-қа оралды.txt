
Тегі ирандық Америка журналисі Роксана Сабери – Иран түрмесінде 4 ай отырып шыққан соң жұма күні АҚШ-қа оралды
Роксана Вашингтонда бірнеше күн болған соң, өзі туып өскен Дакота штатына жол түзейді
Оның алдында журналист қыз 1 апта бойы Венада құрбыларының арасында болды
Р.Сабери осыдан 6 жыл бұрын қоныс аударған Иранда қаңтар айында тұтқындалды
Иран үкіметі қос азаматтығы бар журналисті Американың мүддесі үшін тыңшылық етті деп айыптады
Иран соты 8 жыл түрме жазасына кескен бұрынғы шешімді 2 жылдық шартты жазаға өзгерткен соң Роксана 11 мамырда еркіндікке шықты
Оны босатуды АҚШ пен Батыс елдері және адамның құқын қорғаушылар талап етіп келді.

