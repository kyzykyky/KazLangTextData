Дүниежүзілік денсаулық сақтау ұйымы (ДДСҰ) коронавирус індеті қашан аяқталатынын айту қиын дейді
12 маусым күні өткен баспасөз мәслихаты кезінде ДДСҰ жетекшісі Тедрос Гебрейесус карантин шаралары жұмсарғандықтан көптеген елдерде індеттің жаңа ошағы пайда болды деді
Ол Оңтүстік Корея, Жапония, Сингапур, Иран және өзге мемлекеттерді мысал ретінде келтірді.
ДДСҰ-ның төтенше жағдай жөніндегі сарапшысы Майкл Райанның сөзіне қарағанда Африка, Латын Америка, Оңтүстік Азия мемлекеттері пандемияны әлі жеңген жоқ
Райан "бұл індеттің екінші толқыны емес, біз әлі біріншісін де толық еңсерген жоқпыз" деді

Індеттің екінші толқынының қайталануынан сескенген Қытай билігі 13 маусымда Пекиндегі ірі азық-түлік базарларын жапқан
Осы аптада карантин шараларын жұмсарта бастаған Үндістанда вирус жұқтырғандар рекордтық көрсеткішке жетті
АҚШ-тың бірнеше штаты ауруханаларда науқастар күрт көбейгенін хабарлады

ДДСҰ өкілдерінің айтуынша, әлемнің ең кедей елдері экономикалық тығырықтан шығу үшін халықаралық көмекке зәру
Мәселе қайта құрылымдау немесе сыртқы қарызын кешіру бағдарламасы жөнінде болуы мүмкін

