
Жапония экономикасының ауқымы өткен жылдың 4-інші тоқсанында алдыңғы 3 аймен салыстырғанда 1.1 пайызға, ал 2008 жылдың 4-інші тоқсанымен салыстырғанда – 4.6 пайызға ұлғайды
Жалпы ішкі өнім көлемінің осындай өсімі жорамалдан әлдеқайда асып түскен
Бірақ Күншығыс елінің экономикасы тұтастай 2009 жылы 5 пайызға кеміп, 5.1 триллион долларды құрады
Демек жапон экономикасы АҚШ-тан кейінгі әлемдегі екінші алып экономика болып қалды
Әлемде үшінші орынға шыққан Қытай экономикасы 4.9 триллион долларға жетті
Бұл Ресейдің 2009 жылғы жалпы ішкі өнім көлемінен 3.7 есе үлкен.

