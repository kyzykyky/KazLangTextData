
Біріккен Араб Әмірліктерінде (БАӘ) "Әл-Қаида" ұйымымен байланысы бар деген күдікпен жеті адам тұтқындалды.

Мемлекеттік WAM агенттігінің хабарлауынша, ұсталған жеті адам "мемлекеттің, оның азаматтары мен шетелдіктердің қауіпсіздігіне қатер төндіретін әрекет ұйымдастырмақ болды" деген күдікке ілінген
Ұсталғандар - түрлі араб ұлтының өкілдері.

Агенттік келтірген құзырлы органның мәлімдемесінде олардың "Әл-Қаида" қатарына адам тартып, ұйымға қаржылай және техникалық көмек көрсеткені және шетелдерде ұйым қызметін кеңейту жолдарын іздестіргені" айтылады.

Ұсталғандарды тергеу жұмыстары басталған.

