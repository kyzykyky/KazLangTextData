
Украина милициясы Киев қаласындағы телехабар орталығына күшті күзет қойды
Ішкі істер министрлігі бұған осының қарсаңында телехабар орталығының жұмысына бөгет қоюға шақырған шерушілер мәлімдемесі себеп болғанын айтады.

Еуропамен сауда ынтымақтастығы келісімінен бас тартқан билік ешіміне наразы жүздеген адам Киевтің Тәуелсіздік алаңында қарсылық акцияларын жалғастырып жатыр.

Өткен түнде милиция үш адамды 1 желтоқсанда Банковая көшесінде, президент әкімшілігінің кеңсесіне тақау маңда болған жаппай тәртіпсіздіктерге қатысы бар деген күдікпен ұстап әкетіп, екі ай мерзімге абақтыға қамаған
Оның алдында осындай күдікпен тоғыз адам ұсталған еді.

21 қарашада Украина үкіметі Еуроодақпен ынтымақтастық келісіміне дайындықты тоқтату туралы шешім қабылдап, оның соңы елде билікке жаппай наразылық таныту акцияларына ұласты.

