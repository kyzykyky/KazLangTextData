18 тамызда жергілікті уақыт бойынша таңертеңгі сағат 9:12 кезінде Алматыдан солтүстікке қарай 78 шақырымда жер сілкінісі тіркелді
Бұл туралы Қазақстан білім және ғылым министрлігінің сейсмологиялық тәжірибе-әдістемелік орталығы хабарлады.
4,9 магнитудалы жер сілкінісінің ошағы жердің 20 километр терең қабатында болған
Энергетикалық класы – 9.6.
МSК-64 шкаласымен 2-3 балл жерасты дүмпуі Қапшағайда сезілген.
Соңғы бірнеше сағатта Алматы облысында осымен үшінші жер сілкінісі тіркелді
Жексенбіде Астана уақытымен таңертеңгі сағат 5:07 кезінде Алматыдан солтүстік-шығысқа қарай 245 километрде болған жерасты дүмпуі Жаркентте (МSК-64 шкаласымен 4-5 балл), Талдықорғанда (2-3 балл) және Саты ауылында (2-3 балл) сезілген.
Екінші рет сағат 6:38 кезінде жер сілкінісі тағы қайталанған
4,6 магнитудалы жер сілкінісінің ошағы Алматыдан солтүстік-шығысқа қарай 245 километрде болған сілкініс ошағы жердің 10 километр терең қабатында болған.
Зардап шеккендер туралы ақпарат түспеген.
Telegram бізге жазылыңыз
