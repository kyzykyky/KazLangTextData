
Қытай төрағасы Си Цзиньпин жұма күні кешке Қазақстанға тұңғыш мемлекеттік сапарымен келді деп хабарлады Қазақстан президентінің баспасөз қызметі.

Олар бүгін Астанада шағын және кеңейтілген құрамда екі жақты келіссөздер өткізбек
Қытай және Қазақстан басшылары сыртқы және аймақтық саясат туралы пікір алмасып, келіссөздер қорытындысы бойынша баспасөз өкілдеріне брифинг өткізбек.

Осы жолы Си Цзиньпин Астанадағы Назарбаев университетінде сөз сөйлеп, Пекиннің Орталық Азияға қатысты саясаты туралы мәлімдеме жасайтыны хабарланып отыр
Қытай 2010 жылдан бастап Орталық Азияның ең ірі сауда әріптесі атанып келеді.

Орталық Азияға тұңғыш сапарын 3 қыркүйекте Түркменстаннан бастаған Си Цзиньпин Ресейде өткен «Үлкен жиырмалық» (G-20) саммитінен соң Қазақстанға келіп отыр
Қазақстаннан кейін ол Өзбекстан мен Қырғызстанға барады.

Биыл наурызда Қытай басшысы болып жаңадан сайланған Си Цзиньпин Орталық Азия елдері мен Қытайдың мұнай-газ, сауда және экономикалық қатынастарын кеңейтумен бірге Ауғанстаннан 2014 жылы халықаралық коалиция күштері шығарылғаннан кейінгі аймақтық қауіпсіздік мәселесін де талқылайды.

Алдағы аптада Бішкекте Шанхай ынтымақтастық ұйымының саммиті өтеді
Бұл ұйымға Қазақстан, Қырғызстан, Өзбекстан, Тәжікстан, Қытай мен Ресей мүше.

