
БАҒДАД
Ирақтың адам құқықтарын қорғау министрі АҚШ армиясын өз түрмелеріндегі барлық тұтқынды Бағдад үкіметінің құзырына беруге көндірді
Одан 1 күн бұрын Аустралияның Эс-Би-Эс телекомпаниясы Бағдад іргесіндегі Әбу-Грайб түрмесінде отырған Ирақ тұтқындарын жәбірлеген сәттері бейнеленген жаңа фотосуреттер мен бейнесюжетті көрсетті
Бейнесюжет 2003-інші жылдың соңында түсірілген
Ирақтағы АҚШ армиясының бірнеше абақтысында, оның ішінде Әбу-Грайб түрмесінде 14 мыңдай тұтқын отыр
Онымен қарама-қатар Ирақтың негізінен шийттерден жасақталған ішкі істер министрлігі сүннитерді өлтіріп келген “өлім батальоны” ісін тергеуге кірісті
Бағдадта осы аптаның ішінде ғана діни негізде өлтірілген кем дегенде 30 адамның өлігі табылды.

