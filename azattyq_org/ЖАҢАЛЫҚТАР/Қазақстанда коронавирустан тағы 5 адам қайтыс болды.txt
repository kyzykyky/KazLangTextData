Нұр-Сұлтан қаласында - 1956, 1966, 1942 жылы туған үш ер адам, Ақмола облысында - 1955 жылғы әйел адам, Алматы қаласында 1960 жылы туған ер адам коронавирустан қайтыс болды
Бұл туралы 20 маусымда түнде коронавируспен күрес жөніндегі штаб хабарлады

Өлім-жітімді зерттеу комиссиясы марқұмдардың қайтыс болуына COVID-19 дерті себеп болды деген шешім қабылдаған.
Қазақстанда коронавирустан барлығы 118 адам көз жұмған
Нұр-Сұлтан (32), Алматы қаласы (18) және Павлодар облысы (13), Шымкент қаласында (13) адам өлімі көп тіркелген.
18 маусымда денсаулық сақтау вице-министрі Ләззат Ақтаева коронавирустан қайтыс болғандар тізіміне кірмеген 54 өлім тіркелгенін айтқан
Оның айтуынша, бұл науқастар коронавирус жұқтырғанмен "инфаркт, инсульт, онкологиялық аурулар секілді өзге негізгі дерттерден қайтыс болған"
Ал Дүниежүзілік денсаулық сақтау ұйымы әлем елдеріне коронавирус жұқтырған марқұмдарды (жазатайым оқиғадан және инфарктен қайтқандардан басқасын) ресми статистикаға қосуды ұсынған.
Елде соңғы уақытта күніне кемінде мың адамнан вирус табылып жатыр
Нұр-Сұлтан, Алматы және бірқатар аймақтарда инфекциялық стационарлар толды, кейбір науқастар ауруханаға қабылдамай жатқанына шағымданған
Денсаулық сақтау саласы мамандары тек жағдайы ауыр науқастарды ғана ауруханаға жатқызатынын мойындаған.
Соңғы уақытта елде коронавирусты анықтайтын тестен өту де қиындаған
Кейбір аймақтарда пневмонияға шалдыққандар артқан

Қарай отырыңыз: "Тест жоқ!" Коронавирусты анықтайтын зертханалар неге жабық тұр? (20 маусым 2020 жыл).
No media source currently available
 
