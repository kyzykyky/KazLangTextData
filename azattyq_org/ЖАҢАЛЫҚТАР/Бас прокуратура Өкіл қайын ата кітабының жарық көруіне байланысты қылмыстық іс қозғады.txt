
Қазақстанның Австриядағы бұрынғы елшісі Рахат Әлиевтің «Өкіл қайын ата» кітабының жарыққа шығуына байланысты Қазақстанның Бас прокуратурасы Қылмыстық кодекстің 143 бабының 2-ші бөлігі бойынша қылмыстық іс қозғады, деп хабарлайды ҚазТАГ агенттігі
«Қазір бұл кітапты біз заттай айғақ ретінде қарастырып отырмыз», - деген агенттікке берген сұхбатында Алматы прокурорының орынбасары Бағбан Тәйімбетов.Ол сондай-ақ, жақында Алматы прокуратурасына «Республика – деловое обозрение» және «Взгляд» газеттерінің бас редакторлары шақырылып, оларға аталмыш кітаптың жарық көруіне байланысты қылмыстық іс қозғалғаны ескертілгенін растады."Атышулы кітап мазмұнымен прокуратура қызметкерлері танысқан ба?" деген ҚазТАГ тілшісінің сауалына Б.Тәйімбетов: «Жоқ, оны ешкім оқыған емес» деп жауап берген.

