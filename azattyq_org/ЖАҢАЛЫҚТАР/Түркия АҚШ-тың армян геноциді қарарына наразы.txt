
Түркия АҚШ сенаты қабылдаған «армян геноциді» туралы қарарға наразы


Ол қарарда "Осман әскері бірінші дүниежүзілік соғыс кезінде (1915 жылы - ред.) армяндарды жаппай қырғынға ұшыратқаны" айтылады


Қарарға наразылығын Түркия 11 сәуір күні сыртқы істер министрлігі сайтына жариялады
Онда "АҚШ сенатының шешімі Анкара мен Вашингтонның қарым-қатынастарына зиян тигізеді" деп жазылған.

Ал Армения бұл қарарды қолдайды
Ол туралы Армения сыртқы істер министрі Эдвард Налбандян хабарлады
Налбандян "Бұл - тарихи әділдікті қалпына келтіру және адамзатқа қарсы қылмыстардың қайталануына жол бермеу жолындағы маңызды қадам" деген.

Армения өкілдері "Осман әскері 1 миллион 500 мыңдай армянды өлтірген, көптеген адамды отанынан жыраққа көшірген" десе, Түркия тарапы "қырғынды екі жақ та жасаған, оның кесірінен көптеген түріктер де қаза тапқан" дейді.

