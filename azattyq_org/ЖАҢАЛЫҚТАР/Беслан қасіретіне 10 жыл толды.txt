Ресейдің Солтүстік Осетия аймағындағы Беслан қаласында жүздеген адамның өмірін қиған қасіретті оқиғаға биыл 10 жыл толды.
Соңғы он жылда қалыптасқан дәстүр бойынша, бүгін Бесланда құрбандарды еске алу шарасы таңертең мектеп ауласында қоңырау қағумен басталады
Шабуылда қаза тапқандарға арнап 334 шырақ жағылады
Бесландағы еске алу үш күнге жалғасады
Беслан құрбандарын еске алу шаралары Ресейдің өзге де қалаларында өтеді.
2004 жылы 1 қыркүйек күні қаладағы 1-мектепте қарулы террористер кепілге алған 1200-ден аса оқушы балалар, ұстаздар мен ата-аналар 3 қыркүйекке дейін осы мектепте тұтқында болды
Террористер мен арнайы жасақ арасындағы ұрыста содырлар кепілге алған 334 адам қаза тапты
Олардың 186-сы балалар еді
Кепілге ұсталған жүздеген адам жараланды
Бұл теракт үшін жауапкершілікті Солтүстік Кавказ аймағында үкіметке қарулы қарсылық танытқан топ жетекшісі Шәміл Басаев мойнына алған.
