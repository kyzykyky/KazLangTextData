
Ресейде биыл жазда болған ыстық өткен жылмен салыстырғанда адам өлімінің 20 пайызға артуына себеп болды
Бұл туралы Ресей үкіметінің дүйсенбі күні жариялаған баяндамасында айтылған
«Ресейде бұрын-соңды болмаған ыстық ауа райы, табиғи орман өрттері мен соның салдарынан болған көк түтінннен, өткен жылдың сәйкес кезеңімен салыстырғанда, адам өлімі шілде айында - 17, тамыз айында - 27 пайызға көбейген», - делінген баяндамада.Жыл басынан бері елге жүз мыңнан аса иммигранттардың келгеніне қарамастан, биылғы жылдың алғашқы сегіз айында Ресей халқы 90 мың адамға қысқарғандығы байқалған
Биыл жазда Ресейде ыстық пен құрғақшылықтан 1 миллион гектар жерде 30 мыңға жуық орман өрті тіркелді
62 адам қаза болып, 2,5 мыңдай тұрғын үй өртеніп кетті.

