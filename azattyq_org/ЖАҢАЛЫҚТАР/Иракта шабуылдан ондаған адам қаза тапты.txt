Associated Press агенттігі "Бағдадтың шығыс бөлігіндегі шииттер тұратын Садр ауданында 28 ақпан күні базарда болған жарылыстан кем дегенде 59 адам қаза тапты" деп хабарлайды
Ирак билігінің мәліметінше, жарылыстан ондаған адам жараланған
Жарылысқа жауапкершілікті "Ислам мемлекеті" (ИМ - Қазақстанда тыйым салынған террористік ұйым - ред.) экстремистік ұйымы мойнына алды.
Бұл шабуылдан сәл ертерек Бағдадтың батыс бөлігіндегі Әбу-Грейб қалашығындағы әскери бөлімге де содырлар шабуылдаған
Ақпараттарға қарағанда, үш жанкешті жарылғыш заттар толтырылған көлікті жарып, одан соң бірнеше қарулы содыр келіп, әскерилерге оқ атқан
Шабуылдан кем дегенде қауіпсіздік күштерінің 12 сарбазы қаза тапты
Биліктің мәліметінше, Әбу-Грейбтегі жағдай бақылауда тұр, қалашық маңында коменданттық сағат енгізілген.
28 ақпанда Бағдадтан оңтүстікке қарай 30 километр жердегі Махмудия қаласында да жарылыс болып, үш адам қаза тауып, 10 адам жараланған
Бағдадтың оңтүстігіндегі Эль-Дора ауданында бомба жарылып, тағы төрт адам қаза тапты.
