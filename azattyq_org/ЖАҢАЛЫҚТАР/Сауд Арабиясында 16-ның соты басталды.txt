
Лондонда шығатын «Әш-Шарқ әл-Аусат» басылымы жексенбі күні Сауд Арабиясында «Әл-Қаидамен» байланысы бар деп айыпталған 16 адамға қарсы сот басталғанын жазады.

Газеттің жазуына қарағанда, сотқа тартылған бұл адамдар полицияны өлтірді, мемлекеттік шенеуніктер мен әскери нысандарға шабуылдады, сондай-ақ басқа елдердегі терроризмді қаржыландырып, қару контрабандасымен, Ауғанстан мен Ирактағы соғыстарға содырлар әзірлеумен айналысты деп айыпталып отыр.

