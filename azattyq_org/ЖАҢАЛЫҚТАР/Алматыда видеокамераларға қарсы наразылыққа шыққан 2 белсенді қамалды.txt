14 ақпанда Алматыда белсенді Асхат Жексебаев пен Марат Айтпаев «бейбіт митинг заңын бұзды» деген айыппен 15 күнге қамалғаны хабарланды
Бұл туралы Азаттыққа сотқа қатысқан Алматы тұрғыны Абай Сұлтанов айтты

Сұлтанов белсенділерге 11 қаңтарда Алматыдағы Тәуелсіздік монументі алдында «жаппай видеокамераларды орнатуға қарсы» шараға қатысты деген айып тағылған
Сот бұл наразылық шарасын заңсыз деп есептейді.
Соттан белсенділердің қамалуына байланысты пікір алу мүмкін болмады, телефоны жауап бермеді.
Кеше, 13 ақпанда Алматы әкімшілік соты 11 қаңтардағы шараға қатысқан Дархан Уәлиевті де 15 тәулікке қамаған.
11 ақпанда Алматыдағы Республика алаңында бір топ белсенді көшелердегі видео бақылау жүйелеріне қарсы шығып, камераларды орнату адамның құқығына қол сұғу деген.
Белсенділер келесі аптада жоспарланған билікке қарсы наразылық шарасы қарсаңында ұсталып жатыр
Қазақстан билігін сынаушы, шетелде тұратын оппозициялық саясаткер Мұхтар Әблязов басқаратын «Қазақстанның демократиялық таңдауы» қозғалысы жұртты 22 ақпанға митингіге шақырған.
Полиция Асхат Жексебаевты бүгін, 14 ақпан Алматы қаласы әкімдігі алдында ұстаған
Белсенді онда биліктен бейбіт митингіге шыққандарды қудаламауды талап етіп, бір адамдық пикет өткізіп тұрған.
