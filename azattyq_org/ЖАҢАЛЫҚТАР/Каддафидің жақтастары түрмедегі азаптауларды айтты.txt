
Ливияның биліктен қуылып, ажал жеткен басшысы Муамар Каддафидің түрмеде отырған жақтастарының азапталғандары жөнінде жаңа айғақтар пайда болды.

BBC тілшісі Мисурат қаласындағы абақтыда болғанында ондағы тұтқындар түрме қызметкерлерінің өздерін ұрып-соғатынын, электр сымдарымен қинайтынын айтып берген.

Қалалық әскери кеңестің басшысы бұл айыптауларды жоққа шығарды.

Жақында «Шекарасыз дәрігерлер» ұйымы азаптау жағдайлары көбейіп кеткендіктен, Мисурат түрмесіндегі жұмыстарын тоқтатамыз деп мәлімдеген болатын.

БҰҰ-ның адам құқтары мекемесінің жетекшісі Нави Пиллэй Ливияның өтпелі үкіметін барлық түрмелердегі ахуалды бақылауға алуға шақырды.

