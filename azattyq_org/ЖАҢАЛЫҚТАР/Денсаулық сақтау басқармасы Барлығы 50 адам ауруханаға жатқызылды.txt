Алматы қалалық қоғамдық денсаулық сақтау басқармасының бастығы Тілеухан Әбілдаев ұшақ апатынан зардап шеккен 50 адамның ауруханаға жатқызылғанын хабарлады

- Жедел медициналық бригадалары 66 адамды ауруханаға жеткізген
Соның 50-і ауруханаға жатқызылды
№4 қалалық клиникалық ауруханаға - 19 адам, қалалық жедел жәрдем ауруханасына - 13 адам, орталық қалалық ауруханаға үш адам жатқызылды
Жедел балаларға көмек көрсету орталығына 9 бала жеткізілген
Алматы облыстық көпсалалы ауруханаға 6 адам жатқызылды
Олардың барлығы қажетті емдеу шараларымен қамтылып отыр, - деді Тілеухан Әбілдаев 27 желтоқсанда Алматы әуежайында өткен брифинг кезінде

Оның айтуынша, қажет болған жағдайда республикалық санавиация арқылы астанадан білікті дәрігерлер шақырылатынын айтты
Таңертең дәрігерлер №1 Алматы облыстық ауруханасына түскен алты адамның бесеуінің жағдайы ауыр деп хабарлаған еді.
27 желтоқсан күні таңертең Алматы маңына Bek Air әуе компаниясының Fokker-100 ұшағы құлады
Ұшақта 100-ге тарта адам болған: 93 жолаушы, 5 экипаж мүшесі
Соңғы ақпарат бойынша, 15 адам қаза болған
Алматы қалалық әкімдігі ұшақта болған 93 адамның тізімін жариялады

Төтенше жағдай комитеті таңертең аты-жөні анықталған апаттан қаза болғандардың тізімін жариялаған:
Талғар аудандық полиция басқармасына "Гүлдала елді мекенінің маңына ұшақ құлағаны" туралы ақпарат таңертеңгі сағат 7:30-да түскен
Индустрия және инфрақұрылымдық даму министрлігінің баспасөз қызметінің хабарлауынша, Fokker-100 ұшағы "ұшу кезінде биікке көтеріле алмай" екі қабатты тұрғын үйге соғылған
Премьер-министрдің тапсырмасымен үкімет комиссиясы құрылған.
