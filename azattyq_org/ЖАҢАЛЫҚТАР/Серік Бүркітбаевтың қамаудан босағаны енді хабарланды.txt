
"ҚазМұнайГаз" ұлттық компаниясының бұрынғы басшысы, президент Нұрсұлтан Назарбаевтың бұрынғы кеңесшісі, алты жылға сотталған Серік Бүркітбаев қамаудан мерзімінен бұрын босап шықты.

Бұл туралы Азаттық тілшісіне қылмыстық атқару жүйесі комитетінің баспасөз хатшысы Ғалымжан Хасенов хабарлады
Оның айтуына қарағанда, Серік Бүркітбаев 2012 жылдың 16 қарашасында босатылған.

"Бүркітбаев Ақмола облысының Гранитный түрмесінде отырған
Сол жерде өзін жақсы қырынан көрсетіп, өзін босату туралы арыз жазды
Зеренді ауданының соты оны қанағаттандырып, 16 қарашада шартты түрде мерзімінен бұрын босатты" деді ол.

Серік Бүркітбаевты Ақмоланың әскери соты 2009 жылы наурызда қылмыстық кодекстің 173-бабы 3-бөлімінің а,б,г тармақтары бойынша ("сенiп тапсырылған бөтен мүлiктi иеленiп алу немесе ысырап ету") айыпты деп танып, алты жылға соттаған еді.

