
Бүгін түскі сағат 12-де Астанада көпшіліктің алдына шыққан Қазақстан президенті Нұрсұлтан Назарбаев кезектен тыс президент сайлауында өзінің жеңіске жетуіне көмектескендердің барлығына алғысын айтты
«Жаңа ғана алдын ала нәтиже белгілі болды
Орталық сайлау комиссиясы 90%-дан астамы мені қолдап дауыс бергендерін жариялады
Мен осы күндері штабқа, коалицияға көмектескендерге, осы науқанды өткізген еріктілер мен барлық өкілдерге, маған көмектесуге қатысқандардың барлығына алғыс айтамын», – деді Нұрсұлтан Назарбаев.Сонымен бірге ол осы сайлауға қатысқан өзге кандидаттарға да алғыс айтты.«Мен осы сайлауға қатысқан, осы сайлаудың ашықтығы мен әділдігін көрсеткен президенттікке кандидаттардың бәріне алғыс айтамын», – деді Назарбаев.Бұл жиын мемлекеттік телеарналардан тікелей эфирде көрсетілді.Орталық сайлау комиссиясының бүгін жариялаған алдын ала қортындылары бойынша, жексенбі күні өткен кезектен тыс прездент сайлауында дауыс бергендердің 95,5 пайызы Нұрсұлтан Назарбаевты қолдаған.

