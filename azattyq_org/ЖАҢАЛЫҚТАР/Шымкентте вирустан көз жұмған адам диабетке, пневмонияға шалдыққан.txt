Шымкентте коронавирус жұқтырып қайтыс болған 1964 жылы туған ер адам – Түркістан облысы Мақтарал ауданы Атакент ауылының тұрғыны
Бұл туралы қалалық денсаулық сақтау басқармасы хабарлады.
Басқарманың дерегінше, ол 28 наурыз күні 31 жастағы ұлымен бірге Мәскеу-Шымкент-Алматы бағыты бойынша жүк көлігімен келе жатқанда қала шетіндегі блокбекеттен өтпек болған
Тексеру кезінде дене қызуы көтерілгенін анықтаған дәрігерлер жедел жәрдеммен ауруханаға жеткізген
Ал ұлы жүк көлікпен Алматыға қарай кеткен

Кейін науқастың жағдайы күрт нашарлап, жасанды тыныс алу аппаратына қосылған
Ол 5 сәуір түн ауа қайтыс болған
Денсаулық сақтау басқармасы марқұмның бұрын туберкулезбен ауырғанын, пневмония мен қант диабеті шалдыққанын айтады
Коронавирус оның жағдайын қиындатып жіберген

Жүк көлігімен Алматыға жеткен ұлы сол қалада станционарға жатқызылған.
Қазақстанда қазір 569 адамнан коронавирус табылды
36 адам дерттен айықты
Алты адам қайтыс болды

4 сәуірде Түркістан және Ақмола облысында екі адамның вирустан көз жұмғаны белгілі болды
31 наурызда Нұр-Сұлтанда 50 жастағы ер адам қайтыс болған
26 наурызда Ақмола облысы Қосшы ауылының 64 жастағы тұрғыны көз жұмған еді.
