Қырғызстандықтар Бішкекте Арыс қаласындағы жарылыстан зардап шеккендерге жылу жинап жатыр
Акцияны қоғам белсендісі, кәсіпкер Жапар Усенов ұйымдастырған

"Бірер күн ішінде ондаған мың адам эвакуацияланды
Оның екі мыңнан астамы - бала
Шұғыл түрде жөргек, гигиена заттары, ойыншықтар мен алғашқы көмек көрсетуге керек болатын медициналық құралдар қажет" деп жазды Усенов өзінің Facebook парақшасында

Түркістан облысындағы Арыста 24 маусым күні қаладан 200 метр жерде тұрған әскери қоймадан, қорғаныс министрлігінің дерегінше, өрт шығып, оқ-дәрілер атылған
Жарылыстан екі адам қаза тапты
Барлығы 165 адам дәрігер көмегіне жүгінген
Оның 89-ы ауруханада жатыр
Тоғыз адамның жағдайы ауыр
Қазақстан үкіметінің дерегінше, 39 мың адам өз бетімен бас сауғалап, басқа жаққа кеткен
Шамамен 3500 мың адам Түркістан облысы әкімдігі бөлген автобуспен Шымкентке жеткен.
Түркістан облысы әкімдігі жарылыстан кейін облыста төтенше жағдай жариялады
Қазақстан ішкі істер министрлігі "қауіптің әлі сейілмегенін, жарылыс болған кейбір жерлердің әлі бықсып жатқанын" хабарлады.
