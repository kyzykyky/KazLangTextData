Қырғызстанда соңғы тәулікте тағы 38 адамнан коронавирус табылған
Бұл туралы 24 мамырда денсаулық сақтау вице-министрі Нурболот Усенбаев хабарлады

Оның сөзіне қарағанда, жаңадан коронавирус табылған науқастардың басым бөлігі Нарын облысында тұрады
Мұнда сенбі күні 25 науқас анықталған
Бішкекте - 5, Ош облысында - 2, Жалалабад облысында - 1, Баткен облысында 1 адамға вирус жұққан

Ресейдің Орынбор облысынан оралғандар арасында тағы үш адамнан коронавирус табылған
Санкт-Петербургтен келген бір адамнан вирус анықталған

"Эпидемиологиялық ахуал әлі тұрақталған жоқ, сол себепті барлық азаматтарды араласуды азайтып, гигиена ережелерін сақтауға шақырғым келеді" деді министр

Қырғызстанда бір күнде 23 пациент жазылып, жазылған науқастар саны 980 адамға жеткен

Қырғызстанда вирус жұқтырғандар 1403 адамға жетті
14 адам қайтыс болған

