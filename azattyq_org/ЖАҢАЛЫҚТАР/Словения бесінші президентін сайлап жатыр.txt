

1991 жылы Югославия федеративтік социалистік республикасынан бөлініп шыққан тәуелсіз Словения республикасы бүгін бесінші президентін сайлап жатыр
11 қарашадағы алғашқы турдан өткен Словенияның бұрынғы премьер-министрі Борут Пахор мен қазіргі президенті Данило Тюрк бәсекесі бүгін екінші турға жалғасты


Халық саны 2 миллионға жететін Словенияның 1,7 миллион азаматының сайлауда дауыс беру құқығы бар.

Осы сайлау алдында Словенияның барлық ірі қалаларында жалақы мен зейнетақыны және әлеуметтік төлемдерді қысқартқан билік саясатына қарсы түрлі наразылық шерулер өткен болатын
Бір ғана Люблян қаласындағы шеруге 10 мыңға жуық адам қатысып, соңы қақтығысқа ұласқан болатын


Қақтығыс салдарынан барлығы 14 адам жарақаттанып, ауруханаға жеткізілді
Оның 11-і полиция қызметкері.

