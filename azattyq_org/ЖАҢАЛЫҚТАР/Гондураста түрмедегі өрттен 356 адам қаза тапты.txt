
Гондураста кеше түрмеде болған өрттен қаза тапқан және жоғалған тұтқындардың саны 356 адамға жетті.

Өрт ел астанасы Тегусигальпадан 75 шақырым солтүстікте орналасқан Комаягуа түрмесінде сейсенбіден сәрсенбіге қараған түні басталған.

Ресми орындар 475 тұтқынның қашып кеткенін, одан өзге 20 тұтқынның жараланғанын хабарлады.

Жорамал бойынша, өрт электр желісінің тұйықталуынан шыққан
Тұтқындардың өздері де өрт қоюы мүмкін деген де болжам бар.

Орталық Америкада орналасқан бұл мемлекет қылмыс деңгейі мен тұтқындардың саны тым жоғары елдердің қатарында
Елдегі ескі әрі тұтқындар сыймай жататын түрмелер соңғы кездері жиі ,орын алатын тәртіпсіздіктер мен өрттен зардап шегіп отыр.

