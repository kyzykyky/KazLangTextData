Радикалды "Ислам мемлекеті" (ИМ) ұйымы Талибанның Пәкістандағы бұрынғы командирі Хафиз Саид Ханды өзінің Пәкістан мен Ауғанстандағы басшысы етіп тағайындады
Бұл жайында ИМ ресми өкілі Абу Мухаммад әл-Аднани Twitter-де жариялаған аудио жазбасында мәлімдеді.
40 жастағы Хафиз Саид Хан бір кездері Пәкістандағы бірнеше содырлар тобын біріктіретін "Техрик-е Талибан Пәкістан" ұйымының ресми өкілі болған.
Бұдан бірнеше апта бұрын Пәкістандағы Талибанның бірнеше басшысы "Ислам мемлекеті" ұйымының басшысы Абу Бакр әл-Бағдадиге адал екендігін мәлімдеп, ант берген
Бұған дейін Ауғанстандағы Талибанның бұрынғы жетекшісі Мулла Рауф Гильменд уәлаятында ИМ қатарына адам тартумен айналысып жүр деген ақпарат та тараған.
