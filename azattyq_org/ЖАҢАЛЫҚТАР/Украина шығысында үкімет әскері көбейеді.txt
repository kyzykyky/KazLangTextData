Украина үкіметі Канададан келетін 200 инструкторды да күтіп отыр

Украина президенті Петр Порошенко Украинаның шығысындағы үкімет әскері саны 60 мыңға көбейетінін хабарлады
Бұл ақпаратты ол Украинадағы "Интер" телеарнасына берген сұхбатында айтқан
Порошенконың сөзіне қарағанда, қақтығыс аймағында бұған дейін Украинаның 30 мың әскері болған

Украина үкіметінің өкілдері елдің шығысындағы қақтығыс аймағында 40 мыңға жуық ресейшіл сепаратист әрекет етіп жатқанын айтады
2014 жылы желтоқсан айында Киев 2015 жылға жоспарланған әскерге шақыру шарасын бастайтынын мәлімдеген

2015 жылдың тамызынан бастап Украина әскерінің оқу-жаттығуларына Канададан келген 200 әскери қызметкер қатысатын болады

Украина қорғаныс министрі Степан Полторак пен Канада қорғаныс министрі Джейсон Кенни біріккен әскери жаттығулар өткізуге келіскен еді

