Алматының мамандандырылған ауданаралық әкімшілік соты 10 мамыр күні көшеге шығып, митинг өткізген екі адамды әкімшілік қамауға алды
Азаттық тілшісінің соттан хабарлауынша, судья құқық қорғаушы Ерлан Қалиевті "бейбіт жиын, митинг, пикет және демонстрация өткізу тәртібін бұзды" деп айыптап, бес тәулік әкімшілік қамауға алу туралы шешім шығарды
Алматы тұрғыны Ринат Алдажаров та осындай айыппен үш тәулікке қамауға алынды

Қамаудағы бизнесмен Ескендір Ерімбетовтің анасы, митингіге шыққан Ғайни Ерімбетоваға ескерту жасалып, сот залынан босатылды.
Сот митингіде ұсталған тағы екі адамға қатысты шешім шығаруы тиіс.
Instagram бізге жазылыңыз
Бүгін түске дейін Алматыда Қабанбай батыр және Панфилов көшелерінің қиылысында ондаған адам митинг өткізіп, Қазақстанда саяси тұтқындарға бостандық беруді, азаптауды тоқтатуды талап еткен
Полиция арнайы жасағы митингіге шыққан ондаған адамды күшпен ұстап, автобустарға тиеп алып кеткен
Алматыдан басқа Астана, Шымкент, Семей, Ақтөбе және Орал қалаларында да осындай талаппен наразылық акциялары өтіп, ондаған адам ұсталған.
