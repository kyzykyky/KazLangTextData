Батыс Қазақстандағы облысы Орал қаласындағы Сәкен Сейфуллин атындағы дарынды балаларға арналған облыстық №11 мектеп-интернаттың 63 оқушысы бүгін таңғы сағат 5 шамасында жағдайлары нашарлап бара жатқанын айтып шағымданып, ауруханаға жеткізілді деп хабарлады жергілікті билік.
Облыстық денсаулық сақтау басқармасының бастығы Сара Есенова ауруханаға жатқызылған балалардың хал-жағдайы бірқалыпты екенін айтты
Бұған дейін балалардың дене қызуы жоғарылап, әлсіздік байқалған.
Облыстық тұтынушылар құқығын қорғау жөніндегі департамент директорының орынбасары Сергей Щербин 30 қазанда өткен брифингте "мамандар уланудың нақты себебін әлі айта алмайтынын" хабарлады.
"Зертханалық сараптамалардың қорытындысы жеті-он күнде дайын болады
Оның себебі ішек немесе жұқпалы ауру болуы мүмкін
Балалар кешкі ас кезінде ет жеп, сорпа ішкен" деді ол.
Интернатта облыстың әр аудандарынан келген 221 бала тұрады
Ауруханаға түскен 63 баланың 50-і әзірге дәрігерлер бақылауында қалатын болды.
