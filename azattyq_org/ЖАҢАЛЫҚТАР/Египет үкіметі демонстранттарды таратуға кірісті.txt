
Египет қауіпсіздік жасақтары Каирде наразылық танытып жатқан бұрынғы президент Мұхаммед Мурси жақтастарының шатырларын жығып, демонстранттарды таратуға кірісті.

Кейбір ақпараттарға қарағанда, сәрсенбі күні таңертең Нахда алаңы мен Рабаа әл-Адавия мешіті маңындағы шерішулердің шатырларын бұзуға әскери техника келген, жұртты тарату үшін көзден жас ағызатын газ қолданылған.

Куәгерлердің айтуынша, әскерилер жүргізген операция барысныда 15 адам қаза тапқан.

Мурсидің жақтастары өткен 6 аптадан бері оның биліктен шеттетілгеніне наразылық танытып, қарсылық акциясын бастаған еді
Бұрынғы президенттің жақтастары демократиялық жолмен сайланған Мурсиді билікке қайта әкелуді талап етеді


Мурси биліктен шеттетілгелі бері елдегі қақтығыстардан 250-ден астам адам опат болды.

