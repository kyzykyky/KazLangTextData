
Волгоград қаласында бүгін таңертең троллейбуста болған жарылыстан қаза тапқандар саны 14-ке жетіп, жараланғандар саны 30-ға жуықтады.

Ресей тергеу комитетінің ресми өкілі Владимир Маркиннің айтуынша, троллейбустағы жарылысты жанкешті жасаған
Жарылысты жасаған адамның денесі генетикалық сараптамаға жіберілген.

Бүгін таңертең адам қарасы молайған уақытта троллейбуста жарылыс болған еді
Жарылыстың күштілігінен троллейбус түгелдей қирап, айналадағы үйлердің терезелері сынған


Волгоградта соңғы екі күнде осымен екінші рет жарылыс болып отыр
Кеше, 29 желтоқсанда теміржол вокзалында да жарылыс болып, 17 адам қаза тауып, 40-қа жуық адам жараланған еді.

Волгоградтағы бұл жарылыстардан кейін тұрғындар арасында үрей туды
Жергілікті биліктің хабарлауынша, полицияға "тағы да жарылыс болады" деген сыңайда ақпарат түсе бастаған
Қала тұрғындары қоғамдық көлікпен жүруден қорқып, жаяу жүруге көшкен
Қаладағы кейбір мекемелер қызметкерлерін өздерінің көліктерімен тасымалдай бастады
Қала басшылығы тұрғындарды үрейге бой алдырмай, сабыр сақтауға шақырды


Волгоград облысында 30 желтоқсаннан 3 қаңтарға дейін қаралы күн жарияланып, барлық жаңа жылға арналған мерекелік шаралар өтпейтін болды.

