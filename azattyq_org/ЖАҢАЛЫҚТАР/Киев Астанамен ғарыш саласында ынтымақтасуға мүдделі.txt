Украина президенті Петр Порошенко Днепропетровск облысына барғанда Қазақстанмен ғарыш саласында ынтымақтастық орнатудың келешегі жайлы айтты деп хабарлады Украина президентінің ресми сайты.
Ресми ақпарат бойынша, Порошенко Михаил Янгель атындағы "Южное" конструкторлық кәсіпорнына барып, Украинаның ғарыш саласының жай-күйі, проблемалары мен даму келешегі туралы жиын өткізген.
"Жиында Порошенко ғарыш саласында басқа да мүдделі мемлекеттермен, оның ішінде Қазақстанмен ынтымақтастық орнатудың келешегі туралы мәселе көтерді" дейді Украина президентінің баспасөз қызметі.
