
Үндістанның Дели қаласында күрес түрлері - грек-рим күресі, еркін күрес және әйелдер күресінен Азия чемпионаты аяқталды
Бұл жарыстан Қазақстан құрамасы екі алтын, бір күміс, төрт қола жүлде иеленді.

Қазақстан күрес федерациясы баспасөз қызметінің хабарлауынша, грек-рим күресінен 120 килограмм салмақ дәрежесінде Нұрмахан Тінәлиев финалда қытайлық Ксиаоминг Ниді ұтып, алтын медаль иеленді
Әйелдер күресінен 51 килограмда Татьяна Аманжол да Азия чемпионы атанды
Ол да финалда Қытай балуаны Луи Хаипингді жеңді.

Ал грек-рим күресінен 96 килограмда Ерұлан Искаков финалда Оңтүстік Корея спортшысы Чанг Гун Анудан ұтылып, күміс жүлдеге ие болды.

Грек-рим күресінен бұдан өзге Мақсат Ережепов (74 килограмм), Ербол Қоңыратов (66 килограмм), еркін күрестен Расул Қалиев (55 килограмм) пен Дәулет Ниязымбетов (60 килограмм) қола жүлдеге ие болды.

Қазақстан жалпы есепте төртінші орын иеленді.

