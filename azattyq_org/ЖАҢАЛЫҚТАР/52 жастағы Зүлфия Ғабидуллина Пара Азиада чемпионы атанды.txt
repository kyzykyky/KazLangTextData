Джакартада (Индонезия) өтіп жатқан Пара Азия ойындарында қазақстандық Зүлфия Ғабидуллина 100 метрге жүзуде алтын алды
Ол 2016 жылы дәл осы қашықтықта Паралимпиада чемпионы атанған

Пауэрлифтингтен Рио паралимпиадасында күміс алған Раушан Қойшыбаева Джакартада қола жүлде иеленді
Қазір Қазақстан 3 алтын, 6 күміс, 6 қоламен жалпы есепте 12-орында келеді
Бұған дейін жүзуден Сиязбек Далиев пен Ержан Сәлімгереев Джакартадағы Пара Азия ойындарының чемпионы атанған

Жалпы есепте 63 алтын алған Қытай бірінші, Оңтүстік Корея екінші (22 алтын), Өзбекстан (15 алтын) үшінші орында келеді
Мүмкіндігі шектеулі жандар қатысатын Пара Азия ойындары 16 қазанда аяқталады

2014 жылы Инчхонда (Оңтүстік Корея) өткен Пара Азия ойындарында Қазақстан 7 алтын, 6 күміс, 11 қоламен жалпы есепте 11-орын алған

