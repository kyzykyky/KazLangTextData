
Астанадағы Ресей елшілігінің алдына барған бір топ белсенді Байқоңыр ғарыш айлағынан ресейлік "Протон" зымыран тасығышын ұшыруды тоқтатуды талап етіп акция өткізді.

Азаттық тілшісінің хабарлауынша, акцияны 2 шілдеде "Протон" зымыраны апатқа ұшырағаннан кейін құрылған "Антигептил" тобының белсенділері өткізген
Олар Ресей елшілігінің өкіліне зымыран ұшыруды тоқтату туралы талаптарын жеткізген.

2 шілде күні ресейлік «Протон-М» зымыран тасығышы Байқоңырдан ұша бере апатқа ұшырап, жарылып кеткен еді
Апат салдарынан Байқоңыр ғарыш айлағы маңы зымыран тасығыштың улы отыны - гептилмен ластанған.

Бұған дейін Алматы, Астана және Орал қалаларында да Ресей елшілігі мен консулдықтары алдында "Протон" зымыран тасығышының ұшырылуына қарсылық акциялары өткен.

