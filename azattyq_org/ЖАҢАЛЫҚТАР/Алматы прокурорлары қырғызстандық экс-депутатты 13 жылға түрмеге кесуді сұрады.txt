Алматы қалалық қылмыстық істер жөніндегі мамандандырылған ауданаралық сотында "шекарадан контрабандалық тауар өткізбек болды" және "трансұлттық ұйымдасқан топқа қатысты" деп айыпталған Қырғызстан парламентінің бұрынғы депутаты Дамирбек Асылбекуулу мен 11 адамның ісі бойынша сот процесі жалғасты.
3 сәуірде таңертең басталған сот отырысына ондаған адам қатысты
Қылмыстық іс бойынша 12 адамға айыптау актісін кезектесе оқыған екі прокурор айыпталушылардың "трансұлттық ұйымдасқан топ құрғаны" толық дәлелденгенін айтты
Олардың сөзінше, айыпталушылардың іс-әрекетінен Қазақстан экономикасына 99 миллион теңгеден аса залал келген.
Прокурорлар соттан Дамирбек Асылбекуулун Қылмыстық кодекстің "трансұлттық қылмыстық ұйым құру, қатысу және оларға басшылық ету" және "экономикалық контрабанда" баптары бойынша айыпты деп танып, 13 жылға бас бостандығынан айыруды және жазасын өтеуге қауіпсіздігі жоғары мекемеге жіберуді, айыпталушыдан мемлекетке келген шығынды өндіріп алуды сұрады
Прокуратура қырғыз азаматын Қазақстаннан жазасын өтегеннен кейін ғана шығару керек деп санайды.
Айыптау актісінде Асылбекуулуның 2016 жылы қарашада "депутаттық қызметін пайда табу және заңсыз баю мақсатына пайдаланып, трансұлттық ұйымдасқан қылмыстық топ құрғаны" айтылған
Прокурорлардың сөзінше, ол қылмыстық топты "Қырғызстаннан Қазақстан мен Ресейге заңсыз тауар жіберу үшін басқарған".
Асылбекулууның адвокаты Асқар Баймұратов бұрынғы депутатқа тағылған "ойдан құрастырылған" айыптармен келіспейтінін мәлімдеді.
Прокурорлар судьядан тергеу материалында "ұйымдасқан топ басшысы" деп көрсетілген айыпталушылардың бірі Есбол Жаппасовқа - 15 жыл, қалғандарына 7-12 жыл аралығында түрме жазасын тағайындауды және күдіктілердің "қылмыстық жолмен тапқан дүни-мүлкін" тәркілеуді сұрады.
Оқи отырыңыз: Қазақстанда ұсталған Қырғызстан депутаты кім еді?
 
Дамирбек Асылбекуулу 2018 жылы 15-16 ақпан күндері сол кездегі Оңтүстік Қазақстан облысы мен Жамбыл облысында өткен арнайы операция барысында ұсталған
Онымен бірге ұсталған 34 адамның арасында кеден органдары, шекара қызметінің лауазымды тұлғалары, брокерлер болған
Ұсталғандардың үшеуі – Қырғызстан азаматы.
Бұл іс бойынша Асылбекуулунан өзге 11 адам сотқа тартылған.
Алматы қаласының Алмалы аудандық соты 17 ақпанда Қырғызстан азаматтарын екі айға тұтқындау туралы шешім шығарып, кейін қамау мерзімін бірнеше рет ұзартқан
Сот барысында Дамирбек Асылбекуулу Қазақстан азаматтығынан айрылғаны белгілі болды.
Видео: Алматыда Қырғызстан экс-депутатының соты басталды
2 қараша 2018 жыл

No media source currently available

