Қазақстанда коронавирус өршіп, дәрі-дәрмек тапшылығы мен медицина саласында проблема ушыққан тұста Коррупцияға қарсы қызметі Әлеуметтік медициналық сақтандыру қоры мен "СК-Фармация" компаниясына қатысты тергеу бастағанын хабарлады.
Ведомство Әлеуметтік медициналық сақтандыру қоры (ӘМСҚ) "қызмет көрсетуді сатып алу құнын көтеріп, ақша жымқырды" деп күдіктенеді
Ал "СК-Фармация" компаниясының (дәрі-дәрмекті жеткізуге жауапты дистрибьютер – ред.) шетелден келген гуманитарлық көмектерді қалай бөлгенін тексеріп, жемқорлық күдігі бойынша тергеу жүргізбек.
10 шілдеде Қазақстан президенті Қасым-Жомарт Тоқаев үкіметтің кеңейтілген отырысында Әлеуметтік медициналық сақтандыру қоры (ӘМСҚ) мен елдегі дәрі-дәрмек жүйесін реттейтін "СК-Фармация" компаниясы басшылығын "босатуды" тапсырған еді

Кейін ӘМСҚ басшысы Айбатыр Жұмағұлов пен "СК-Фармация" басшысы Берік Шәріп қызметінен кетті.
Коронавирус пандемиясы өршіген тұста Шәріп пен Жұмағұловтың басы дауға қалды
Алдымен дәрі-дәрмек тапшылығы, ПТР талдауының жоқтығы, ауруханадағы ахуалдың қиындау қор жұмысына шағымды көбейтті
Кейін Жұмағұловтың әйелі "күйеуінің өзіне 12 көлік сатып әпергені" жайлы посты да дауды өршітті
Ал сарапшылар "СК-Фармация" елде індет өршігенде дәрі-дәрмек тапшылығын дер кезінде реттей алмады" деп санайды.
