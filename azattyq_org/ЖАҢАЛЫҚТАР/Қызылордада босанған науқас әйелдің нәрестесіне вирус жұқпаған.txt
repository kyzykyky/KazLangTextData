Қызылорда облысында 9 сәуірде босанған науқас әйелдің баласына вирус жұқпаған
Бұл туралы облыстық денсаулық сақтау басқармасының жетекшісі Жақсылық Әбдісәметов хабарлады

"Коронавирус инфекциясын жұқтырған әйел 9 сәуір күні босанды
Жаңа туған нәрестеде COVID-19 вирусы жоқ екені анықталды" деді Жақсылық Әбдісәметов.
Дәрігерлердің айтуынша, бейсенбі күні дүниеге келген сәбидің салмағы - 2970 грамм, бойы - 51 см
Жағдайы бірқалыпты
Әйелді босандырған дәрігерлер екі апта үй карантиніне жіберілген.
Қазір Қызылорда облысында коронавирус жұқтырғандар 104-ке жетті
Бұл аймақ вирус жұқтырғандар саны бойынша Нұр-Сұлтан (226) мен Алматыдан (122) кейін тұр.
Қазір Қазақстанда 802 адам вирус жұқтырды
61 адам дерттен айықты
9 адам қайтыс болды.
Instagram бізге жазылыңыз
 
