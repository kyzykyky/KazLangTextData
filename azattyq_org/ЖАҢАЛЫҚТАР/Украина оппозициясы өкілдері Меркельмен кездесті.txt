
Украина оппозициясының жетекшілері Арсений Яценюк пен Виталий Кличко Берлинде Германия канцлері Ангела Меркельмен кездесіп, елдегі саяси дағдарысты талқылады.

Кездесулерден кейін Кличко "Меркельді Украина президенті Виктор Янукович пен оның айналасындағы жақын серіктеріне қарсы санкциялар енгізуге, әсіресе Украинадан жасалатын банк аударымдарына бақылау жасауға шақырғанын" айтты.

Яценюк Берлиндегі кездесу барысында "көпжақты үкімет құру мәселесін көтергенін" айтып, "егер ондай үкімет құрылса, Украина Еуропа және Батыс елдерінің қолдауына сүйене алатын еді" деген үміт білдірді
Ол бұған қоса "Еуропа Одағы Украинаға Халықаралық валюта қоры және өз ұйымдары арқылы көрсететін қаржылай көмек көлемін көбейтуге дайын екенін" де айтты.

