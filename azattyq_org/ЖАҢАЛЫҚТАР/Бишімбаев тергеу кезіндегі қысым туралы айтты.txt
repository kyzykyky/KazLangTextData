Бүгін, 9 қаңтарда Астанада Қазақстанның бұрынғы экономика министрі Қуандық Бишімбаевтың соты жалғасты
Сотта сөз сөйлеген Бишімбаев тергеу кезінде оған қысым жасалғанын, құқықтары бұзылғанын айтты.
"Ұсталғаннан кейін бір ай бойы тергеу департаменті директорының орынбасары мені адвокатымсыз кабинетіне бірнеше рет шақырды
Оған дәлел бар
Тергеушілер жасамаған қылмысты мойныма алуға үгіттеді" деді ол

Бишімбаев өзіне қысым жасады деп коррупцияға қарсы іс-қимыл агенттігі директорының орынбасары Олеся Кексель мен тергеу тобының жетекшісі Дамир Бахытовты атады
Бишімбаев тергеуге он орындық көлікке 18 адамды отырғызып апарғанын айтып, "құқығым бұзылды" деді.
8 қаңтарда сотта алғаш сөйлеген бұрынғы министр Қазақстан президенті Назарбаев пен халықтан кешірім сұраған.
Қуандық Бишімбаев 2016 жылы ұлттық экономика министрі қызметін сегіз ай атқарған
Қазір ол Астана қалалық ішкі істер департаментінің уақытша қамау изоляторында отыр
2017 жылдың 10 қаңтарында ол топ болып алдын ала сөз байласу арқылы аса ірі көлемде бірнеше рет пара алу фактісі бойынша ұсталған
Тергеу барысында Бишімбаевтің қамау мерізімі бірнеше рет ұзартылған
Тергеу ісі 10 айға дейін жалғасты
Қылмыстық іс 250 томға жетті
23 айыпталушының әрқайсында кемінде екі адвокаттан бар.
Қуандық Бишімбаев өзіне тағылған айыпты мойындамайды

No media source currently available

