
Еуразия Экономикалық Қауымдастығының Бас хатшысы Тайыр Мансұровтың мәлімдеуінше, Ресей, Белоруссия мен Қазақстан Кеден одағының мемлекет басшылары биылғы жылдың қараша айында үш елдің аумағында қолданылатын бірыңғай кеден тарифін белгілемек.«Сонымен қатар бірыңғай кеден Кодексін құру мәселесі мен басқа да ұйымдастыру шаралары да қараша айында Минскіде өтетін мемлекет басшыларының кездесуінде бекітіледі», — деді Тайыр Мансұров.

