
Германияның Мюнхен қаласындағы пәтерлердің бірінен екінші дүниежүзілік соғыс кезінде нацистер иеленген бір жарым мыңға жуық картина табылған
Олардың арасында Матисс пен Пикассоның туындылары да бар.

1930-1940 жылдардағы өнер туындыларын жинайтын коллекционердің ұлының пәтерінен табылған бұл картиналардың жалпы құны 1 миллиард еуроға жуық деп бағалайды германиялық Focus апталық басылымы
Өткен ғасырда өмір сүрген әйгілі суретшілер шығармаларының ішінде Эмиль Нольде, Франц Марк, Макс Бекман және Макс Либерман сияқты неміс суретшілерінің картиналары да бар.

Екінші дүниежүзілік соғыс кезінде және оған дейін бүкіл Еуропада көптеген өнер туындылары нацистердің қолына өткен еді
Олар туындылардың көбін иелерінен тәркілеп алған немесе арзан бағамен сатуға мәжбүрлеген.

