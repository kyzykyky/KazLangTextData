Ресей Федералдық жазаны атқару қызметі директорының орынбасары Валерий Максименко украиналық режиссер Олег Сенцовтың аштықты тоқтатқанын мәлімдеді
42 жастағы Сенцов 2018 жылы 14 мамырда Ресейдегі барлық украин саяси тұтқындарын босатуды талап етіп, аштық акциясын бастаған.
"Мен оған (Сенцовқа - ред.) ары қарай да өмір сүру керегін, өмір жалғасатынын түсіндіре алған дәрігерлер мен адвокатқа алғыс айтамын
Оны ақырында біздің дәрігерлер, мамандарымыз көндірді
Ол өмірді таңдады" деді Максименко.
Сенцовтің адвокаты Дмитрий Динзе Федералдық жазаны атқару қызметінің хабарламасына әзірге комментарий бермеді.
Telegram бізге жазылыңыз
Ресей соты Олег Сенцовты Мәскеу аннексиялаған Қырым түбегінде "теракт ұйымдастырмақ болған" деген айыппен 2015 жылғы тамызда 20 жылға соттаған
Құқық қорғаушылар мен Сенцовтың өзі бұл іс қолдан құрастырылған деп біледі

Қыркүйектің 29-ында Олег Сенцовтың Лабытнаги қаласындағы ауруханаға жеткізілгені хабарланған
Бұдан ертерек адвокат Дмитрий Динзе Олег Сенцов өзін күштеп тамақтандыруы мүмкін екенінен қауіптеніп, ауруханаға жатудан бірнеше рет бас тартқанын айтқан.
Жүзден астам Халықаралық ұйым Ресейден Сенцовты босатуды талап еткен.
