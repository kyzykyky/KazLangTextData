
АҚШ Конгресінің комитеті Бірінші дүниежүзілік соғыс кезіндегі түріктердің Осман империясы миллионнан аса армянды өлтіргенін геноцид деп жариялауы мүмкін қарарды талқылауды жоспарлап отыр
Өкілдер палатасының сыртқы істер жөніндегі комитеті ол қарарды наурыздың 4-де қарауды күнтәртібіне енгізген
Бұл мәселе Түркия мен Армения ғасырға созылған жаулықтан кейін өзара шекараларын қайта ашып, екіжақты байланыстарын қалпына келтіру келісіміне қол қойған бірер айдан соң қаралмақшы
Түркия осыған дейін АҚШ Конгресінің бұл қарарды қабылдауына қатты қарсылық танытқан
Тарихшылар 1915 жылы Осман империясы кезінде 1,5 млн армян қырылған дейді.

