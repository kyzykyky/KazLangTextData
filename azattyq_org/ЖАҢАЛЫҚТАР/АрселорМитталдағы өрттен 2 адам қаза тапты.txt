
Теміртаудағы «АрселорМиттал» компаниясының цехында өрт шықты
«Интерфакс-Қазақстан» агенттігі бір өрт сөндіруші мен бір краншы әйелдің қаза тапқанын хабарлады.

Агенттікке жұмысшылар металлургия комбинатының аглоөндіріс цехындағы өрттің Астана уақытымен сағат 16:00 шамасында шыққанын айтқан.

Жергілікті төтенше жағдай департаменті өрттің болғанын растады
Департамент өкілдері қаза тапқандардан басқа тағы бір өрт сөндірушінің зардап шеккенін айтқан.

"АрселорМиттал Теміртау" компаниясы - халықаралық ArcelorMittal концерні құрамындағы Қазақстанның тау-металлургия саласындағы ең ірі кәсіпорын
Компания құрамына Теміртаудағы металлургия комбинаты, Қарағанды облысындағы сегіз шахта, Ақмола, Қостанай және Қарағанды облыстарындағы төрт темір рудасы кеніші енеді.

