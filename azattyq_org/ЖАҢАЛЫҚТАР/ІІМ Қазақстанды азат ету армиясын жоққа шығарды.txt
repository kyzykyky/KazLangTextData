Қазақстанның ішкі істер министрлігі 7 маусымда «Қазақстанды азат ету армиясы» туралы мәліметтің шындыққа жанаспайтынын, бұл топ туралы ешқандай ақпараты жоқ екенін мәлімдеді.
«Бұл шындыққа жанаспайды
Бұл ұйым туралы ешқандай ақпарат жоқ
Ешқандай тексерістер де жүріп жатқан жоқ» деді министрліктің ресми өкілі Алмас Садубаев Азаттық тілшісіне.
Бұған дейін бірқатар БАҚ-та «Ақтөбеде 5 маусымда болған шабуылды «Қазақстанды азат ету армиясы» атты топтың мойнына алғаны» турпалы мәлімет тараған еді.
6 маусым күні Қазақстанның ішкі істер министір Қалмұхамбет Қасымов "Қазақстанды азат ету армиясы" туралы сұраққа комментарий бере алмайтынын айтқан.
Өткен жексенбіде Ақтөбеде белгісіз адамдар екі қару-жарақ дүкенін тонап, әскери бөлімге шабуылдаған
Ресми мәлімет бойынша, шабуыл мен атыстан барлығы 21 адам мерт болды
Олардың 13-і - шабуыл жасады деген күдіктілер, сегізі - бейбіт тұрғындар
Қазақстан билігі шабуыл жасағандар "радикалдық діни топ жақтастары болуы мүмкін" деген болжам айтады.
Шабуылдан соң Ақтөбеде террорлық қауіп-қатердің ең жоғарғы "қызыл сызығы" деңгейі жарияланған
Ал 6 маусымда Қазақастанда 40 күн мерзімге террорлық қауіп-қатердің "сары деңгейі" жарияланған.
