
Флорида штатына жақындаған "Айзек" дауылы АҚШ-тың республикалық партиясының жоспарлы жиынын кейінге қалдыруға мәжбүр етті.

Республикалық партия өз съезін тамыздың 27-күні Тампа қаласында өткізіп, онда Митт Ромниді АҚШ президентінің кезекті сайлауына осы партиядан кандидат етіп бекітуді жоспарлаған еді.

Республикалық партия енді негізгі шараларды тамыздың 28-күні өткізуді ұйғарғандарын мәлімдеді.

"Айзек" тропикалық дауылының салдарынан бұған дейін Гаитиде төрт адам мерт болды
Дауыл өтетін кейбір аймақтардан мыңдаған адам қауіпсіз аймаққа көшірілді.

