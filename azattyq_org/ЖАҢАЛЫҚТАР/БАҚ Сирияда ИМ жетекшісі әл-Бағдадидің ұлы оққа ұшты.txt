"Ислам мемлекеті" (ИМ) экстремистік ұйымының жетекшісі Абу Бакр әл-Бағдадидің ұлы Худайфа әл-Бағдади Сирияның Хомс қаласында көзі жойылды деп хабарлады жиһадшылармен байланысы бар ақпарат арнасына сілтеме жасаған Reuters агенттігі.
Исламшыл содырлар хабарламасында Худайфа әл-Бағдадидің Хомстағы жылу электр станциясы жанында Сирия және Ресей әскерилеріне қарсы операция кезінде оққа ұшқаны айтылады
Бұл хабар әзірге басқа ақпарат көздерінен расталмады.
Абу Бакр әл-Бағдадидің өзі қайда екені белгісіз
Бірақ Reuters жиһадшылар таратқан мәлімдемеде айтылғандарға қарап, оның әлі тірі болуы мүмкін екенін айтады
Бұған дейін Ресей әскерилері мен Syrian Observatory for Human Rights ұйымы ИМ жетекшісінің қаза болғаны жайлы бірнеше рет хабарлағанымен, кейін ол ақпарат теріске шығарылған.
Telegram бізге жазылыңыз
АҚШ билігі Абу Бакр әл-Бағдадиге халықаралық іздеу жариялап, оның қайда екені туралы ақпаратқа 10 миллион доллар сыйақы тағайындаған.
