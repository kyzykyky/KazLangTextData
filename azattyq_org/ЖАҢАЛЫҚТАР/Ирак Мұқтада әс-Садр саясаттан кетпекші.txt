
Ирактағы шиитердің ықпалды дінбасы Мұқтада әс-Садр саясаттан кететіні туралы мәлімдеді
Бұл туралы оның мәлімдемесінің қолжазбасы интернеттегі сайтында жарияланды.

Құжатта әс-Садр өзі мен жақтастарының болашақта мемлекеттік қызмет атқару ниеттері жоқ екендігін, парламент сайлауына қатыспайтындарын айтқан
Әс-Садр бірнеше қайырымдылық ұйымдарынан өзге өзімен байланысы бар барлық бірлестіктердің қызметін тоқтатуды ұйғарғанын хабарлаған.

Мұқтада әс-Садрдың есімі 2003 жылы АҚШ әскері Иракқа енген соң жұртқа таныла бастаған
Ол құрған «Махди армиясы» жасағы АҚШ әскери қызметшілерімен бірнеше рет қақтығысып қалған болатын.

Бұған дейін Мұқтада әс-Садр Ирак премьер-министрі Нури әл-Маликимен келісе алмай жүрген
Әл-Малики биыл сәуірде өтетін Ирак парламенті сайлауынан кейін де үкімет басында қалудан үмітті.

