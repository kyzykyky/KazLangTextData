Қазақстан президенті Қасым-Жомарт Тоқаев парламент сенатының алты депутатының өкілетін тоқтатып, орнына жаңа алты депутатты тағайындады
Президент Қазақстанды 30 жылдай билеп, биыл президенттіктен кеткен Нұрсұлтан Назарбаевтың үлкен қызы, сенат спикері Дариға Назарбаева мен сенаттағы комитет төрағасы Мұхтар Құл-Мұхаммедті қайта тағайындады

Бүгін, 12 тамыз күні Ақорда таратқан хабарламада "Мемлекет басшысы қаулы етіп, Нұртөре Жүсіп пен Асқар Шәкіров Қазақстан парламенті сенатының депутаты болды" деп жазылған
Кейіннен Ақорда тағы алты адамның сенат депутаты болып тағайындалғанын хабарлады
Олардың ішінде Мұхтар Құл-Мұхаммед, Андрей Лукин, Дариға Назарбаева, Ләззат Сүлеймен, Дана Нұржігітова, Қанатбек Сафинов бар.
Бұған дейін Бірғаным Әйтімова мен Асқар Бейсенбаевтың сенат депутаты ретінде өкілеті тоқтағаны хабарланған
Әйтімова мен Бейсенбаевтың мандатын алу туралы қаулы да бүгін, 12 тамызда шықты
2016 жылдың қыркүйегінен бері сенатқа мүше Әйтімованың депутаттықтан неге алынғаны әзірге белгісіз
Бүгін таңертең Бейсенбаевтың Ермұхамбет Ертісбаевтың орнына Қазақстанның Беларусь елшісі болып тағайындалғаны хабарланған.
Олардан бөлек, тағы төрт сенат депутатының - Сергей Громов, Георгий Ким, Дулат Қосдәулетов пен Рашид Түсіпбековтің өкілеті тоқтады

Сенатта 47 депутат бар
Оның 15-ін президент тағайындайды
Ал қалған 32-сін облыстық және Алматы мен Астана қалаларының мәслихат депутаттары сайлайды
Сенат депутаттарының өкілеттік мерзімі - алты жыл.​
Telegram бізге жазылыңыз
