
Египетте билік басына келген әскерилер елде Конституцияның күшін тоқтатып, парламентті таратты.Жоғарғы әскери кеңес алдағы жарты жыл мерзімге - сайлаулар өткенге дейін билік басында қалатынын айтып мәлімдеме жасады.Египет оппозициясы жетекшілерінің бірі Айман Нур жаңа әскери биліктің бұл іс-әрекеті шерушілердің көңілінен шығуы тиіс деп мәлімдеді
«Рейтер» агенттігіне берген сұқбатында ол Жоғарғы әскери кеңестің осы шешімін «революцияның жеңісі» деп атады.Бұған дейін Египет премьер-министрі Ахмед Шафик уақытша үкіметтің басты міндеті – «елде тәртіпті қалпына келтіріп, қауіпсіздікті қамтамасыз ету» деп мәлімдеген.Египетте президент Хосни Мүбәрәктің биліктен дереу кетуін талап еткен наразы жұрттың үш аптаға жуық жалғасқан шерулерінен соң ақпанның 11-і күні Мүбәрәк мемлекетті басқаруды Жоғарғы әскери кеңеске тапсырып биліктен кетуге мәжбүр болды.

