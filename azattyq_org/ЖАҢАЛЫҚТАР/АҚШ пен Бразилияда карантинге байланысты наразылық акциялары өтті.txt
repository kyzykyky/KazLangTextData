Әлемнің бірнеше елінде коронавирус індетіне байланысты енгізілген карантиндік шараларды айыптаған наразылық акциялары өтті
АҚШ-тың бірнеше штатында азаматтар жұмыс орындарын қайта ашып, шектеу шараларын жұмсартуды талап етті

Наразыларды президент Дональд Трамп қолдады
Оның пікірінше, кейбір штат губернаторлары қатаң шаралар қолданып, "тым асыра сілтеп жіберген" Алайда шектеу шараларын жұмсартқан кейбір штаттарда коронавирус жұққан адамдар саны ұлғайған

Коронавирус жұқтырғандар саны бойынша АҚШ әлемде бірінші орында тұр
Мұнда 800 мыңнан астам адамнан вирус табылған
43 мыңнан астам адам қайтыс болған

Вашингтон штатының губернаторы Трампты өткір сынап, миллион адамның өміріне қауіп төндіріп, тұрғындар арасында алауыздық қоздырды деп айыптады

Бразилияда да карантинге қарсы митингілер өтті
Оны президент Жаир Болсонару қолдады
Наразылық шараларының бірінде президент жастарды шектеу шараларына қарамастан жұмысқа оралуға шақырды

Бразилияда 41 мыңнан астам адамнан коронавирус табылған
2,5 мыңға жуық адам қайтыс болған

Солтүстік Осетияда (Ресей) жақында жүзден астам адам көшеге шығып, наразылық өткізген
Көбі табысынан айрылып, отбасын қалай асырайтынын білмейтінін айтып шағымданған

Полиция митинг ұйымдастырушысын екі айға қамады
Жергілікті ақпарат құралдарының жазуынша, оның үстінен "жалған ақпарат тарату" және "билік өкіліне күш көрсету" бабы бойынша қылмыстық іс қозғалған
Солтүстік Осетияда үкімет үйінің алдында сол күні 69 адам ұсталған

Ресей оппозициясы сәуір айының соңында қарсылық акциясын өткізуді жоспарлап отыр
Олар коронавирус індеті кезінде халыққа қаржылай көмек көрсетуді талап етеді

Соңғы мәлімет бойынша, Ресейде 53 мыңнан астам адамнан коронавирус табылған
456 адам қайтыс болған.
Әлемде коронавирус жұқтырғандар саны 2.5 миллионнан асты
175 мың адам қайтыс болды.
Telegram бізге жазылыңыз
