Ресей қорғаныс күштері бас шіркеуінің құрылысына Нұр-Сұлтан берген 1 миллион рубль (5,9 млн теңге немесе 15 504 доллар) Қазақстан бюджетінен алынбаған
Бұл туралы Қазақстан қорғаныс министрінің орынбасары генерал-майор Тимур Дәндібаев Азаттыққа берген ресми жауабында хабарлады.
Екі апта бұрын, 14 мамырда Қазақстан қорғаныс министрінің орынбасары генерал-лейтенант Мүслім Алтынбаев "Қазақстанның қорғаныс ведомствосы Ресейдегі бас әскери шіркеу құрылысына белгілі бір сомада қаржы аударды" деген
Ол "Қазақстан атынан Екінші дүниежүзілік соғысқа қатысқандарды4 есімдері Ресейдегі бас әскери шіркеуде сақталатынын" айтқан
Алтынбаев шіркеу құрылысына Нұр-Сұлтанның қанша қаржы аударғанын айтпаған

Қорғаныс министрлігінің Азаттыққа айтуынша, Ресейдегі шіркеу құрылысына жіберілген 1 миллион рубль демеушілерден алынған
"Демеушілер аттарын атамауды өтінді
Себебі бұл көмек жарнама жасау үшін емес, батырларға мәңгі ескерткіш орнату үшін көрсетілген" деп жазады ведомство өкілі

Министрлік жауабында Қазақстанның қорғаныс министрлігі Екінші дүниежүзілік соғысқа қатысқан қазақстандық ардагерлерге "тағзым ету мақсатында архив материалдарын жинап жатқанын" айтқан.
- Осыған байланысты Қазақстан Ресей қорғаныс министрлігіне ардагерлердің суреттерін, қысқаша биографиялық мәліметтерін, соғыста қаза тапқан ардагерлердің ерліктері туралы деректерді жолдады
Бұл материалдар "Еске алу жолы" галереясын құру кезінде пайдаланылады, - дейді ведомство.
Ресей әскерінің бас шіркеуі елдегі ең ірі діни кешендердің бірі болады деп жоспарланған
Оны билік Мәскеу іргесіндегі Кубинка қаласында Екінші дүниежүзілік соғыстағы жеңістің 75 жылдығына орай – 2020 жылы салып бітуі тиіс
Ресей қорғаныс министрлігі шіркеудің халықтың қайырымдылыққа деп берген қаржысына салынып жатқанын айтқан.
Ресми статистика бойынша, 2019-2021 жылдарға бекітілген бюджет бойынша, биыл Қазақстан қорғаныс министрлігіне 315,9 миллиард теңге бөлінген
Бұл сома 2021 жылға қарай 296,41 миллиард теңгеге азаяды.
