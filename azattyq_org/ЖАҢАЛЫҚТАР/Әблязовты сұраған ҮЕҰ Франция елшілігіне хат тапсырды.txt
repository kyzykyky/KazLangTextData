
Астанада үкіметтік емес ұйымдар (ҮЕҰ) құрған "Әблязовты қайтарайық" коалициясы Францияның Қазақстандағы елшісіне Мұхтар Әблязовты қайтаруды сұраған хат тапсырды.

Коалиция өкілдері Әблязовтың Қазақстанда "түрлі қылмыстар жасағанын" айтып, Қазақстанда соттау үшін француз үкіметінен оны қайтаруды сұраған.

"Әблязовты қайтарайық" коалициясы өткен аптада Алматыда құрылған еді
Коалицияны "Азаматтық альянс" бірлестігінің басшысы Сәуле Толғанбаева, ауған соғысы ардагерлері ұйымдарының үйлестіру кеңесінің төрағасы Мұрат Әбдішүкіров және басқалары құрған.

2009 жылдан бері шетелде қуғында жүрген бұрынғы банкир, Қазақстан президенті Нұрсұлтан Назарбаевты сынаушылардың бірі Мұхтар Әблязовты 31 шілдеде Францияның Муан-Сарту қаласында осы елдің қауіпсіздік күштері ұстаған


