Қарағанды қаласы Қазыбек би аудандық №2 соты белсенді Әлия Садырбаеваның үкіметтің үстінен түсірген шағымын қараудан бас тартты.
"Қарағанды қаласы Қазыбек би аудандық №2 сотының шағымданушы арызы қарауға құқығы жоқ
Шағымданушы жауап беруші орналасқан жердегі сотқа арызлана алады" деп жазылған соттың анықтамасында

Белсенді сот арқылы пайдалы қазбалардан түскен қаржыны халыққа беруді заңға енгізуді; Ұлттық қорға қанша ақша түскенін, ол қаржының қаншасы халық игілігіне жұмсалғанын жариялауды; үкіметке халықты масыл деп айыптауға тыйым салуды талап еткен
Садырбаева сотқа жазған арызында биліктен "ұлттық компаниялардың қанша қаржысы шетелдегі банктерде жатқаны туралы ақпаратты ашуды" сұраған.
Белсенді өзі тұрып жатқан жердегі сотқа шағымдануға құқығым бар деп санайды
Ол "Нұр-Сұлтанға барып, сол жақтағы сотқа арызданатынын" айтты

Қыркүйекте Садырбаева Қарағандыда жергілікті белсенділермен Қазақстанның Қытайдағы жобаларына қарсы наразылыққа шыққан
Қарағандылық белсенділер облыстағы вольфрам-молибден кенішінің Қытай инвесторларына "берілгеніне" қарсы болған.
Қазақстандық "Тау-Кен Самұрық" ұлттық компаниясы Қытайдың
Xiamen Tungsten Co.Ltd компаниясымен Қарағанды облысындағы – Жоғарғы Қайрақты және Солтүстік Қатпар кенішін игеру туралы келісімге келген
Қазір жоба бойынша геологиялық-экологиялық және техникалық-экономикалық зерттеу жүріп жатыр
Кен игеру әлі басталған жоқ.
 
