Ұлыбританияның MI5 барлау қызметі басшысы Эндрю Паркер Париждегі сатиралық журналға жасалған шабуыл Еуропаның қазір террорлық қауіппен бетпе-бет келіп отырғанын көрсетеді деп мәлімдеді.
Паркердің айтуынша, Еуропадағы қауіпсіздік мәселесі Сириядағы соғысқа байланысты күрделеніп отыр
Ол Сириядағы соғысқа жүздеген британиялық кетіп жатқанын және олардың отанына "бұрмаланған идеологиямен" оралатынын айтады.
Паркердің сөзінше, соңғы есеп бойынша Сириядағы соғысқа 600 британдық кеткен
Ол "Әл-Қаида" ұйымының "батыс елдеріне жаппай шабуыл жасауды жоспарлап отырған" бөлімі бар дейді.
Барлау қызметінің басшысы радикалды "Ислам мемлекеті" ұйымы Ұлыбританияны түрлі жолдармен қауіп төндіріп отыр, оның ішінде әлеуметтік желілер арқылы британдықтарды теракт жасауға арандатуға тырысады дейді.
Эндрю Паркердің айтуынша, соңғы 15 айда әлемде экстремистер даярлаған 20-ға тарта теракт жоспары әшкереленген.
