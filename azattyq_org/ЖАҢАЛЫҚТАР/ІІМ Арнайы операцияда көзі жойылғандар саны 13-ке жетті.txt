Ақтөбедегі атыс пен террорға қарсы операциялардан оққа ұшқан қылмыскерлер саны 13-ке жетті деп хабарлайды ішкі істер министрлігіне сілтеме жасаған жергілікті агенттіктер.
Министрліктің ресми өкілі Алмас Садубаевтың айтуынша, қазірге дейін "қарсылық танытқан 13 қылмыскердің көзі жойылып, 4-еуі жараланған, 7-еуіне іздеу жарияланған"
Оның сөзінше, қазір сегіз күдікті ұсталып, олардың шабуылдарға қатысы бары тексеріліп жатыр
Қалған күдіктілердің қайда екенін анықтау және оларды ұстау шаралары жасалып жатыр.
Ақтөбеде 5 маусымда бір топ адам екі қару-жарақ дүкені мен әскери бөлімге шабуыл жасап, атыс болған
Атыс пен одан кейінгі арнайы операциядан қаза тапқандардың жалпы саны ресми мәлімет бойынша осымен 19 адамға жетті.
