Қазақстан ақпарат және қоғамдық даму министрі Дәурен Абаев 13 ақпанда Хабар арнасындағы «Открытый диалог» бағдарламасында экс-президент Нұрсұлтан Назарбаевтың жиені, сенат спикері Дариға Назарбаеваның ұлы Айсұлтан Назарбаевтың желідегі жазбасына қатысты пікір айтты
Абаев - Айсұлтанның желідегі жазбаларына реакция білдірген алғашқы билік өкілі

Абаев сөзінде «есірткіге тәуелді адамның жазғаны емес, денсаулығы алаңдататынын» айтты
Министр «Айсұлтан мұндай жазбаларды әлдебір адамдардың манипуляциясының ықпалымен жазып отыр» деп есептейді
Қазақстан ақпарат және қоғамдық даму министрі «Айсұлтанның аты мен денсаулығын пайдаланып отырғандар бар» деп санайды.
Министр Айсұлтанның жазбасын пайдаланып отырғандардың кім екенін нақты атамады.
«Бұл тақырыпты жабатын уақыт келді
Бірінші президенттің жиені болғаны үшін ғана тәуелді адамның қиялынан спекуляция жасау - әділетсіз, моральға сыймайды» дейді ол.
Абаев «бұл оқиғалар Нұрсұлтан Назарбаевты дискредитациялау амалы, лас ойын» деп санайды.
«Кейбір топтар жалған ақпарат таратып, үлкен компаниялардың, жеке адамдардың, тіпті бүтін бір елдің абыройына нұқсан келтіріп жүргенін көріп жүрміз
Бірақ мұның артында жымысқы ой, пайда көру ниеті тұрады және мұндай мысалдар соңғы уақытта біздің елде де көбейіп келеді
Мұның соңы арандап қалуға әкелуі мүмкін
Айсұлтанға қатысты да осыны айтқым келеді
Бұл – бірінші кезекте оның анасының трагедиясы
Ана үшін баласынан асқан қандай қымбат нәрсе болуы мүмкін? Кейбіреулер осы оқиғаға елбасын (бұрынғы президент Нұрсұлтан Назарбаевты айтады - ред.) да араластырғысы келеді
Шу жасап, елді дүрліктіруге тырысады
Бірақ халықтың бағына туған жақсымызды қаңқу сөзге қалай қиямыз? Өзіңіз ойлаңызшы, экономикасы құлдыраған, жоқ боп кеткен, өндірісі тоқтаған елді 30 жылда қазіргідей деңгейге көтеру кімнің қолынан келеді?» деді Абаев эфирде.
Айсұлтан Назарбаев Facebook желісінде пост жариялап, Ұлыбританиядан саяси баспана сұраған
Ол отбасының тарапынан қысым болғанын, Ресейдегі түрмеде отырып шыққанын, осы қиындықтардан құтылу үшін есірткі шеккенін жазды
Айсұлтан жазбасында «қазір төлқұжатын шешесінің көлік жүргізушісі тартып алғанын, полиция құжатын қайтаруға көмектесер деп үміттенетінін» жеткізді
Ол постында атасы Нұрсұлтан Назарбаев (президенттіктен кетсе де, Қауіпсіздік кеңесінің төрағасы ретінде биліктің бір тармағын ұстап отыр) пен шешесі Дариға Назарбаеваны жемқорлыққа айыптаған.
Бұл жазбаны Айсұлтан Назарбаевтың нақты өзі жазғанын тексеру мүмкін болмады
Азаттық тілшісі оған бірнеше рет хабарласқанымен, жауап болмады
Бірақ осыған дейін қазақстандық ақпарат құралдары пост жарияланған Aisultan Rakhat деген Facebook парақшасына хабарласып, Айсұлтан Назарбаевпен видео арқылы сөйлескенін айтқан.
Айсұлтан постында 2015 жылы Ұлыбританияда атасы Нұрсұлтан Назарбаевпен кездескенін жазды
Ол «Нұрсұлтан Назарбаевты шешем маған қарсы» деді
Жазбада Айсұлтан Нұрсұлтан «Нұрсұлтан Назарбаев және оның отбасы басқалардың бизнесін тартып алып жатыр» деп айыптады.
Айсұлтан Назарбаев «шешесі жемқорлық туралы жаздырмас үшін өзіне қарсы компромат іздеп, қысым жасағанын» жазды.
«Шешем мені іздеп жүрді
Іштегі дертімді есірткімен тұншықтырып жүргенде Лондонда тауып алды
Олар күзет жіберіп, Қазақстанға әкетіп, кейін Ресейге қамамақ болды» деп жазылған поста.
Айсұлтанның сөзінше, ол шешесінен қашып жүріп, Лондондағы біреудің пәтеріне рұқсатсыз кірген
Ол британ полициясы өзін Лондондағы пәтерде ұстап, Уондсуэрт (Wandsworth) түрмесіне апарып жапқанын, қамауда отырғанда Дариға Назарбаева мен жүргізушісі бірнеше рет келгенін жазды.
Қазақстанның экс-президенті Нұрсұлтан Назарбаев пен оның қызы, Сенат спикері Дариға Назарбаева 13 ақпанда жарияланған жазбаға қатысты қандай да бір пікір білдірген жоқ.
Былтыр қазанда Лондон соты Айсұлтанды полицияға шабуыл жасағаны үшін шартты жазаға кесіп, "18 ай сынақта болып, 140 сағат қоғамдық жұмысқа жегіледі және мәжбүрлі түрде есірткіге тәуелділіктен емделеді, бір мың фунт айыппұл (1300 доллар) мен бес мың фунт (шамамен 6500 доллар) шығынды төлеуі тиіс" деп шешім шығарған.
Іс материалдарына сай, Covent Garden аймағындағы басқа біреудің пәтердің балконына шығып алған белгісіз ер адамды көрген тұрғындардың бірі полиция шақырған
Полиция келгенде ер адам "есірткі әсерімен полицияға қарсылық көрсеткен, қол жұмсап, тістеген"
ВВС сайты Айсұлтан электрошокерді сындырып тастағанын, полицияның қолын жарақаттағанын жазды.
Бұл сотқа қатысты да Назарбаев әулеті ешқандай пікір білдірмеген.
Айсұлтан Назарбаев – Дариға Назарбаева мен Рахат Әлиевтің (дипломатиялық қызметтерде істеген
2007 жылы қуғанға ұшырап, 2015 жылы ақпанда Вена түрмесінде өлі күйінде табылды
Ресми тергеу ол суицид жасаған деген шешімге келген
Ал Әлиевтің екінші әйелі Эльнара Шоразованың адвокаттары германиялық эксперттерге сілтеп, Әлиевті өлтіріп кетті деген) екінші ұлы.
 
