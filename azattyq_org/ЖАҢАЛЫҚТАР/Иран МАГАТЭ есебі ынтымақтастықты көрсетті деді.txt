
Бүгін Теһран өзінің ядролық бағдарламасы бейбіт мақсатта екенін БҰҰ-ның Атом энергиясы жөніндегі агенттігі растады дей келе, бұл мәселеге қатысты ешбір саяси қысым қабылданбайды деп мәлімдеді
МАГАТЭ-дегі Иран өкілі Али Асғар Солтаниех ирандық ақпарат агенттіктеріне берген сұхбатында, жұма күні жарық көрген МАГАТЭ баяндамасы Иранның бұл агенттікпен ынтымақтастығын жалғастырып отырғанын көрсетеді деді.Ал Құрама Штаттар БҰҰ-ның Атом энергиясы жөніндегі агентігінің жаңа есебіне қарағанда, Иран МАГАТЭ-мен әлі де толық-қанды ынтымақтастық құрмай, уран байытуын жалғастырып келеді деген.

