
Жаңаөзен қаласының мектептерінде 5 қаңтардан бастап сабақ өтіле бастайды деп хабарлады Маңғыстау облысы әкімдігінің баспасөз қызметі премьер-министрдің ресми сайты арқылы
"Ертеңнен бастап оқушылар сабаққа келе бастайды
Демалысқа байланысты оқушыларға шектен тыс ауырлықтар жасалмайды" делінген хабарламада.

Облыстық білім басқармасы желтоқсанның 19-ынан бастап қаңтардың 4-іне дейін қаладағы мектепке дейінгі мекемелер мен мектептерде мерзімінен бұрын демалыс жариялаған болатын.

Жаңаөзендегі 22 мектепте барлығы 22193 оқушы білім алады.

16-17 желтоқсанда Маңғыстау облысының Жаңаөзен қаласы мен Шетпе станциясында болған толқу кезінде ресми дерек бойынша 17 адам қаза тауып, 100 шақты кісі жарақат алды.

