
Кеше Павлодар қалалық соты 24 жастағы азаматты тыйым салынған "Хизб-ут-Тахрир" ұйымына қатысы бар деген айыппен бес жарым жылға соттады
Бұл туралы Азаттық радиосының тілшісіне қылмыстық істер бойынша №2 қалалық сотының баспасөз қызметі хабарлады.

Соттың айтуынша, сотталған азамат 2004-2008 жылдар аралығында "Хизб-ут-Тахрир" ұйымының Павлодар қаласындағы бөлімшесімен байланыста болған
Оны 2008 жылдың мамыр айында жалдамалы пәтерде ұйымның өзге екі азаматымен бірге ұстаған
Қалалық сот айыпталушының өз кінәсінің кейбірін мойындағанын айтты.

Діни мемлекет - халифат құруды көздейтін "Хизб-ут-Тахрир" ұйымының қызметіне Орталық Азия елдерінің бірқатарында, соның ішінде Қазақстанда да тыйым салынған.

