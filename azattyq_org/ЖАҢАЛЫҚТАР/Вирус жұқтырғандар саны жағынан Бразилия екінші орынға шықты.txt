Вирус жылдам тарап жатқан Бразилия науқастар саны жағынан Ресейден озып, екінші орынға шықты
Дүниежүзілік денсаулық сақтау ұйымы Оңтүстік Американы пандемияның "жаңа ошағы" деп атады

Бразилияда 330 890 адамнан коронавирус анықталған, 21 048 адам қайтыс болған
Сарапшылар науқастар бұдан да көп болуы мүмкін деп болжайды
Қазір Латын Америка елі індеттің таралу ауқымы жағынан АҚШ-тан кейін екінші орында тұр
Мұнда бірнеше күн ішінде мыңнан астам адам қайтыс болған
Адам өлімі жағынан әлемде 6-шы орында тұр

ДДСҰ-ның төтенше жағдай жөніндегі директоры Майк Райан "көптеген елде жағдай тұрақты емес, бірақ дәл қазір Бразилия індеттен қатты зардап шегіп жатыр" деді

Латын Америка елдері арасында Мексика 22 мамырда бір күнде 479 адамның коронавирустан қайтыс болғанын хабарлады

Джонс Хопкинс университетінің мәліметінше, АҚШ-та 1,6 млн адамға вирус жұққан, 96 мың адам қайтыс болған
Ресей 326 мыңнан астам адамға вирус жұққанын, 3200 адам қайтыс болғанын хабарлады

Қытай алғаш рет коронавирус тіркелмегенін мәлімдеді
Оңтүстік Кореяда 23 адамнан коронавирус табылған.
