3 шілде күні Алматы қалалық соты оппозициялық саясаткер Владимир Козловтың әйелі Әлия Тұрысбекованың Алмалы аудандық сотының 11 мамыр күнгі шешіміне берген апелляциялық шағымын қарады.
Алмалы аудандық соты 11 мамыр күні Тұрысбекова мен оның жасқа толмаған баласы тұрып жатқан үйін арестен шығару туралы берген шағымын қанағаттандырмай тастаған еді
Алматы қалалық соты да бүгін Тұрысбекованың апелляциялық шағымын қанағаттандырудан бас тартып, Алмалы аудандық сотының Козловтың ісі бойынша үйі тәркіленсін деген шешімін күшінде қалдырды.
Тұрысбекованың адвокаты Ольга Ким "Қазақстан заңдары бойынша жалғыз баспанадан айыруға тыйым салынғанын" айтады.
Бірақ прокурор Сара Жылқыбаева сотта "Козлов ісі бойынша шыққан үкімнің преюдициалдық күші бар екенін айтып, бұл сот ол үкімге қарсы шешім қабылдай алмайтынын" ескертті.
Владимир Козлов 2012 жылы күзде жеті жарым жылға сотталған
Ол сот үкімі бойынша тәркіленуі тиіс үй мен басқа да жылжымайтын мүліктердің иесі болып танылған

Үкім шыққан уақыттан бері үйден басқа, кәмпескеленуі тиіс барлық мүлік мемлекет қазынасына алынған
Ал шағым берілген үйге арест қойылған.
Сенімхат арқылы күйеуінің мүддесін және баласының мүддесін қорғап жүрген Әлия Тұрысбекова қазір осы үйде тұрып жатыр.
