
Бүгін Ресейдің сыртқы істер министрлігінің өкілі Андрей Нестеренко өз елі соңғы күндері тараған Иран Қазақстаннан уран сатып алмақшы деген ақпаратты тексеріп жатқанын айтты
Нестеренконың айтуынша, БҰҰ Қауіпсіздік кеңесінің 1737-ші қарары Иранға ядролық материалдар сатуға қатаң шектеу енгізген
Сондықтан Ресей барлық елдердің үкіметтері осы қарарды орындауы керек деп біледі
Желтоқсанның 29-нан бастап, бірқатар ақпарат құралдарында Қазақстан 1350 тонна уранын Иранға сату жөнінде келіссөздер жүргізіп жатыр деген мәлімет тараған
Қазақстан мен Иран ресмилері ол ақпаратты шындыққа жанаспайды деп, жоққа шығарды.

