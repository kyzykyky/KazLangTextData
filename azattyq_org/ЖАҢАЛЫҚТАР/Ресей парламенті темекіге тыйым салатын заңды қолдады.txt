
Ресей мемлекеттік думасы қоғамдық орындарда темекі шегуге тыйым салатын заң жобасын мақұлдады
Құжатты 441 депутат қолдап, 1 депутат қарсы болды
Енді жобаны парламенттің жоғарғы палатасы бекітуі керек
Одан соң ол президенттің қол қоюына жіберіледі.

Заң жобасы бойынша, кафе, мейрамхана, университеттер мен басқа да қоғамдық орындарда темекі шегуге, темекіні жарнамалауға тыйым салынады
Бұған қоса темекі өнімдеріне салынатын салық көбейіп, темекінің бағасы қымбаттамақ
Егер заң түпкілікті қабылданып жатса, 1 шілдеден бастап күшіне енуі тиіс.

Қазір Ресейде бір қорап темекіні бір АҚШ долларына сатып алуға болады.

Ресейде қазір 44 миллион адам темекі шегеді
Бұл - жалпы халықтың үштен біріне жуық адам.

