
Ауғанстанда екі американ және екі британ жауынгері бомбаға түсіп қаза болды
Дүйсенбі күні тіркелген осы оқиғадан соң тамыз айының басынан бері Ауғанстанда қаза болған АҚШ жауынгерлерінің саны 47-ге жетті
Дәл сол күні АҚШ және НАТО қолбасшысы генерал Стэнли МакКристал ауған соғысының стратегиялық шолуын Пентагон мен НАТО-ның штаб-пәтеріне жолдаған болатын
Құжатта МакКристал Ауғанстандағы жағдайды «күрделі» деп бағалап, стратегияға өзгерістер енгізу қажеттігін жазды
Маккристал қосымша әскер керектігі туралы ештеме айтпады, бірақ НАТО-ның ресми өкілдері алдағы екі апта көлемінде әскер санын көбейтуді жоспарлап отыр.

