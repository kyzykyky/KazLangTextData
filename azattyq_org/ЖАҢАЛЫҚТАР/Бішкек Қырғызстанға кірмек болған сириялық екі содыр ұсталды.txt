25 мамырда Қырғызстанның Баткен ауданы аумағынан ел шекарасына заңсыз өтпек болған 1990 және 1992 жылы туған екі азамат ұсталған
Бұл туралы елдің ұлттық қауіпсіздік жөніндегі мемлекеттік комитеті хабарлады
Комитет дерегінше, олар "қарулы қақтығыс болып жатқан Сирия-Ирак аумағынан келген"

Қауіпсіздік комитетінің жазуынша, екі азаматты тінту кезінде олардан Калашников автоматтарының оқтары табылған
"Ұсталғандардың бірі 2015 жылы ТМД аумағында жүргенде халықаралық террористік ұйымның ықпалына түсіп, қақтығыстарға қатысу үшін Сирияға жіберілген
Оған 2017 жылы террористік сипатта қылмыс жасағаны және басқа елдің аумағында террористік ұйым қызметіне қатысқаны үшін халықаралық іздеу жарияланған" деп жазады комитет

Ұсталған екінші адам да, ведомствоның сөзінше, террористік ұйымның ықпалына ұшырап, Сирия үкіметіне қарсы қақтығыстарға қатысқан

Олар ұлттық қауіпсіздік комитетінің уақытша тергеу абақтысына қамалған
Қазір тергеу амалдары жүріп жатыр

Telegram бізге жазылыңыз
