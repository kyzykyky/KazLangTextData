
Қазанның 2-сі күні Батыс Қазақстан облыстық аппеляциялық коллегиясы журналист Лұқпан Ахмедьяров пен «Уральская неделя» басылымының құрылтайшысына қатысты шешім шығарды.

- Судья Боранбаев алғашқы инстанцияның шешімін өзгеріссіз қалдырды
Ол бойынша «Журналистская инициатива» ЖШС және мен шағымданушы Имашевқа 5 миллион теңге төлеуге міндеттіміз
Сондай-ақ, мақаладағы абзац пен колодаға қойылған оның суретін жоққа шығаруым керек
Сонымен бірге, «Уральская неделя» басылымында мемлекеттік тілде кешірім сұрауым керек, - деді Лұқпан Ахмедьяров.

Журналист бұл шешімге қатысты жоғарғы инстанцияларға шағымданатындығын айтты
Оның сөзінше, «моральдық зардап шектім және денсаулығым нашарлады» деген Имашевтің сотта келтірген дәйектерінде қарама-қайшы тұстар көп.

Батыс Қазақстан облыстық әкімдігінің ішкі саясат бөлімінің бастығы Тілекқабыл Имашев пен баспасөз өкілдері арасында пайда болған дауға 2012 жылы «Уральская неделя» басылымында жарық көрген журналист Лұқпан Ахмедьяровтың «Брат, сват, блат» атты мақаласы себеп болған.

«Жергілікті билік өкілдерінің туыстық қарым-қатынастары» туралы мақалада Тілекқабыл Имашевке қатысты үш сөйлем бар
Онда туыстық байланыстың арқасында «бұрынғы дене шынықтыру пәнінің мұғалімі, қазіргі облыстық ішкі саясат басқармасының бастығы Тілекқабыл Имашевтің карьерасының қалай өскені», оның «активінде» бұрынғы премьер-министр Иманғали Тасмағамбетовтің де бар» екені айтылған.

Тілекқабыл Имашев журналист Лұқпан Ахмедьяров пен «Уральская неделя» басылымының құрылтайшысы үстінен арызданып, моральдық өтемақы ретінде 10 миллион теңге талап еткен.

