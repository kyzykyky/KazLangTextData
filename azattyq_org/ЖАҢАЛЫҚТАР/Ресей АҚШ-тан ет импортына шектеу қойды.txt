
Бүгін Ресейдің АҚШ-тан ет импорттауға салған тыйымы күшіне енді.


Ресейдің ветеринарлық және фитосанитарлық қадағалау қызметі бұған дейін америкалық ет өндірушілердің сиыр, шошқа және тауық етінің салмағын көбейту үшін рактопамин затын қоспау туралы талаппен келіспегенін айтып, АҚШ-тан келетін етке шектеу қою туралы шешім қабылдаған.

Ресей тұтынушылар құқығын қорғау қызметінің басшысы Геннадий Онищенко бүгін АҚШ етке рактопамин затын қосуды тоқтатпайынша, шектеу алынбайтынын, оның ұзаққа созылатынын ескертті.

БҰҰ-ның азық-түлік стандарттарын жасау агенттігі етке аз мөлшерде қосылған рактопамин адам денсаулығына зиян тигізбейді деген қаулы шығарған
Бірақ бірқатар елдерде, оның арасында Қытайда рактопаминге тыйым салынған.

