
Мәнерлеп сырғанаудан қазақстандық 19 жастағы спортшы Абзал Рақымғалиев Словенияның Блед қаласында өткен Triglav Trophy халықаралық турнирінің күміс медалін иеленді.

Рақымғалиев еркін және техникалық бағдарламаның қорытындысы бойынша 182,20 балл жинады
Жарыста ресейлік Артур Гачинский (210,15 балл) жеңіске жетіп, қола жүлдені Жапония спортшысы Дайсуке Мураками (177,43 балл) иеленді.

Абзал Рақымғалиев - 2014 жылы өтетін Сочи олимпиадасына жолдама ұтып алған қазақстандық екі спортшының бірі
Ол былтыр осы жарыстың жеңімпазы атанған еді
Ал 2009, 2011 жылдары қола жүлде алған.

Triglav Trophy – 1992 жылы алғаш рет жасөспірімдер арасында ұйымдастырылған турнир
Ал 2003 жылдан бері бұл жарысқа жасөспірімдермен бірге ересек мәнерлеп сырғанаушылар да қатысып келеді.

