
Қырғызстан үкіметі Ыстықкөл жағасындағы Қазақстан пансионаттарын мемлекет меншігіне айналдырмақ
Бұл туралы бүгінгі баспасөз мәслихаты барысында Уақытша үкімет басшысының орынбасары Азимбек Бекназаров мәлімдеді.«Біз бүгін заңсыз жолмен иеленген меншікті мемлекетке қайтарып жатқан тұста, бұрынғы үкіметтің Қазақстанға берген төрт пансионатын неге қайтара алмаймыз? Қырғызстанның Уақытша үкіметінің алдында Ыстықкөлдегі қазақстандық төрт пансионатты мемлекетке меншігіне қайтару туралы мәселені көтеремін», - деді Бекназаров
Ол сондай-ақ қазір Бакиевке тиесілі көптеген меншік мемлекет иелігіне өтіп жатқандығын айтты.

