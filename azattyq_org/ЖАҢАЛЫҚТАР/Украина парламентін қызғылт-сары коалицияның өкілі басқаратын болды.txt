
КИЕВ: Кеше Украинада Жоғарғы Раданың спикері болып Арсений Яценюк сайланды
Президент В.Ющенконы қолдайтын “Наша Украина - Народная Самоборона” блогының өкілі Яценюк – осы лауазымға ұсынылған жалғыз үміткер болды
Оны соңғы парламент сайлауында жеңіске жеткен “қызғылт-сары коалиция” ұсынды
Өзге парламенттік фракциялар ешкімді ұсынбады
Спикерді сайлауға 226 дауыс қажет болса, Яценюкті 227 дауыс қолдады
Дауыс беруге дейін сөйлеген сөзінде А.Яценюк Ю.Тимошенконы премьер-министр етіп тағайындауды президент В.Ющенкоға мейлінше тез ұсынуға сөз берді.

