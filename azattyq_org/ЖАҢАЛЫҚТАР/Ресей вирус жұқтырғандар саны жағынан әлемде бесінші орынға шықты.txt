Ресейде соңғы бір күнде 11 231 адамнан коронавирус табылды, 86 адам қайтыс болды
Бұл туралы коронавируспен күрес жөніндегі жедел штаб хабарлады
Эпидемия басталғалы бері коронавирус жұқтырғандар 180 мың адамға жетті
1625 науқас қайтыс болды
Осылайша Ресей вирус жұқтырғандар саны жағынан Германия мен Францияны қуып жетіп, әлем бойынша бесінші орынға шықты

Роспотребнадзор мәліметінше, бұған дейін 170 мыңнан астам тест жүргізілген
230 мыңнан астам адам дәрігерлер бақылауында

11 мамырдан кейін Ресейде жұмыссыз апта режимі аяқталуы тиіс
Роспотребнадзор эпидемияға байланысты енгізілген шектеу шараларын үш кезең бойынша алып тастайтынын мәлімдеген
Карантин шараларын жұмсарту туралы шешімді аймақ басшылары қабылдайды

Мәскеу мэрі Сергей Собянин қалада 11 мамырдан кейін де оқшаулау режимі күшінде қалады деп мәлімдеді
Яғни, Мәскеу тұрғындары келесі аптада да таза ауада серуендеп, спортпен айналыса алмайды
Бірақ өнеркәсіп пен құрылыс компанияларының жұмысқа оралуына рұқсат етілген
Қызмет көрсету саласында істейтін кәсіпорындар жабық болады

Мәскеуде эпидемия басталғалы бері 92 мыңнан астам адам коронавирус анықталған
900-ден астам адам қайтыс болған

