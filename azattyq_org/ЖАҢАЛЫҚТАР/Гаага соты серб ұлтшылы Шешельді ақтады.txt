Бұрынғы Югославия жөніндегі халықаралық трибунал серб ұлтшылы Воислав Шешельді әскери және адамзатқа қарсы қылмыс жасады деген айып бойынша ақтады.
Судья Жан-Клод Антонетти сот оған тағылған тоғыз айып бойынша кінәлі екенін дәлелдей алмағанын және ол сот шешімімен бостандықтағы адам саналатынын мәлімдеді
61 жастағы Шешельге адамзатқа қылмыс бойынша үш айып, әскери қылмыс жасау бойынша алты айып тағылған еді.
Шешельдің өзі үкімді жариялау кезінде сотқа қатысқан жоқ.
Воислав Шешельге 1990 жылдары Балқан соғысы кезінде әскери қылмыстар жасады деген айып тағылған
2003 жылы ақпанда ол Гаага трибуналына өз еркімен берілген
Айыптаушы тарап оны 28 жылға соттауды сұрап, бірақ сот процесі созылып кеткен
2014 жылы ол денсаулығына байланысты түрмеден "адамгершілік тұрғыда" босатылған.
Шешель ауруына қарамастан саясатқа араласып, Серб радикалдық партиясын басқарып отыр.
1990 жылы Югославияның жеті мемлекетке ыдырауынан кейін басталған соғыстан 130 мыңға тарта адам қаза тапқан.
