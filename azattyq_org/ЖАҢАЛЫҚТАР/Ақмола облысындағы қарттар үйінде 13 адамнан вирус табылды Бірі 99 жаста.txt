Денсаулық сақтау министрлігі 9 сәуір таңертең Ақмола облысында 13 адамнан коронавирус табылғанын хабарлаған еді.
Ақмола облыстық денсаулық сақтау басқармасының дерегінше, олар Нұр-Сұлтаннан бес шақырым жердегі Аққайың ауылындағы қарттар үйінде тұрады
Оларға 2 сәуірде көз жұмған 1947 жылғы ер адамнан вирус жұққан
Науқастардың арасында 99 жастағы әйел адам да бар

Басқарманың хабарлауынша, 2 сәуірде 73 жастағы ер адам көз жұмғаннан кейін қарттар үйінің қызметкерлері мен сонда тұратын адамдардан анализ алынып, 34 адамнан коронавирус табылған
Олардың арасында 1963 жылғы орталық қызметкері де бар

Басқарма дерегінше, вирустан көз жұмған 1947 жылғы ер адам 216 адам байланыста болған

8 сәуірде Ақмола облысында 1929 жылы туған әйел көз жұмған еді
Дәрігерлер көз жұмғаннан кейін науқаста коронавирус барын анықтаған
Оған да 1947 жылғы ер адамнан коронавирус жұққан деп айтылады

Ақмола облысында барлығы 56 науқас бар: Целиноград ауданында - 51, Аршалы ауданында - 3, облыс орталығы Көкшетау қаласында - 1, Шортанды ауданында - 1 адамнан вирус табылған

Соңғы мәлімет бойынша, Қазақстанда коронавирус жұқтырғандар 764 адам болды

Қарай отырыңыз: Қазақстан аймақтарында коронавирустың тарау жылдамдығы
Telegram бізге жазылыңыз
 
 
