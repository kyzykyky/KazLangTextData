2 мамырда Шымкентте төрт балалы ана Лаура Қалдыбаева қалалық жұмыспен қамту және әлеуметтік бағдарламалар орталығының екінші қабатынан секірмек болды
Қалдыбаева "наурызда 21 мың теңге әлеуметтік жәрдемақыға құжат өткізсем де, әлі күнге дейін есепшотыма ақша түспеді" деп наразылық танытты

Жұмыспен қамту орталығының өкілі Ұлдана Болыстың Азаттық тілшісіне "2 мамырда Лаура Қалдыбаева мен төрт баласына үш айдың әлеуметтік көмегі - 310 мың теңге аударылғанын, ақша есепшотына әлі түспегенін" айтты.
No media source currently available
Ұлдана Болыс наразылық танытқан Лаура Қалдыбаеваға жәрдемақының есепшотына жіберілгені туралы құжатты көрсетті
Осыдан соң Қалдыбаева екінші қабаттан түсіп, үйіне қайтты

Көп балалы аналарға берілетін әлеуметтік жәрдемақыны көбейту туралы талап ақпан айында Нұр-Сұлтанда (сол кездегі - Астана) бір отбасының бес баласы өрттен қаза тапқан соң жиі айтыла бастады
Ал 27 ақпанда өткен "Нұр Отан" партиясының съезінде сол кездегі президент Нұрсұлтан Назарбаев әр балаға 21 мың теңге төленсін деп, кейін үкіметке көмек сәуірден бастап берілсін деген
Бұл тапсырма негізінде парламент әзірлеген заңға қазіргі президент Қасым-Жомарт Тоқаев сәуірдің басында қол қойған
Сәуірдің соңында еңбек және халықты әлеуметтік қорғау министрлігі жағдайы төмен отбасылар жәрдемақы ала бастағанын хабарлаған

