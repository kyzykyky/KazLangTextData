
Йеменнің оңтүстігіндегі Лодер қаласындағы қақтығыстан соңғы бес күнде кем дегенде 222 адам қайтыс болды, оның 183-і - "Әл-Қаиданың" сарбаздары деп хабарлады елдегі қауіпсіздік қызметі.

Кеше содырлармен соғысу үшін Лодерге лаңкесткке қарсы күрес бөлімінің 200 жауынгері аттанған
France-Presse агенттігінің хабарлауынша, бүгін Лодерде атыс болған жоқ, содырлар шегінген.

Абьян уәлаятының орталығы Зинджибар қаласынан солтүстік-шығысқа қарай 150 шақырым жердегі Лодерге 2011 жылы мамыр айында радикал исламшылар билігі орнаған
Ондағы Йемен әскері мен "Әл-Қаида" сарбаздары арасындағы ұрыс дүйсенбіде басталған.

"Әл-Қаида" Лодерді әуелі 2010 жылы тамызда басып алған еді, бірақ ол кезде үкімет әскері оларды қаладан шығарып жіберген.

