
Азаттық тілшісінің хабарлауынша, сәуірдің 8-і күні Атырау облысы Қызылқоға аудандық соты бұрынғы имам Мұрат Сұлтановтың берген талап-арызын қанағаттандырып, аудан әкімі Жангелді Рахметқалиевке арыз иесіне моральдық өтемақы ретінде 50 мың теңге төлеуді міндеттеп шешім шығарды.Азаттыққа берген сұхбатында бұрынғы имам сот шешіміне қанағаттанатындығын айтты
– Ең бастысы, сот менің ар-намысымды қорғап, талабымның дұрыс екендігін қолдады
Әкім жазасын алды
Енді ол діндар адамдарға күйе жағып, жазықсыз қудаламас бұрын бұл оған сабақ болады деп үміттенем, – деді М.Сұлтанов.М.Сұлтановтың айтуынша, ол мешіт ғимаратын әкімшілікке беруден бас тартқаннан кейін әкім Жангелді Рахметқалиев оны қудалап, мешітке кіруіне тыйым салған және дәстүрлі емес діни ағым – салафизмнің өкілі деп кінәлаған.

