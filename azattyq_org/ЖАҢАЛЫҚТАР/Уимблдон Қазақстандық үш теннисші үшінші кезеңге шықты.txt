20 жастағы әлемнің 70-ракеткасы саналатын қазақ теннисшісі Зарина Дияс екінші кезеңде испандық Карло Суарес Наварроны 7:6, 5:7 және 6:2 есебімен ұтты
Суарес Наварро – әлемнің 15-ракеткасы.
Зарина Дияс осыған дейін Австралия ашық чемпионатының үшінші кезеңіне дейін жеткен еді
Ол үшінші кезеңде ресейлік Вера Звоноревамен кездеседі.
Тағы бір қазақстандық, әлемнің 65-ракеткасы Ярослава Шведова екінші кезеңде эстониялық Кайя Канепиді жеңді, есеп - 6:3, 6:7 және 6:2
Шведова үшінші айналымда Мадисон Кейспен (АҚШ) ойнайды.
Ерлер арасында қазақстандық, әлемнің 53-ракеткасы Михаил Кукушкин де үшінші кезеңге өтті
Ол екінші кезеңде канадалық Фрэнк Данцевичті 6:3, 6:2, 6:3 есебімен жеңді.
Уимблдон – әлемдегі Grand Slam (Үлкен шлем) сериясына кіретін ең ірі төрт теннис турнирлерінің бірі
Лондонда өтетін жарыстың жүлде қоры 25 миллион фунт стерлингті құрайды
Теннис турнирі 6-шілдеде аяқталады.
