Ташкентте жедел жәрдем қызметінде істейтін бір топ медицина қызметкері президент Шавкат Мирзияевке ашық хат жазып, үкімет пандемия індеті кезінде жалақыны өсірмей, уәделерін орындамай отыр деп шағымданды

Мирзияевтің атына жазылған хат Telegram-да жарияланды
Онда хат авторлары "коронавируспен күресте алдыңғы шепте жүргенімізбен COVID-19 тестінен өткен жоқпыз және қорғаныш киімдерімен толық қамтамасыз етілген жоқпыз" деп жазған

"Біз коронавирус жұққандарды төрт айдан бері емдеп келеміз, алайда жалақымыз өскен жоқ, тіпті жалақымызды бермеген кездер де болды" делінген хатта

"Біз, медицина қызметкерлері, 14 күн сайын коронавирус тестінен өтуге тиіс едік, бірақ соңғы төрт айда бір-ақ рет өттік
Бізге вирус жұғуы мүмкін және ағзамыз вирусқа қарсы иммунитет қалыптастырып үлгергендіктен айналадағы өзге адамдарға тасымалдауымыз да мүмкін еді
Бірақ мұны білмей отырмыз
Біз де адамбыз, біз де отбасымызбен бірге болғымыз келеді
Қашанғы үрей, қорқыныш және күдікпен өмір сүре береміз?" делінген хатта

20 шілдеде президент Шавкат Мирзияев қала әкімдеріне аумақтағы әрбір ауруханадағы жағдайды жеке бақылауға алуды тапсырған еді
Президент әкімдерді ауруханалардың үздіксіз жұмыс істеуіне жағдай жасауға міндеттеген
Оның айтуынша, елдегі COVID-19 ауруымен байланысты адам өлімінің 80 пайызы Ташкентте тіркелген

Орталық Азияда халқы ең көп мемлекетте соңғы мәлімет бойынша, 17 590 адамнан коронавирус табылған
91 адам қайтыс болған.
