
15 шілде күні Қызылорда облысында күріш алқабына химиялық дәрі шашып жүрген Ан-2 ұшағы апатқа ұшырады деп хабарлады «Новости-Казахстан» агенттігі.

Төтенше оқиға жергілікті уақыт бойынша таңертеңгі сағат сегіз кезінде Шиелі ауданында болған
«Астана Флоен Спур» компаниясының иелігіндегі ұшақтың экипажындағы екі адам да зардап шекпеген деп хабарлады облыстық төтенше жағдайлар қызметі.

Бұған дейін, маусымның 28-і күні Қызылорда облысы Сырдария ауданына қарасты Тереңөзек кентіне жақын маңда химиялық жұмыстар атқарып жүрген Ан-2 ұшағы апатқа ұшыраған еді
Ол жолы ұшақ командирі қаза тауып, екінші ұшқыш ауыр жараланған.

Қазақстанда 2012 жылғы желтоқсан айынан бері бірнеше ұшақ апатынан жиыны 50 адам мерт болған.

