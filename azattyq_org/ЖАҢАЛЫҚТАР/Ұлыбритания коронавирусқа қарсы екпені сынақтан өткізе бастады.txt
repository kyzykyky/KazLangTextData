Ұлыбританияда Оксфорд университетінің бір топ ғалымы коронавирусқа қарсы екпені сынақтан өткізе бастады
Оған елдің әр аймағынан мыңнан астам ерікті қатысып жатыр
Олардың екеуіне инъекция салынып та қойған

Видео: Ұлыбританиядағы сынақ (Орыс тілінде).
Бір шприцте - коронавирус екпесі, екіншісінде менингит екпесі болған
Ғалымдардың мақсаты - препараттың қауіпсіз екеніне көз жеткізу және коронавирусқа қарсы иммунитетті қалыптастыру

Вакцина шимпанзе вирусы мен коронавирустың жаңа түрінің генетикалық коды негізінде әзірленген
Зерттеушілер жарты жыл ішінде нәтижесі белгілі болады деп санайды.
Әлемде ондаған зерттеу ұйымы коронавирусқа қарсы вакцина шығарумен айналысып жатыр
Жақында Германия сынақты бастағанын хабарлаған

Дүниежүзілік денсаулық сақтау ұйымының дерегінше, қазір әлемде 70 вакцина дайындалып жатыр
АҚШ пен Қытай алғаш болып препаратты еріктілерге салып көрген

Мамандардың айтуынша, кемінде 2021 жылдың басында коронавирустан екпені жаппай қолдануға болады

Коронавирустың жаңа түрі өткен жылы желтоқсан айында Қытайда тарала бастаған
Ресми дерек бойынша, әлемде COVID-19 ауырғандар саны 3 миллионға жуықтаған
Індет тарағалы бері 195 мыңнан астам адам қайтыс болған.
Telegram бізге жазылыңыз
