Сауд Арабиясының 91 жастағы королі Абдулла ибн Абдул-Азиз әл-Сауд қайтыс болды
Бүгін таңертең Сауд Арабиясының мемлекеттік телеарнасы хабарлауынша, король жергілікті уақыт бойынша жұмаға қараған түні қайтыс болған
Корольдің нақты неден қайтыс болғаны айтылмаған, бірақ өткен жылдың аяғында король Эр-Риядта ауруханаға түсіп, өкпе ауруына шалдыққаны анықталған.
Король тағына Абдулланың 79 жастағы өгей інісі, таяуда король міндеттерін жүктеп алған тақ мұрагері Салман ибн Әбдел Әл Сауд отырмақ.
Король Абдулла таққа 2006 жылы отырған
Бірақ ол өзінің алдындағы король Фахд та ауыр науқасқа шалдыққандықтан елді іс жүзінде 1990 жылдардан бастап басқарып келген.​
