1 шілдеде Қазақстанда 1509 адамнан коронавирус анықталды
Оның 981-інде аурудың клиникалық белгілері байқалмаған
Өткен тәулікте вирустан 214 адам жазылып шыққан
Бұл туралы денсаулық сақтау министрлігі хабарлады.
Ресми дерек бойынша, вирус жұқтырғандардың жалпы саны 42574-ке жетті

Вирус жұқтырғандардың жалпы саны ресми деректегіден көп болуы мүмкін
19 маусым күні денсаулық сақтау вице-министрі Ләззат Ақтаева COVID-19 инфекциясының бар-жоғын анықтайтын ПТР талдауын 56 зертхана жүргізіп отыр деп айтқан
Олардың арасында жекеменшік зертханалар көп
Соңғы екі “Олимп”, Invivo, “МПК” секілді жекеменшік зертханалар ПТР талдауын жүргізуді не жартылай не толық тоқтатқан
Тұрғындар ПТР анализін тапсыру қиындығын шағынған.
Ақтаева сондай-ақ бір тәулікте алынатын тест саны 28 мыңға жеткенін, келешекте 35 мыңға жететінін айтқан
Алайда 1 шілде күні денсаулық сақтау вице-министрі Людмила Бюрабекова алдыңғы тәулікте 19,5 мың тест жасалғанын айтты
Сондай-ақ, ел өңірлерінде пневмонияға шалдығып, салдарынан қайтыс болып жатқанда күрт артты
Жергілікті денсаулық сақтау басқармалары ПТР талдауы теріс нәтиже көрсетіп жатқанын, бірақ клиникалық белгілері бойынша COVID-19 ауруына ұқсайтынын айтқан.
Ресми мәлімет бойынша, Қазақстанда коронавирустан 188 адам қайтыс болған
Үкімет COVID-19 өлімін 30 маусымнан бері жаңартпады
Кісі өлімі жөніндегі дерек соңғы рет 29 маусым өзгерді
Оған дейін күніне он шақты кісі өлімі хабарланып отырған.
COVID-19 ауруынан жазылып шыққандар саны 14 мыңнан асты
Сәрсенбі күні денсаулық сақтау министрлігі қазір 27 319 адамның емделіп жатқанын, оның 249-ы бала екенін хабарлаған
Министрлік мәліметінше, емделіп жатқандардың 11 242-сі стационарда, 16 077-сі амбулаториялық бақылауда болған.
