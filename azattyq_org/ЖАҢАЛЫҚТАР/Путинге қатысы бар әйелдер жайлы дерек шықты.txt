Кремль Reuters агенттігі мақаласында айтылған мәліметті - бизнесмен Григорий Баевский Ресей президенті Владимир Путинге қатысы бар әйелдерге жылжымайтын мүлік берген деректі тексермейтінін айтты
Путиннің баспасөз хатшысы Дмитрий Песков ол мақаланы "жарияланатыны белгілі болған ақпараттың бір бөлігі" деп атады.
Reuters жазбасында Путиннің кіші қызы Катерина Тихонова туралы, ресейлік БАҚ "Путинге қатысы бар" деп сипаттайтын гимнаст Алина Кабаеваға туыс екі әйел жайлы және 2012 жылы Путиннің туған күні құрметіне календарьға суретке түскен студент Алиса Харчева жөнінде айтылған

Мақалаға қарағанда, бизнесмен Григорий Баевский үш әйелге қымбат жылжымайтын мүліктерді сатқан не берген: Баевский 2013 жылы Мәскеу маңындағы Успенскідегі үй мен жерді Алина Кабаеваның 81 жастағы әжесі Анна Зацепинаға берген; 2009 жылы Алина Кабаеваның сіңілісі Ляйсан Кабаеваға пәтер берген; одан кейін Мәскеудегі коттедж қалашығындағы пәтерді Алиса Харчеваның атына аударған

Бизнесмен Баевский Путиннің қызына компаниясын аударып берген
Ресми мәліметке қарағанда, Баевский қосалқы иелік ететін компания соңғы екі жылда мемлекеттік құрылыс жұмыстары саласында 6 миллардтай рубль (88 миллион доллар) пайда тапқан.
Баевский мен Путиннің байланысын бұған дейін Organised Crime and Corruption Reporting Project (OCCRP) медиа тобына арнап тексеру жүргізген журналист Роман Анин анықтаған.
Transparency International агенттігінің ресейлік бөлімшесінің бас директоры Антон Поминов бұл дерек жайлы "әзірше жемқорлықтың дәлелденгені жайлы айту ерте" дейді.
