Француз полициясы Париждің солтүстік жағындағы Даммартен-ен-Гоэль аймағында күдіктілер бір адамды кепілге алып, жасырынып қалған аймақты қоршауға алды деп хабарлады Live TV телеарнасы.
Франция ішкі істер министрі Бернард Газневтің айтуына қарағанда, қазір күдіктілер - ағайынды Шериф және Саид Куачилерді "залалсыздандыру" операциясы жүріп жатыр.
Бұған дейін полиция Даммартен-ен-Гоэль аймағында ағайынды Куачилер мінген, ішінде кепілге алынған адамы бар көлікті қуып бара жатқаны, қуғын кезінде атыс естіліп, бір полицей қаза тапқаны хабарланған
Бірақ кейін полицейдің қаза тапқаны жайлы мәлімет жоққа шығарылды.
Қаңтардың 7-сінде Парижде Charlie Hebdo сатиралық журналы редакциясына автоматпен қаруланған үш адам шабуылдап, соның салдарынан 12 адам қаза тапқан, 11 адам жараланған

Тергеу деректері бойынша, ол шабуылға күдіктілер Шериф Куачи мен Саид Куачи - "радикалды исламшыл содырлар, олар журналдың Мұхаммед пайғамбарды карикатуралағаны үшін кек қайтарған".
