
30 сәуірде Иракта парламент сайлауы өтеді
Парламенттегі 328 депутаттық орынға 277 саяси блоктар мен партиялардан 10 мыңнан астам үміткер таласады.

Бұл сайлауға дауыс беруге Ирактың 20 миллионнан аса азаматы қатыса алады
Депутаттық мандаттың көбін премьер-министр Нури әл-Маликидің "Құқықтық мемлекет" альянсы иеленеді деген болжам жасалып отыр
Болжам бойынша, күшті оппозицияның жоқтығынан әл-Малики премьер-министр қызметіне үшінші рет сайлануы мүмкін.

Бірақ жаңа үкіметті жасақтау үшін оған сүнниттік, шииттік топтар мен күрдтердің қолдауы қажет болмақ.

2010 жылы парламент сайлауларынан кейін үкіметті жасақтауға бірнеше ай кеткен еді.

