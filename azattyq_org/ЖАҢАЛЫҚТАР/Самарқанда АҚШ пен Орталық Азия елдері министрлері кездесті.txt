Орталық Азия елдерін аралап жүрген АҚШ мемлекеттік хатшысы Джон Керри бүгін Өзбекстанның Самарқан қаласында барды
Әуежайда ол өзбек президенті Ислам Каримовпен кездесті.
Самарқанда бүгін Орталық Азиядағы бес ел – Қазақстан, Қырғызстан, Тәжікстан, Түркіменстан мен Өзбекстан сыртқы істер министрлері мен АҚШ мемлекеттік хатшысының қатысуымен кездесу өтеді.
Бұған дейін Самарқандағы кездесуде аймақ мәселелері, соның ішінде Ауғанстандағы жағдай талқыланады деп хабарланған
Бұл шара АҚШ-тың Орталық Азия аймағы елдерімен бірге бастайтын «С5+1» атты жаңа форматтағы диалогы болмақ.
АҚШ мемлекеттік хатшысы Джон Керри аймақ елдеріне сапарын сенбі күні Қырғызстаннан бастаған
Бішкекте ол Қырғызстан президенті Алмазбек Атамбаевпен, сыртқы істер министрі міндетін атқарушы Эрлан Абдылдаевпен кездесулер өткізіп, Қырғызстандағы АҚШ елшілігі жаңа ғимараты мен Орталық Азиядағы Америка универститеті жаңа кампусының ашылу рәсімдеріне қатысты.
Аймақ елдеріне сапары қарсаңында Джон Керриді бірқатар халықаралық ұйымдар мен АҚШ-тың кейбір саясаткерлері Орталық Азия елдері үкіметтеріне сол елдердегі бұзылып отырған адам құқықтарының жағдайын ашық айтуға шақырған.
