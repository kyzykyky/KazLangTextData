Журналист Жасұлан Көжеков қайтыс болды деп хабарлады журналистің туыстары мен жақын әріптестері
Жақын достарының айтуынша, Жасұлан Көжеков 30 қаңтарда таңертең Түркияның Анталья қаласында көз жұмған
Оның неден қайтыс болғаны әзірге белгісіз
Ол бірнеше жыл бұрын Қазақстаннан Түркияға көшіп кеткен

"Бүгін Түркияда бауырымыз әрі әріптесіміз Жасұлан Көжеков мезгілсіз қайтыс болды
Қазақстанның журналистік қауымдастығы үшін орны толмас қаза
Иманды болсын" деп жазды журналистің бұрынғы әріптестерінің бірі Артур Нығметов Facebook желісінде

Жасұлан Көжеков 1969 жылы туған
Атыраудың мемлекеттік университетін тәмамдаған
Жақын әріптестерінің айтуынша, 90-жылдары Atyrau Today тәуелсіз басылымын ашып, өткір қоғамдық-саяси мәселелерді қозғаған
Бірақ кейіннен бұл басылым жабылған.
Жасұлан Көжеков 2009-2011 жылдары Азаттықтың Нұр-Сұлтандағы тілшісі болды
2010 жылы Соғыс және бейбітшілік институтының адам құқығы саласында тағайындаған беделді сыйлығына ие болған

Көжеков мұнай саласында сараптама мақалалар жазған
Соңғы жылдары публицистикамен айналысқан
Оны жақсы білетін әріптестері "батыл жазатын журналист, өмірге құштар адам болған еді" дейді

 
 
 
 
