
Өзбекстан президенті Ислам Каримовтің қызы Гүлнара Каримоваға қатысы бар Terra Group медиа-холдингінің банктік есеп-шоттары бұғауланды.

Ташкентте орналасқан "ИнфинБанк" өкілінің Азаттықтың Өзбек қызметіне хабарлауынша, Terra Group холдингінің есеп-шоттары "ірі қаржылық заң бұзушылықтарға қатысты жүріп жатқан тергеулерге" орай бұғауланған


Terra Group холдингі Гүлнара Каримоваға қатысы бар бірнеше телеарна және радио компанияларына, ақпараттық онлайн порталдарына иелік етеді.

Өткен аптада холдинг бақылайтын Ташкентте таралатын танымал үш радио, Каримованың бақылауындағы төрт телеарна хабар таратуын тоқтатқан еді


Бұл ақпарат құралдары негізінен Каримованың бизнесін насихататтайтын хабарларды тарататын.

Terra Group өкілдері қазір холдинг жұмысын тоқтатқанын растады, бірақ бұл жағдайға қатысты толық ақпарат беруден бас тартты.

