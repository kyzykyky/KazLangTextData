АҚШ президенті Барак Обама Ресей президенті Владимир Путинмен телефонмен сөйлесіп, Сириядағы жағдайды талқылады деп хабарлады Ақ үйдің баспасөз қызметі.
Әңгімеде Путиннің Сириядан Ресей әскерінің бір бөлігін шығару және саяси келіссөз жүргізу үшін қақтығысты толық тоқтататын шаралар туралы мәлімдемесі талқыланған.
Ақ үйдің мәлімдемесінде Барак Обама "бітім орнағалы бері қақтығыс пен зорлық-зомбылықтың қажетті деңгейге дейін азайғанын" қоштаған
Бірақ ол Сирия билігінің шабуылдау әрекеттері бітімді бұзу және БҰҰ арағайындығымен өтетін бейбіт келіссөзге нұқсан келтіру қаупін төндіреді деген.
Барак Обама Сириядағы гуманитарлық көмек көрсетуде белгілі бір ілгерілеу барын, бірақ Башар Асад күштері келісілген аудандарға гуманитарлық көмек жеткізуге жасалған кедергілерді жоюы қажет екенін айтқан
АҚШ президенті Сириядағы қақтығыстың тоқтауына саяси өзгерістер ықпал етуі тиіс екенін жеткізген.
Украина мәселесіне қатысты Барак Обама Украина шығысындағы қақтығысты тоқтату және аймаққа Еуропадағы қауіпсіздік және ынтымақтастық ұйымы бақылаушыларын кіргізу туралы келісімді орындау қажетін білдірген.
