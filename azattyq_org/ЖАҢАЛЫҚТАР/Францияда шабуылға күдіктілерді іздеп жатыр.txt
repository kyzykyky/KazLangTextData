Франция полициясы Charlie Hebdo сатиралық журналы редакциясына шабуыл жасады деген күдіктілерді - ағайынды Шериф және Саид Куачилерді үш күннен бері іздеп жатыр.
Қазір полиция Париждің солтүстік-шығысындағы Пикардия аймағын шолып жүр
Жергілікті ақпарат құралдары аймақта атыс үні естілгенін хабарлайды
Іздестіру жұмыстарына тікұшақтар да тартылған
Болжам бойынша, күдікті екеу Пикардияда жанармай құю станциясын тонаған

Қаңтардың 7-сінде журнал редакциясына автоматпен қаруланған үш адам шабуылдап, соның салдарынан 12 адам қаза тапқан, 11 адам жараланған

Тергеу деректері бойынша, "Шериф Куачи мен Саид Куачи - радикалды исламшыл содырлар, олар журналдың Мұхаммед пайғамбарды карикатуралағаны үшін кек қайтарған".
Әке-шешелері Алжирден келген Шериф пен Саид Куачилер Парижде туған
2008 жылы Шериф Куачи "Иракқа содырлар жөнелтуге қатысы бар" деген айыппен үш жылға сотталған.
Қаңтардың 8-інде Франция шабуылдан қаза тапқандарды аза тұтты
Бұл күні елде марқұмдарды еске алу акциялары мен шерулер өтті.​
