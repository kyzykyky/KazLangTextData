
АҚШ вице-президенті Джо Байден "Ресей халықаралық тәртіпті құрметтеуі тиіс, олай етпеген жағдайда бұл ел бұдан ары оқшаулана береді" деп мәлімдеді.

30 сәуір күні Вашингтонда, Атлантикалық кеңес отырысында сөйлеген Байден "Ресей мен халықаралық қауымдастықтың ынтымақтастығы барлық тараптарға пайдалы болар еді" деді.

Вице-президент "Ресейдің халықаралық интеграциядан тек барлық тараптар мойындаған тәртіп пен ережелерді сақтағанда ғана пайда көретінін" ескертті
Байден "АҚШ-тың Ресейді осымен бірнеше мәрте Украинадағы жағдайды тыныштандыруға ықпал етуге, қазіргі бағытын өзгертуге шақырғанын" айтты


Вице-президент "АҚШ президенті Барак Обаманың маусым айында еуропалық турне аясында Польшаға баратынын" хабарлады
Сол кезде Обама G7 ("үлкен жетілік") саммитіне қатысып, екінші дүниежүзілік соғыс кезінде одақтас елдер әскерінің Нормандияға түсуіне 70 жыл толуына орай Францияда өтетін салтанатты кездесуге барады.

