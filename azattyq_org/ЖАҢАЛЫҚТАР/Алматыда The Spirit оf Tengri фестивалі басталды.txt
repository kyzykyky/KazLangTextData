Алматыда бүгін The Spirit оf Tengri этникалық музыка фестивалі басталды
Онда өнерін көрсететін 13 шығармашылық ұжымдар арасында Қазақстаннан «Арқайым», «Шарапат», «Алдаспан» және «Тиграхауд» топтары бар.
Бұл фестивальға Ресей құрамындағы елдерден – Радик Тұлыш және «Чалама» (Тыва), Чалтыс Таннагашева мен Нариман Исенов (Таулы Шория), «Арғымақ» (Башқұртстан), бурят-норвегтік Nordic-Namgar жобасы, сонымен қатар Венгрия, Грузия, Қытай мен Түркиядан келгендер бар.
Екі күнге жалғасатын The Spirit of Tengri музыка фестиваліне қатысушылар ежелгі ұлттық әуендерді қазіргі заман нақышына салып орындайды
Сондай-ақ концертте көмеймен ән айтушы Еділ Құсайынов Құрманғазы атындағы Қазақ ұлттық конвсерваториясы хорымен бірге өнер көрсетпек.
Концерт сенбі және жексенбінің кешінде Алматыдағы Республика сарайы алдында жұртшылыққа тегін көрсетіледі.
