Джакартада өтіп жатқан Азия ойындарында қазақстандық Алина Әділханова көркем гимнастикадан жекелей көпсайыста чемпион атанды

Ол төрт элементпен - шеңбер (обруч), доп, таяқ (булава) және таспамен (лента) өнер көрсетіп, 66,500 ұпай жинады
Күміс Өзбекстан спортшысы Сабина Ташкенбаева (65,850), қоланы Қытай спортшысы Ятинг Жао (65,550) алды.
27 тамызда Қазақстан көркем гимнастика құрамасы командалық жарыста алтын жүлдеге ие болған

Қазір Қазақстан 7 алтын, 8 күміс, 29 қоламен жалпы есепте 10-орында келеді
Азия ойындарына 440 қазақстандық спортшы қатысып жатыр
Жарыстан хабар тарату үшін Азаттық тілшісі Джакартаға аттанған
Азиаданың барлық жаңалығын Азаттық сайтының арнайы парақшасынан оқи аласыздар
Азия ойындары қыркүйектің 2-cі күні аяқталады.
