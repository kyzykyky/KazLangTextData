
Тәжікстан президенті Эмомали Рахмон елдің шығысында әрекет етіп жүрген қарулы топтарға қаруын тастап, жасақтарын таратуды талап еткен ультиматум жолдады
Ультиматумды қолма-қол тапсыру үшін елдің шығысына Тәжікстанның ұлттық қауіпсіздік кеңесінің хатшысы Әмірқұл Әзімов тікұшақпен ұшып шықты
Оның қарсаңында үкімет күштерінің Рашт қаласында жүргізген операциясының нәтижесінде кем дегенде 9 содыр оққа ұшып, жетеуі тұтқынға түсті
19 қыркүйек күні осы қалада үкімет әскерінің автокеруеніне тосын шабуыл жасалып, 28 жауынгер қаза болып, тағы 12-і жараланды
Республика басшылығы бұл шабуыл үшін жауапкершілікті тәжік оппозициясының дала қолбасыларына жүктеді.

