Коронавирус жұқтырғандар Ресейде 50 мыңнан асты
Бұл ақпаратты Ресейдің коронавируспен күрес жөніндегі жедел штабы хабарлады.
Азаттықтың Орыс қызметі - "Радио Свободаның" жазуынша "Коронавирус жұқтырғандардың нақты саны 52 763, оның 29 мыңнан астамы Мәскеуде".
Эпидемия басталғалы Ресейде 456 адам өлген (51-і бір тәулікте), 3 873 адам сауығып шыққан.
Коронавирус Ресейдің барлық аймағына тараған
Мәскеуден кейін Мәскеу облысы (5 959), Санкт-Петербург (1 973), Нижегород облысы (860), Коми Республикасы (507) тұр.
Роспотребнадзордың мәліметіне қарағанда, Ресейде 21 сәуірге дейін 2,14 миллион тест жасалып, коронавирус бар-жоғы тексерілген (тәулігіне +90 мың тест).
Жедел штаб "коронавирус инфекциясын жұқтырғандардың 45 пайызынан астамында ауру белгілері байқалмаған" деп көрсеткен.
