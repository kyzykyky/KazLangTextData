
Жаңаөзен оқиғасы бойынша 6 жылға сотталған Мұрат Қосбармақовтың туысы Нұраддин Беденов сот үкімін оқыған "судьяға бөтелке лақтырды" деп айыпталып, 5 тәулікке қамалды.

Бұл туралы Азаттық тілшісіне Мұрат Қосбармақовтың әйелі Айнұр Төлепова хабарлады
Оның айтуынша, полиция Беденовті 5 маусымда - Жаңаөзен оқиғасы бойынша сот үкімі шыққан күннің ертеңінде қамаған.

"Ол қазір Ақтаудағы абақтыда қамауда отыр" дейді Төлепова.

4 маусымда Жаңаөзен оқиғасы бойынша айыпталған 37 адамға үкім оқылып жатқанда үкімге наразы болған залдағы жұрт судья Аралбай Нағашыбаевқа әртүрлі заттар лақтырып, оны залдан қуып шыққан.

