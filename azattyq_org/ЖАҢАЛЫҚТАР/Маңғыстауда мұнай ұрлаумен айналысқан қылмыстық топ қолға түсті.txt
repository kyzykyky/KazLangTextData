
Маңғыстау облысында аса ірі көлемде мұнай ұрлаумен айналысқан ұйымдасқан қылмыстық топ қолға түсті — деп хабарлайды КТК телеарнасы
Олар Сай-Өтес ауылындағы Өзен-Атырау магистралдік құбырын тесіп, мұнай ұрлап жатқан жерінде құрықталған.ҚР ІІМ криминалдық полиция комитеті төрағасының орынбасары Бекет Айтмағамбетовтің айуынша, қылмыстық топ КаМАЗ, 2 МАЗ, 3 КрАЗ көліктеріне мұнай тиеп жатқан жерінде ұсталған, сонымен бірге олардан алысырақта 3 цистернаға мұнай толтырылып қойылған.Телеарнаның мәліметінше, полицейлер қамауға алған 9 адамның екеуі – Түркменстан, біреуі – Өзбекстан азаматы болып шыққан, ал қалғандары Маңғыстау облысы мен Ақтөбе қаласының тұрғындары
Ұрылар шамамен 600 тонна мұнайды алып үлгерген
Қазір бұл топтың бұған дейінгі іс-әрекеттері тексеріліп жатыр
Криминалдық полицияның өкілі бұл қылмысқа «Қазақстан темір жолы» компаниясы қызметкерлерінің де қатысы болуы мүмкін екенін жоққа шығармайды
Себебі, шикі мұнай теміржол вагондарына тиелуге дайын тұрған.

