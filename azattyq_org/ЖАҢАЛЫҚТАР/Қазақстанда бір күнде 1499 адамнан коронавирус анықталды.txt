19 шілде күні Қазақстанда 1499 адамның коронавирус инфекциясын жұқтырғаны расталды
Ауру белгілері инфекция жұқтырған 706 адамда байқалған
Бұл туралы денсаулық сақтау министрлігі хабарлады.
Қазақстанда эпидемия басталғалы барлығы 71 838 адамнан коронавирус инфекциясы табылған
Бұл көрсеткіш бойынша Қазақстан алғашқы отыз елдің қатарына кіріп, 29-орында тұр.
Аймақ бойынша жағдай мынадай:
Атырау облысы - 9187 (+130),
Алматы қаласы – 9143 (+221),
Нұр-Сұлтан қаласы - 8371 (+226),
Қарағанды облысы – 7058 (+148),
Батыс Қазақстан облысы - 4742 (+95),
Шымкент қаласы – 4453 (+43),
Шығыс Қазақстан облысы – 4087 (+112),
Алматы облысы - 3625 (+43),
Ақтөбе облысы - 2736 (+13),
Жамбыл облысы - 2 896 (+104),
Түркістан облысы - 2477 (+20),
Маңғыстау облысы - 2 294 (+42),
Павлодар облысы - 2 380 (+106),
Қызылорда облысы -2 230 (+19),
Солтүстік Қазақстан облысы - 2 198 (+69),
Ақмола облысы - 2 001 (+52),
Қостанай облысы - 1960 (+56).
COVID-19 ауруынан 43 401 науқас айыққан
17 шілде күнгі мәліметке сай елде, коронавирустан 464 адам қайтыс болған.
20 шілдеде Қазақстанда демалыс күндері 121 адамның коронавирустан қайтыс болғаны хабарланды
Қоғамдық денсаулық сақтау ұлттық орталығының мәліметіне сүйенген Tengrinews сайтының жазуынша, осылайша елде барлығы 585 адам коронавирустан қайтыс болған
Азаттық тілшісі қоғамдық денсаулық сақтау ұлттық орталығына хабарласқанмен әзірге ақпарат ала алмады

Қазақстан 1 тамыздан бастап қоздырушысы белгісіз я зертханада расталмаған вирустық пневмонияны коронавирус статистикасына қоспақ
Жыл басынан 15 шілдеге дейін 234 мың адам пневмонияға шалдыққан, оның 3,3 мыңы қайтыс болған
Денсаулық министрлігі мұның қаншасы қоздырушысы белгісіз белгісіз пневмония екенін айтпады.
