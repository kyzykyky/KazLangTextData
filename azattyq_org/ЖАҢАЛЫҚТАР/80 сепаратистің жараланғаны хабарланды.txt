Өзін өзі жариялаған "Луганск халық республикасының" хабарлауынша, аймақтағы қарулы қақтығыстардан кейінгі бір тәулікте 80 адам (ресейшіл сепаратистерді айтады - ред.) жараланған
"Денсаулық сақтау министрі" Виктор Авакянның айтуына қарағанда, "оның 56-сы - бейбіт тұрғындар"

Ал Киев "Славянск және Краматорск қалаларын азат ету операциясынан үкіметтің 12 сарбазы жараланғанын" хабарлады
Кейінгі күндері Украина армиясы Донецк облысындағы төрт қаланы сепаратистерден қайтарып алды
Бұл елді мекендер тұрғындарына гуманитарлық көмек беріле бастады

Қарулы сепаратистер өздерінің Славянск қаласын тастап кеткенін "Күш сақтау керек әрі қаланы ұстап тұра алмаймыз" деп түсіндіреді
Мұны сепаратистердің сайтында командирлерінің бірі Игорь Стрелков айтқан

Стрелков сепаратистер арасындағы адам шығынын нақты атамаған, бірақ "жасақтың 80-90 пайызы мен қару-жарақтың 90 пайызын аман алып қалдық" деген.
Қарулы сепаратистердің командирі қазір Донецкіде
Өзін қала коменданты деп жариялаған
Стрелков "облыс орталығы (Донецк) Славянксіден гөрі қорғануға қолайлы қала" деп санайды

