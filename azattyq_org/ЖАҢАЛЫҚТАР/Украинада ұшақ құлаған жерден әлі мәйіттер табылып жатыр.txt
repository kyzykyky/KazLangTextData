Австралия премьер-министрі Тони Эббот Украинаның шығысындағы жолаушылар ұшағы құлаған жерден "әлі күнге мәйіттер табылып жатқанын" айтты

Ұшақ апатынан қаза тапқандардың арасында 37 Австралия азаматы және осы елде тіркелген адамдар бар
Опат болғандардың жартысынан астамы - Нидерланд азаматтары
17 шілде күні Амстердамнан Куала-Лумпур қаласына ұшып бара жатып, Украинаның Донецк облысы аумағында апатқа ұшыраған Малайзия ұшағының бортында 298 адам болған еді

Лайнер құлаған аумақты күзету үшін Австралия Еуропаға 190 полиция қызметкерін жібермек
Апат орнын тексеру Нидерланд мамандарының басшылығымен жүргізіліп жатыр

Украина билігінің мәліметтеріне қарағанда, апат орнынан 200-ден астам адамның мүрдесі табылған
Мәйіттер салынған алғашқы авиарейс Нидерландқа 23 шілде, апаттан алты күннен кейін аттанды
Бүгін Харьковтен Нидерландқа қаза тапқан жолаушылар сүйегі тиелген соңғы ұшақ кетеді

