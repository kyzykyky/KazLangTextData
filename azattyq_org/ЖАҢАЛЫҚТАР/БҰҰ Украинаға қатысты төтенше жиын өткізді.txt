БҰҰ Қауіпсіздік кеңесі қарашаның 12-сінде Украинадағы жағдайға қатысты төтенше жиынын өткізді
Жиында АҚШ өкілдері сепаратистердің бақылауындағы аудандарда "кең ауқымды соғыстың қайта басталуы қаупі бар" екенін ескертті.
Қарашаның 12-сі күні НАТО бас қолбасшылығы қарашаның 10-ынан бастап Украинаға Ресейден танкілер, артиллериялық қару-жарақ пен әуе шабуылынан қорғаныс кешендері кіргізіліп жатқанын хабарлаған
Мәскеу бұл ақпаратты теріске шығарып отыр

АҚШ-тың БҰҰ-дағы өкілі Саманта Пауэрс Қауіпсіздік кеңесі жиынында "Ресей бейбітшілік туралы айтқанымен, соғысты өршітуін тоқтатпай отыр" деп мәлімдеді
Халықаралық бақылаушылардың дерегіне қарағанда, кейінгі күндері сепаратистердің позициялары сырттан келген қару-жарақ есебінен біршама күшейтілген.
Брюссельде сөйлеген ЕҚЫҰ бас хатшысы Ламберто Занье ұйымның пилотсыз аппараттарының "сепаратистердің жанында айырым белгілері жоқ әскерилердің жүргенін" байқағанын айтады
Ол бітім шартының орындалуын бақылап жүрген ЕҚЫҰ-ның пилотсыз аппараттарының сигналдарына белгісіз аймақтан жоғары технологиялық әскери құрылғы арқылы бөгет жасалып жатқанын да ескертті.
