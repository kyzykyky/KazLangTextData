
Ақтөбедегі КА-168/2 түзету мекемесінің жанында полицияға қарсылық көрсеткен 26 адамға қатысты әкімшілік шара қолданылды деп хабарлады Ақтөбе облыстық сотының баспасөз қызметі.

Ол азаматтардың 23-і 15 күнге қамалған, емізулі сәбиі бар үш әйел 50 айлық есептік көрсеткішке тең (86 мың 550 теңге) айыппұл төлеу шартымен босатылған.

– Олар Қазақстан республикасы әкімшілік кодексінің 355-бабының 2-бөлігі бойынша айыпталып отыр
Қамауға алынғандардың бесеуі – әйел, – деп хабарлады Ақтөбе облыстық сотының баспасөз хатшысы Гүлзия Мақсатқызы.

Ақтөбедегі жергілікті жұрт «алтыншы» деп атайтын жалпы режимді түрмеде жазасын өтеушілердің туыстары «абақтыдағыларды сабап жатыр» деген хабар естігендерін айтып, қарашаның 8-11-і күндері түрме маңында жиналып тұрған
Соттың айтуынша, ол азаматтар қарашаның 9-ы күні түске таман полицияның қоршауын бұзып, түрме аумағына өтпек болған.

