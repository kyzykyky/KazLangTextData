Иранның батысындағы Керманшах қаласында жұма күні үкіметке наразылық білдіріп шеруге шыққан тұрғындарды полиция күшпен таратты
Шеруге қатысқан ондаған адам ұсталған
Әуелгіде бағаның қымбаттауына наразылық білдірген жұрт көп ұзамай саяси талаптар айта бастаған
Наразылық акциялары бірнеше қалада өткен деп хабарлайды Фарда радиосы.
Керманшахтағы наразылық шеруін полицияның таратуы:

Иранның жартылай ресми Fars және Mehr жаңалықтар агенттіктері Керманшахтағы наразылық акциясына 300 адам қатысты деп хабарлады
Наразылар түрмеден саяси тұтқындарды босатуды талап етіп, "Бостандық немесе өлім" деп ұрандаған.
Әлеуметтік желілерде тараған видеоларда Керманшах қаласының орталық алаңына жиналған адамдардың "Диктаторға өлім келсін!" деп ұрандап тұрғанын байқауға болады
Сонымен бірге наразылар "Халық кедейшілікте өмір сүріп жатыр, ал басшы Аллаға ұқсағысы кеп отыр" деп сын айтқан
Демонстранттар билікті сынаған сөздерінде Иранның рухани жетекшісі аятолла Әли Хаменеидің де, Иран президенті Хассан Роуханидың да аты-жөндерін атаған жоқ.
Иранның Решт, Казвин, Қом және Исфахан қалаларында да наразылық акциялары болғаны туралы хабарланды.
Исфахан қаласындағы наразылық шеруі:

Бейсенбіде үш миллионға жуық тұрғыны бар Мешхед қаласында жүздеген адам көшеге шығып, бағаның қымбаттауына наразылық білдірген
Экономикалық проблемаларды айтумен басталған акция барысында үкіметке қарсы талаптар айтылған.
