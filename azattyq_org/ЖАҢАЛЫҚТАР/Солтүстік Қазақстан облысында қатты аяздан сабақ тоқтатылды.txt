Солтүстік Қазақстан облысының барлық ауданында және Петропавл қаласында 24 желтоқсан күні қатты аязға байланысты мектептерде 1-11 сынып оқушыларына сабақ тоқтатылды.
- Ауа температурасы -25 градус және желдің жылдамдығы секундына екі метрге жеткен жағдайда 1-4 сыныптарға, температура -27 градус болса 1-9 сынып оқушыларына, ал -30 градустан асса және желдің жылдамдығы секундына екі метрге жетсе барлық сыныпқа сабақ тоқтатылады
Бүгін ауа-райының қолайсыз болуына байланысты барлық сыныптарға сабақ тоқтатылды, - деді Петропавл қалалық білім бөлімінің басшысы Айнагүл Сұрағанова.
"Қазгидромет" мекемесінің мәліметінше, бүгін Петропавлда ауа температурасы -32 градусқа дейін төмендеген
Түнге қарай Петропавлда -39 градусқа дейін, ал облыс аумағында -40 градусқа дейін аяз тұрады деп болжанып отыр.
Ресми дерек бойынша, Солтүстік Қазақстан облысында 498 мектепте 71 мыңға жуық оқушы білім алады
Ал Петропавл қаласындағы 36 мектепте 23 мың бала оқиды.
