"Қазақстанның бұрынғы экономика министрі, коррупция күдігіне іліккен Қуандық Бишімбаевты қамау мерзімі 10 қыркүйекке дейін ұзартылды" деп хабарлады Астананың Алматы аудандық №2 сотының баспасөз қызметіне сілтеме жасаған Tengrinews агенттігі.
Пара алды деген күдікке ілінген Бишімбаев Астана қалалық ішкі істер департаментінің уақытша қамау изоляторында отыр
Ол қаңтардың 10-ы күні "топ болып алдын ала сөз байласу арқылы аса ірі көлемде бірнеше рет пара алу фактісі" бойынша ұсталған
Екі күннен соң ол Астананың Алматы аудандық сотының санкциясы бойынша қамалған.
Бишімбаев ұлттық экономика министрі қызметінен 2016 жылдың желтоқсанында коррупцияға қарсы іс-қимыл ұлттық бюросы "Бәйтерек DEVELOPMENT" ұлттық компаниясы қатысты тергеу бастаған соң босатылған
Компания Бишімбаев 2013 жылдың мамырынан 2016 жылдың мамырына дейін басқарған "Бәйтерек" холдингі құрамына кіреді.
