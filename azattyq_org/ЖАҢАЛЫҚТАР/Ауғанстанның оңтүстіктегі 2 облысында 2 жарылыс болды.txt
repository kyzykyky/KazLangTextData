
КАБУЛ: Бүгін Ауғанстаның оңтүстігіндегі Кандагар облысының әкіміне қарсы қастандық жасалды
Әкімнің кеңсесі хабарлағандай, бомба Асадулла Халидтің автокөлігі келе жатқан жолдың бойында жарылып, әкімнің өзі аман қалды, бірақ бейкүнә 3 адам жараланды
Ал жексенбі күні Гильменд облысында болған жарылыстан 5 адам, оның ішінде дін қайраткері мен оның отбасы мүшелері қаза тапты
Жергілікті полицияның мәлімдеуінше, дін қайраткері тәліптермен тығыз байланыста болған және террорлық қастандық жасау үшін құрастырып жатқан бомбасы жарылып кеткен көрінеді.

