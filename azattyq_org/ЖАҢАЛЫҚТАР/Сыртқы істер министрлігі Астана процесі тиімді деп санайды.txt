Қазақстан сыртқы істер министрлігі Сириядағы бейбіт келіссөздің Астана процесі "өз мандатты толық атқарып жатыр" деп санайды
Астанада өткен брифинг кезінде министрліктің ресми өкілі Айбек Смадияров келіссөздің "негізгі мақсаты – Сириядағы ұрысты тоқтату" деп мәлімдеді.
Өткен аптаның соңында АҚШ-тың мемлекеттік департаменті "Астанада өткен соңғы саммитте тараптар Сирия конституциялық комитеті мүшелерінің тізімін жасауда келісімге келе алмағандықтан, Сириядағы жағдайды саясат арқылы реттеу мүмкін болмай отыр деуге болады" деп мәлімдеген

Қазақстан тарапының айтуынша, Сирия мәселесін реттеудің "саяси жолдарын" талқылау, Сирия конституциялық комитетін құру – Біріккен ұлттар ұйымының өз бастамасы.
АҚШ Мемлекеттік департаменті 29 қарашада Ресей мен Иран Башар Асад билігінің БҰҰ Қауіпсіздік кеңесінің қарарында айтылған саяси процеске қатысуға ниеті жоқтығын Астана процесі арқылы жасырып-жауып отыр деп мәлімдеген
Мемлекеттік департамент мәлімдемесінде Астанадағы соңғы келіссөзге қатысушылар Сирия конституциялық комитетіне кіретін мүшелер тізіміне келісе алмағаны, яғни, Сирия дағдарысын саяси жолмен реттеуде алға ілгерілемегені айтылады.
БҰҰ-да Ресей, Түркия мен Иран Астанада өткен соңғы келіссөзде Сириядағы дағдарысты саяси жолмен реттей алмағанын мәлімдеген

Қарай отырыңыз: Сирия келіссөзінде қатысушылар не талқылады? 
No media source currently available
Мемлекеттік департаменттің ресми өкілі Хизер Нойерт "Сириядағы қақтығысты ұзақ мерзімге тоқтатып, дағдарысты саяси жолмен шешу үшін Женевада жыл соңына дейін конституциялық кеңес құрып, оның жиынын шақыру керек еді
Халықаралық қауымдастықтың қолдап отырғаны - осы
Стамбулда өткен төртжақты саммитте Ресей жыл соңына дейін комитет құру ұсынысына қосылған еді" деді.
Астанадағы Сирия бейбіт келіссөзі Женевадағы БҰҰ бастамасымен ашылған келіссөзден бөлек өтеді.
