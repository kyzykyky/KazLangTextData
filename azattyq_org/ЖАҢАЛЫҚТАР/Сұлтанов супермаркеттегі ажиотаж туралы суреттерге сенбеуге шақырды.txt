Қазақстанның түрлі қалаларындағы "азық-түлік ажиотажынан" кейін билік өкілдері 13 наурызда Нұр-Сұлтанда баспасөз жиынын өткізіп, Қазақстанда азық-түлік қорына қатысты мәселе жоқ деп мәлімдеді

Сауда және интеграция министрлігінің айтуынша, Қазақстан азық-түліктің негізгі түрлері бойынша ішкі нарықты өз өнімдермен қамтамасыз етіп отыр және вирус тараған елдердің әлеуметтік маңызды тауарларына тәуелді емес
Елде жарты жылға жететіндей азық-түлік қоры бар.
Азық-түлік бағасының қымбаттамайтынын айтқан сауда және интеграция министрі Бақыт Сұлтанов жұртты әлеуметтік желілерде тараған "супермаркеттегі ажиотаж" туралы суреттерге сенбеуге шақырды.
- Сауда орталықтарына көмек ретінде қаржы бөлініп отыр
Олар белгілі бір бағаны ұстап тұру міндетін алды
Мысалы, кеше (12 наурыз) Нұр-Сұлтандағы бірқатар сауда жүйелеріне қосымша бір миллиард теңге бөлінді
Сондықтан WhatsAрр-та тараған касса маңында түсірілген бір фотоға бола даурығудың қажеті жоқ
Өздеріңіз білесесіздер, егер көлденең түсірсе ондай жағдайды кез келген жерден байқауға болады, - деді Бақыт Сұлтанов

Билік коронавирустан сақтық шараларын күшейткеннен кейін 12 наурызда Қазақстанның түрлі қалаларында дүкендерде, супермаркеттерде жұрт жаппай азық-түлік сатып алып, сауда орындарында ұзын-сонар кезек пайда болған еді

Ауыл шаруашылық министрі Сапархан Омаровтың айтуынша, жедел штаб құрылып, азық-түлікпен қамтамасыз ету бойынша мониторинг жүргізеді
Омаров брифинг кезінде Қазақстанның батысындағы Маңғыстау өңіріне пандемия өршіп тұрған Ираннан, Әзербайжаннан жеткізілетін көкөністер мен жеміс-жидектер қауіпсіздігі туралы сұраққа да жауап берді
Оның айтуынша, бұл екі мемлекеттен импортталатын өнімдердің барлығы дәрі-дәрмекпен өңделеді

- Біз Иранмен шекараны жапқан жоқпыз
Ғалымдардың айтуынша, азық-түлік тауарларында коронавирустың сақталу мерзімі 3-4 үш төрт күннен аспайды, - деді Сапархан Омаров

13 наурызда Қазақстанда Германиядан келген екі азаматқа коронавирус жұққаны анықталды
Екеуі де - Қазақстан азаматтары
Денсаулық сақтау министрі Елжан Біртановтың айтуынша, олар Алматыдағы инфекциялық ауруханаға жатқызылған
Олардың жанында болған шамамен 80-нен астам жолаушы да карантинге жіберіледі
Министр олардың жағдайын жақсы деп бағалады

Оқи отырыңыз: Covid-19 Қазақстанға да келді
Екі адамнан коронавирус табылды
Соңғы дерек бойынша, әлемде Covid-19 коронавирусы 134 мыңнан астам адамға жұққан
Қаза болғандар саны төрт мыңнан асып кетті
Вирус 110-нан астам елден табылды
68 мыңға жуық адам дерттен сауыққан.
Қазақстанмен көрші Ресейде 28 адамға вирус жұққан
Ресей билігі наурыздың 13-інен бастап Италия, Германия, Франция мен Испанияға ұшатын әуе рейстерінің саны қысқаратынын хабарлады.
Telegram бізге жазылыңыз
