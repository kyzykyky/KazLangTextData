
Нигериядағы "Боко харам" содырлары саналатын қарулы адамдар елдің солтүстік-шығысында орналасқан қалаға шабуыл жасағаны, одан жүздеген адамның қаза тапқаны хабарланды


Осы аймақтың сенаторы Ахмед Зана және басқа да билік өкілдерінің хабарлауынша, қарулы топ Гамбору-Нгала қаласына шабуыл жасаған
Олар бейбіт тұрғындарды атып, үйлер мен дүкендерді өртеген
Ақпараттарға қарағанда, 300-дей адам опат болған
Шабуыл 5 мамыр күні кешке басталып, 12 сағатқа созылған


"Боко харам" содырлары сәуір айында Нигерияның солтүстік-шығысында орналасқан Борно аймағындағы мектептен кепілге алған 270 оқушы қызды әлі ұстап отыр
Зананың айтуынша, Гамбору-Нгала қаласындағы әскерді оқушы қыздарды құтқару операциясына алып кеткен
Содырлар қорғансыз қалған қалаға шабуыл жасаған


Кейінгі уақытта Нигериядағы исламшылдар бірнеше қанды шабуыл ұйымдастырды.

