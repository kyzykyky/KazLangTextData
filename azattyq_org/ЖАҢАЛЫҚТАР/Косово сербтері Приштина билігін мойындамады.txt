
Косовоның солтүстігіндегі сербтердің басым бөлігі референдумда өзін өзі жариялап алған Косово республикасын танудан бас тартты.

Ақпанның 14-15 күндері өткізілген референдумға қатысқандардың 99.74 пайызы "Приштина билігін мойындайсыз ба?" деген сұраққа "жоқ" деп жауап берген.

Референдумға дауыс беруге тіркелген 35 мың адамның 75 пайызы қатысты
Референдумның заңдық күші жоқ.

Сербиядан төрт жыл бұрын тәуелсіздігін жариялаған Косово билігі және ресми Белград референдумның өткізілуін сынаған болатын.

