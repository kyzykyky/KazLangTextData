Қырғызстан азаматы Раушан Айткулова билікті елдегі эпидемиологиялық жағдайға байланысты жауапқа тартуды талап етіп, бас прокуратураға арыз түсірді
Бұл туралы Азаттықтың Қырғыз қызметіне бас прокуратураның баспасөз хатшысы Наргиза Кубатова айтты.
Прокуратура өкілі арыздың толық мазмұнын айтқан жоқ.
"Арыз жалпы бөлімде тіркелді
Үкіметті, президент әкімшілігіндегілерді жауапқа тарту туралы арыз" деді Кубатова.
Бұған дейін Раушан Айткулова деген азамат әлеуметтік желіде пандемиядан қаза болған адамдардың өлімі үшін президенттің, премьер-министрдің, үкімет мүшелерінің үстінен Бас прокуратураға және парламентке арызданғанын жазған.
Арызға қатысты президент әкімшілігі, үкімет пікір білдірген жоқ.
Қазіргі ресми мәліметке сай, Қырғызстанда 11538 адамнан коронавирус табылды
149 адам қайтыс болды
Бұдан бөлек, 497 адам пневмониядан көз жұмды
Елде вирус жұқтырғандар мен қайтыс болғандар саны ресми статистикадан көп болуы мүмкін
Себебі Қырғызстанда күнделікті алынатын анализ саны аз.
Елде ауруханаларда орын және маман тапшы
Жұрт дәрі-дәрмек таппай жүргендерін айтады
Билік мамырда экономиканы жандандыру үшін төтенше жағдайды аяқтап, карантинді жеңілдете бастаған
Осыдан кейін Қырғызстанда вирус жұқтырғандар күрт өсе бастады
Үкімет елде қайта карантин жариялаған жоқ.
