
Бүгін Ирақ президенті Жалал Талабани елде наурыздың 7-де өткен парламенттік сайлаудың дауыстарын қайта санауға бұйрық берді
Бұл нұсқауда әділ әрі толық ашықтықты қамтамасыз ету үшін дауыстар наурыздың 21-нен қайта саналады делінген
Талабанидің талабынан бір күн бұрын Ирақ премьер-министрі Нури әл-Мәлики елдің сайлау комиссиясын бірқатар саяси топтардың талабына жауап беруге шақырған
Әл-Мәлики өзінің жоғары басқарушы ретінде елдің саяси тұрақтылығын сақтау мен зорлық-зомбылықтардың алдын алуды қамтамасыз еткісі келетінін айтты.Сайлаудың саналып біткен 93 пайыздық дауысының мәліметтеріне қарағанда, бұрынғы премьер-министр Аяд Аллавидің жақтастары әл-Мәлики блогын 8 мың дауысқа басып озған.

