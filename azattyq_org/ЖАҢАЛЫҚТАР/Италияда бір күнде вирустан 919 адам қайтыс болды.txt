Италия билігі кейінгі бір күнде коронавирустан 919 адам қайтыс болғанын хабарлады
Бұл елде Covid-19 дертінен көз жұмғандар 9134 адамға жетті
24 сағат ішінде 5909 адамнан вирус табылып, елде вирус жұқтырғандар 86 мыңнан асып кетті
Италия қазір қайтыс болғандар бойынша әлемде бірінші, вирус жұқтырғандар бойынша АҚШ-тан (96 мыңнан астам адамнан вирус табылды) кейін екінші болып тұр.
Испанияда бір күнде 569 адам қайтыс болды
Қазір бұл елде барлығы 64 мыңнан астам адам вирус жұқтырып, 4934 адам көз жұмды.
Вирус алғаш тараған Қытайда кейінгі бір күнде 55 адамнан вирус табылып, бес адам қайтыс болды
Бұл елде күн сайын вирус жұқтырғандар азайып келеді.
Джон Хокинс университетінің дерегінше, 27 наурызда әлемде коронавирус жұқтырғандар 566 мыңнан асты
25423 адам қайтыс болды
127768 адам дертінен айықты.
