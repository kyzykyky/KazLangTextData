
Еуропадағы қауіпсіздік және ынтымақтастық ұйымы Днестр маңы аймағы төңірегіндегі дауға қатысты халықаралық келіссөздердің қайта басталу мүмкіндігін қоштады.

Ұйымға төрағалық етіп отырған Литва сыртқы істер министрі Аудрониус Азубалис бүгін Нью-Йорктегі БҰҰ-да сөйлеген сөзінде "5+2" келіссөзін қайта бастау туралы шешім бұл дауды шешу жолындағы маңызды қадам деп атап көрсетті.

"5+2" форматындағы келіссөздерге Молдова, Днестр маңы аймағы өкілдері мен ЕҚЫҰ, Ресей, Украина, АҚШ, Еуропа Одағының бақылаушылары қатысады.

