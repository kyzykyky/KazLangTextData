
15 желтоқсанда Украина астанасы Киевте үкіметке қарсы және оны қолдайтын екі шеру қатар өтпек


Оппозиция өз жақтастарын Тәуелсіздік алаңына шақырып отыр
Олар Украина үкіметінің Еуропа Одағымен серіктестік келісіміне қол қоймағанына наразылық білдірмек


Николай Азаров басқаратын үкімет пен президент Виктор Януковичтің қолдаушылары Киевтің Еуропа алаңына жиналмақ.

АҚШ сенаторы Джон Маккейн сенбі күні Киевтегі оппозиция лидерлері және шерушілермен кездесіп, Украина билігін "азаматтардың өз талаптарын бейбіт түрде білдіру құқығын құрметтеуге" шақырды


Сенбі күні Украина президенті Янукович Ұлттық қауіпсіздік кеңесі хатшысы және қорғаныс министрінің орынбасары Владимир Сивкович пен Киев қалалық әкімдігінің басшысы Александр Поповты отставкаға жіберді
Оларға Украина бас прокуратурасы "30 қарашада, «Еуромайдан» акциясын тарату кезінде қызметтерін асыра пайдаланды" деген айып тақты
Күдіктілер қатарында 30 қараша күні Киев милициясының басшысы қызметін атқарған Валерий Коряк пен оның орынбасары Петр Федчук бар.

