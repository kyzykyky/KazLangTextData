
Кезектен тыс президент сайлауына Қазақстан коммунистік халықтық партиясы атынан түскен кандидат Жамбыл Ахметбеков жексенбі күні Астананың шетіндегі "Лесозавод" кентіндегі №28 сайлау учаскесінде дауыс берді.Ол өзінің "халық үшін дауыс беретінін" айтты.Қазақстандағы кезектен тыс президент сайлауына Ахметбековпен бірге тағы үш кандидат түсіп отыр
Олар - «Табиғат» экологиялық одағынан Мэлс Елеусізов, «Қазақстан патриоттары партиясынан» парламент депутаты Ғани Қасымов және «Нұр Отан» халықтық-демократиялық партиясынан елдің қазіргі президенті Нұрсұлтан Назарбаев.Сайлау учаскелерінде дауыс беру кешкі сағат сегізге дейін жалғасады.

