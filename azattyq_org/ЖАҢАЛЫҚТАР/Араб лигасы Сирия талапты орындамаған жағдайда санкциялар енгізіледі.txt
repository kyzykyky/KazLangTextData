
Араб лигасы Сирияға бүгіннен кешіктірмей елге бақылаушыларды кіргізуді талап етті
Олай болмаған жағдайда лига Сирияға қарсы санкциялар енгізетінін мәлімдеді.

Араб лигасы "егер Дамаск елге зорлық-зомбылықтарды тоқтатуға арналған лиганың жоспарын бағалауға бақылаушыларды кіргізбейтін болса, қарашаның 26-сынан бастап санкциялар енгізеді" деп ескертті.

Санкциялар Сириямен халыққа қажетті тауарлардан өзге заттармен сауда жасасуға шектеу қоюға, елге қатынайтын әуе рейстерін тоқтатуға және Сирияның орталық банкімен қарым-қатынасты үзуге бағытталған.

Араб лигасы президент Башар әл-Ассадтың биліктен кетуін талап еткен толқуға қатысушыларды басып-жаныштауға қатысты лиганың мүшелігінен Сирияны әлдеқашан шығарып тастаған болатын.

