
Чехиядан күштеп қайтарылған қазақ азаматы Марғұлан Мұхамбетовтың туыстары оның қайда екендігін білмейтіндерін хабарлады
Мұхамбетовтың анасы Қалима Кәмиева Азаттық радиосының тілшісіне берген сұхбатында: "Марғұланның Алматыға жеткізілгенін интернеттен оқығандары жайлы ауылдағы таныстарымыздан есіттік
Ал өзі әлі бізге тікелей хабарласқан жоқ",-деп мәлімдеді
Үш жыл бойы босқын мәртебесін сұрап келген «таза дін» мұсылман қауымының өкілі Мұхамбетовті чех офицері 11 қазан күні «Прага-Алматы» әуе бағытымен келіп Қазақстанның шекара қызметіне тапсырды
Чехияда 200-ден астам "таза дін" қауымының өкілдері тұрады
Оларды билік орындары салафиттер деп атайды
Халықаралық адам құқығын қорғаушы ұйымдардың алаңдаушылығана қарамастан, Чехия билігі оларға босқын мәртебесін бермей отыр.

