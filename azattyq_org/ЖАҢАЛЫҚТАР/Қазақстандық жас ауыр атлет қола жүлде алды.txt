Қытайдың Нанкин қаласында өтіп жатқан жасөспірімдер олимпиадасында қазақстандық ауыр атлет Жасұлан Қалиев 77 килограмм салмақта қола жүлдеге ие болды
Ол қоссайыс бойынша 310 килограмм (жұлқа көтеруде - 139 кг, серпе көтеруде - 171 кг) салмақ көтерді


Алтын жүлдені армениялық Накоб Мкртчян (319 кг), күмісті үндістандық Рахул Рагала (316 кг) иеленді.

Бұл - Қазақстанның Нанкиндегі екінші медалі
Осыған дейін дзюдодан Бауыржан Жауынтаев алтын медаль жеңіп алған
Жасөспірімдер олимпиадасы 28 тамызда аяқталады.
