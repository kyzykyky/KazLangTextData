
Германияның федералдық екі аймағында - Баден-Вюртемберг пен Райнланд-Пфальц жерлерінде өткен сайлауларда биліктегі Христиан-демократтар одағы саяси бәсекелестерінен жеңіліп қалды.Екі аймақта да мерейі үстем шықан "жасылдар" партиясы енді социал-демократтармен бірге коалициялық үкімет құрады
Христиан-демократтар одағы 58 жыл бойы үздіксіз басқарған Баден-Вюртембергте енді билік басына "жасылдар" партиясының өкілі 62 жастағы Винфрид Кречманн келді.Ол өз партиясының жеңіске жетуіне Жапонияның "Фукусима" атом электр станциясындағы жағдай да әсер еткенін айтты.- "Фукусимадағы" қайғылы оқиға Германияда біз ұзақ жылдар бойы үздіксіз айтып жүрген АЭС-тен бас тарту тақырыбын күн тәртібінде бірінші орынға шығарды", - деді Винфрид Кречманн.

