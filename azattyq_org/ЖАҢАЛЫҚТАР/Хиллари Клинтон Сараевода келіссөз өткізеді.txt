
АҚШ-тың мемлекеттік хатшысы Хиллари Клинтон Балкан түбегі елдеріне сапарын Сараеводан бастап, Босния-Герцоговина басшылығымен келіссөз өткізуге тиіс
Х.Клинтонның 3 тұлғадан тұратын Босния жетекшілерімен кездесуі осы айдың басындағы сайлаудың ізінше өтпекші.Бұл сайлау азамат соғысының аяқталуынан 15 жыл өтсе де ұлттық жікшілдіктің әлі жалғасып, саяси реформаларға тежеу болып отырғанын аңғартты
АҚШ-тың мемлекеттік хатшысының Еуропа мен Еуразия істері бойынша орынбасары Филип Гордонның журналистерге мәлімдегеніндей, Клинтон Босния басшыларын реформаларды жүзеге асыруға ынталандырады
Реформалар елдің ЕуроОдақ пен НАТО-ға қабылдануына мүмкіндік туғызады.Гордонның атап көрсетуінше, Босниядағы саяси процесс ұлтаралық бақталастықтан тоқырап қалды деу «әділ» болады
Сараеводан кейін Хиллари Клинтон Сербия басшыларымен Косово дауын талқылау үшін Белградқа баруға тиіс.

