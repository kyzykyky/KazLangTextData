
Қазақстан президенті Нұрсұлтан Назарбаев "Ұлттық қауіпсіздік комитеті (ҰҚК) шекара қызметінде келісім-шарт бойынша қызмет ететін әскерилерді кезектен тыс аттестациядан өткізу туралы" жарлық шығарды деп хабарлайды ҚазТАГ агенттігі.

Жарлық бойынша, аттестацияны жүргізу президент әкімшілігі мен ҰҚК-ге жүктелген
Аттестация 2013 жылдың 31 желтоқсанына дейін аяқталуы тиіс


Жарлыққа 22 наурызда қол қойылып, ол сол күннен бастап күшіне енген.

Қазақстанда өткен жылы құқық қорғау органдары - прокуратура, қаржы полициясы, ішкі істер министрлігі мен кеден комитетінің қызметкерлері де аттестациядан өткізілген еді.

