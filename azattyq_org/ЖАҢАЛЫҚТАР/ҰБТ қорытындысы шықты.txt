
Биыл ұлттық бірыңғай тест (ҰБТ) сынағы кезінде бірнеше рет сынақ ережесін бұзған 31 талапкер тестке қатыстырылмады
Бұл туралы бүгін ҰБТ қорытындысы бойынша журналистерге сұхбат берген білім және ғылым министрі Бақытжан Жұмағұлов айтты
Министрдің сөзіне қарағанда, биыл сынақ тапсырған 11 мың 167 талапкер 100-ден көп балл жинаған.

Тестілеу кезінде басқа біреудің орнына сынақ тапсырмақ болған алты адам аудиториядан шығарылған.

«Тестілеу кезінде ереже бұзған жайттар болды
Талапкерлерден тыйым салынған ұялы телефондар, калькулятор, фотоаппарат секілді 27 мың 726 зат алынды
Бірақ оларға көбінесе ескерту жасалып, ары қарай сынақ тапсыруларына рұқсат берілді
Былтырғыдай түлектерді тінту секілді оқиғалар болған жоқ» деді Жұмағұлов.

Биыл ҰБТ сынағы 3 маусым мен 9 маусым аралығында өткізілді
Ұлттық тестілеу орталығы таратқан ақпаратқа қарағанда, сынақ қорытындысы бойынша жеті талапкер ең жоғары ұпай - 125 балл жинаған
27 мың 465 (28,75 пайыз) талапкер қажетті 50 балды жинай алмаған.

