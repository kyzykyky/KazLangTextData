
БҰҰ сарапшылары Сириядағы химиялық қарудың ең қауіпті бөлігін халықаралық келісімге сәйкес жыл соңына дейін елден алып шығуға ресми Дамаскінің үлгеруі екіталай деп санайды.

БҰҰ мен Халықаралық химиялық қаруға тыйым салу жөніндегі ұйымның мәлімдемелерінде Сириядағы улы қаруды жою жолында «елеулі прогреске» қол жеткені, бірақ белгіленген мерзімге сәйкес болуы үшін Башар Асад үкіметіне үлкен күш-жігер қажет болатыны айтылған
Сонымен бірге сарапшылар қарулы жанжал жалғасып жатқан елде қауіпсіздік шараларын қамтамасыз етудің қиынға соғатынын мойындайды.

Биыл Ресей мен АҚШ-тың қатысуымен жасалған жоспарға сәйкес, Сирия үкіметі алдағы жылдың ортасына дейін химиялық қарудан толық арылуға келісім берген еді
Жоспардың қалай жүзеге асатынын халықаралық бақылаушылар қадағалайды.

