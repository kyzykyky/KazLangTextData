Украиналық режиссер Олег Сенцов Еуропа парламентінде андрей Сахаров атындағы сыйлыққа ұсынылды
Азаттық тілшісі Рикард Йозвяктің хабарлауынша, Сенцовті сыйлыққа Еуропа парламентіндегі ең ірі фракция - Еуропа халықтық партиясы ұсынды.
Ресей түрмесінде отырған Олег Сенцов 2015 жылы Мәскеу аннексиялап алған Қырымда теракт жасамақ болды деген айыппен 20 жылға сотталған
Режиссер өзіне тағылған айыпты мойындамайды
Ол мамырдың ортасынан бері Ресей түрмелеріндегі барлық украин саяси тұтқындарын босатуды талап етіп, аштық жариялап отыр.
Сахаров сыйлығын Еуропа парламенті 1988 жылы тағайындаған
Сыйлық адам құқықтары мен оның негізгі еркіндіктерін қорғауға ерекше үлес қосқандарға беріледі
Былтыр сыйлық Венесуэланың демократиялық оппозициясына, 2016 жылы Ирактан шыққан құқық қорғаушыларға берілген.
