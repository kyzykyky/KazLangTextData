Халықаралық валюта қоры (ХВҚ) COVID-19 пандемиясымен күрес үшін Қырғызстанға 121,1 млн доллар көлемінде қосымша қаржылай көмек береді
Ұйымның атқару комитеті 8 мамырда Бішкекке қаржы бөлуді мақұлдаған.
Қаржылай көмек 6 миллионнан астам халқы бар Қырғызстанның денсаулық сақтау саласы мен экономикасын қолдауға жұмсалады

"Індеттің жайылуы макроэкономикалық көрсеткіштерді төмендетіп, шамамен 500 млн доллар көлемінде баланс тапшылығын туғызды" деді ұйым
Халықаралық несие беруші ұйым сонымен бірге жағдайдың бұрын-соңды болмаған деңгейде бұлыңғыр екенін айтты

ХВҚ пандемия кезінде Бішкекке алғаш рет көмек беріп отырған жоқ
Наурыз айының соңында ұйымның атқару кеңесі Қырғызстан үкіметіне 120,9 млн доллар қаржылай көмек беруді мақұлдаған
6 сәуірде шұғыл қаржыландыру көлемін екі есеге арттырған
Ұйымның атқарушы директоры Тао Чжан "қосымша қаржылай көмек" баланс тапшылығын жою үшін қажет деп мәлімдеді

Ал Бішкек несиені тиімді пайдалану үшін мемлекеттік сатып алу ережелерін қатайтуға уәде берген

24 наурызда Қырғызстанда коронавирусқа байланысты төтенше жағдай режимі енгізілген
Соңғы мәлімет бойынша, мұнда 931 адамнан коронавирус табылған
658 адам жазылған
12 адам қайтыс болған

Telegram бізге жазылыңыз
