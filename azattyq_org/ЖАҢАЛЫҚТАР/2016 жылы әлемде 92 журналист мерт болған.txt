Аяқталып отырған 2016 жылы әлемде бұқаралық ақпарат құралының 93 қызметкері қаза тапқан
Бұл туралы халықаралық журналистер федерациясы (ХЖФ) хабарлады.
Ұйымның дерегі бойынша, әсіресе Ирак, Ауғанстан, Мексика, Йемен, Сирия мен Гватемалада көп журналист мерт болған
Бұның алдындағы 2015 жылы әлемде 112 журналист қаза тапқан болатын деп хабарлайды ХЖФ.
«Журналистер мен БАҚ қызметкерлеріне қарсы зорлық-зомбылық деңгейінің кез-келген шамаға төмендегенін біз қоштаймыз, бірақ бұл статистика және журналистерге қарсы жоспарлы түрде жасалатын шабуылдардың жалғасуы алаңсыз отыруға мүмкіндік бермейді» деп мәлімдеген ХЖФ президенті Филипп Лерут.
ХЖФ тізімге биыл шілденің 20-сы күні Киевтің орталығында автокөлікке әлдекімдер орнатқан бомба жарылысынан мерт болған «Украинская правда» басылымының қызметкері Павел Шереметті де енгізген.
