
Бүгін Астанадағы Тәуелсіздік сарайында «Ядролық қарусыз әлем үшін» форумы жұмысы басталды
Бұл жиын Семей ядролық сынақ полигонының жабылғанына 20 жыл толуына орай ұйымдастырылды.

Форумда сөйлеген сөзінде Қазақстан президенті Нұрсұлтан Назарбаев «бүгінде ядролық қауіпсіздік мәселесі әлемдік саясаттағы ең жетекші орындардың біріне айналып отырғандығын» айтты.

Астанадағы форум жұмысына ядролық қарусыздандыру мәселесіне үлес қосқан шетелдік қайраткерлер, халықаралық ұйымдардың жетекшілері мен ғалымдар қатысып отыр.

