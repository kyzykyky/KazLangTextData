Ішкі істер министрлігі Қылмыстық-атқару жүйесі комитеті төрағасының бірінші орынбасары Бекболат Төремұратов ұсталды
Бұл туралы 7 наурызда ішкі істер министрлігінің ресми өкілі Нұрділдә Ораз хабарлады

Ресми өкілдің айтуынша, Төремұратовты Батыс Қазақстан облысының арнайы прокуратурасы мен полиция департаменті бірігіп ұстаған
Нұрділдә Ораз Төремұратовтың қандай іс бойынша күдікке ілінгенін айтпады

Бекболат Төремұратов Қылмыстық-атқару жүйесі комитеті төрағасының бірінші орынбасары қызметіне 2016 жылы қарашада тағайындалған
Оған дейін ол Батыс Қазақстан облысы қылмыстық-атқару жүйесі департаментін басқарған

 
