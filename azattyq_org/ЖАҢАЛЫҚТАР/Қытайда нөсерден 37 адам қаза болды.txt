
Қытайдың солтүстік-батысында тоқтаусыз жауған жаңбырдан су жайылып, құрбан болғандар 37 адамға жетті, 19 адам хабар-ошарсыз кетті деп хабарлайды осы елдегі Синьхуа агенттігі.

Ганьсу өлкесіндегі Миньсянь округы әкімшілігінің дерегіне қарағанда, жеті мың гектар жерді су басып, үй-жай мен жолдар бүлінген
Апат аймағынан 30 мыңдай адам көшіріліп, 40 адам ауруханаға түскен.

Су басқан аймақ халқын құтқаруға 800 әскер мен 2 мыңдай құтқарушы барды
Ауа райын болжаушылардың айтуынша, өлкеде жаңбыр бүгін тыйылуы керек.

