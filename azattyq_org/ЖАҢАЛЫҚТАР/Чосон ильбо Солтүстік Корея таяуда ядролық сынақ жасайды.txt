
Оңтүстік Кореядағы Chosun Ilbo ("Чосон ильбо") газеті «үкіметтегі дерек көздеріне» сілтеме жасай отырып, Солтүстік Кореяның үшінші ядролық сынаққа дайындығы аяқталғанын, сынақ алдағы екі аптада өтуі мүмкін екенін хабарлады.

Газеттің жазуынша, сынақ бұған дейінгі - 2006 және 2009 жылдардағы екі сынақ өткен жерде, елдің солтүстік-шығысындағы полигонда болады.

Оңтүстік Корея қорғаныс министрлігі газеттің ақпаратына байланысты мәлімет берген жоқ.

