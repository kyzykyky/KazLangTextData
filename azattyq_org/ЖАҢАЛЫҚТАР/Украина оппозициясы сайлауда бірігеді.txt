
Украинаның оппозициялық алты партиясы қазанда өтетін парламент сайлауында президент Виктор Януковичтің партиясына қарсы тұру үшін бірігетінін мәлімдеді.

Алты партияның арасындағы ең қуаттылары - сотталған бұрынғы премьер Юлия Тимошенко басқаратын "Батъкивщина" партиясы, бұрынғы парламент спикері Арсений Яценюк жетекшілік ететін "Өзгерістер майданы" партиясы.

Украина парламенті - Жоғарғы Рададағы 450 депутаттық орынның жартысына партиялық тізім бойынша ұсынылған адамдар, жартысына өзін-өзі ұсынған үміткерлер сайланады.

