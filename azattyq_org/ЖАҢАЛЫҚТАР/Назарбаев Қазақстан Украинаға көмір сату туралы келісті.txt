Ақордада Украина президенті Петр Порошенкомен келіссөздердің қорытындысы туралы өткен брифингте Қазақстан президенті Нұрсұлтан Назарбаев тараптар Қазақстаннан Украинаға көмір жеткізуге уағдаласқанын мәлімдеді
Назарбаевтың сөзінше, мұнай құбыры Ресей арқылы өтетіндіктен Украинаның өңдеуші зауыттарына мұнай жеткізу қиындық туғызады.
Сонымен бірге Назарбаев Қазақстан ғарыш саласында, мәселен, ғарыш зымырандарына «таза отын» жасап шығаруда Украинамен әріптестікке мүдделі.
Порошенко мен Назарбаев кездесу барысында студенттер алмасу жөнінде келісімге келгендерін мәлімдеді
Қазақстан президенті жасалған келісімге сәйкес, Астана қаласында украин ақыны Тарас Шевченкоға, ал Киевте – қазақ ойшылы Абай Құнанбайұлына ескерткіш орнатылатынын айтқан.
Бір қызығы, Астанада екі ел басшыларының қатысуымен өткен келіссөздерден соң бұқаралық ақпарат құралдары өкілдеріне арналған брифингте Қазақстан президенті Нұрсұлтан Назарбаев қазақ тілінде, ал Украина президенті Петр Порошенко – украин тілінде сөйледі
Ал журналистердің сұрақтарына екеуі де орыс тілінде жауап берді.
