Еуразиялық экономикалық одаққа мүше елдердің ішінде Қазақстан ғана қазақ-қырғыз шекарасындағы ветериналдық бақылауды алып тастауға келісім бермей отыр
Бұл туралы бүгін Қырғызстанның вице премьер-министрі Олег Панкратов мәлімдеді

Оның айтуынша, Қырғызстанның ветеринарлық бақылауына ЕАЭО-дан арнайы инспекция келіп, тексеріс жүргізген
Инспекция тексерістен кейін ветеринарлық бақылауды алып тастауға келісім берген

Азаттықтың қырғыз қызметінің хабарлауынша, Понкратов Санкт-Петербургте өтетін ЕАЭО отырысында Қырғызстан осы мәселені көтеретінін айтты

Қырғызстан 2015 жылы 12 тамызда ЕАЭО-ның толыққанды мүшесі болып қабылданған
Осыдан кейін қазақ-қырғыз шекарасында санитарлық, фитосанитарлық және ветеринарлық бақылау алынып тасталуы керек еді
Бірақ малдардың арасында тараған ауруларға байланысты екі ел ветеринарлық бақылауға қатысты шешімді кейінге қалдырған

