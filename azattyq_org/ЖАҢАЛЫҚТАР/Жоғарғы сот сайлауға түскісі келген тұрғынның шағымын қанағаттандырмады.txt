27 мамырда Нұр-сұлтанда Жоғарғы соттың апелляциялық алқасы президент сайлауына өз-өзін ұсынған Александр Маслийдің арызын қанағататтандырмады
Ол өзін кандидат ретінде тіркемеген Орталық сайлау комиссиясының үстінен түсірген шағымын қараудан бас тартқан сот ұйғарымын бұзу туралы арызданған.
60 жастағы Александр Маслий 22 сәуірде Орталық сайлау комиссиясына өз-өзін кандидат ретінде ұсынып, өтініш тапсырғанымен оны қабылдамағанын айтады
Ол өзінің Конституцияның 33-бабындағы ("Сайлану және сайлауға қатысу туралы") құқығы бұзылды деп санайды

Маслий Орталық сайлау комиссиясына, кейін Жоғарғы сотқа шағымданғанымен, арызын қабылдамаған
Оның сөзінше, Орталық сайлау комиссиясы өз-өзін ұсына алмайтындығын айтып, түсініктеме беріп, құжаттарын "Сайлау туралы заңға" сәйкес емес деп кері қайтарған

Жоғарғы сот Маслийдің арызы азаматтық сотта қарауға жатпайтыны туралы ұйғарым шығарған
Жоғарғы соттың апелляциялық алқасы да Маслийдің алдыңғы сот ұйғарымын бұзу туралы шағымын қанағаттандырмады.
Шешімді оқыған Жоғарғы соттың судьясы Ербол Исмаилов "сот қаулысы бірден күшіне енеді және ол бұзуға жатпайды" деді

Сотта Орталық сайлау комиссиясының заңгері Әділхан Жакенов Александр Маслийдің құқығы бұзылмағанын, ол кандидат болып тіркелу үшін құжаттарын дұрыс өткізбегенін айтты.
Александр Маслий сот шешімімен де, Орталық сайлау комиссиясы заңгерінің сөзімен де келіспейді.
- Өзімнің кандидатурамды президенттіке ұсындым
Елде нені істеп, нені істемеу керектігін, заңда нені өзгерту керектігін жақсы білемін
Біз депутаттарға, барлық үкімет мүшелеріне бірнеше ұсыныс жасадық
Бірақ оған мән берген ешкім жоқ
Революция жасаудың қажеті шамалы, тек елдің өмірін түбегейлі өзгертетін қарапайым істерді жасаса болды,- дейді ол.
Қазақстан Жоғарғы соты 16 мамырда Қазақстан президенті сайлауына кандидат ретінде тіркелмек болып, бірақ қазақ тілі сынағынан өтпей қалған Жұматай Әлиевтің де арызын қанағаттандырмаған еді
Оны сайлауға кандидат ретінде "Халық демографиясы" қоғамдық бірлестігі ұсынған
Орталық сайлау комиссиясы Жұматай Әлиевті тіл комиссиясының "қазақ тілін меңгермеген" деген шешімі негізінде 2 мамырда кандидат ретінде тіркемеген

Қазақстанда кезектен тыс президент сайлауы 9 маусымда өтеді
Бұл жолғы сайлау елді отыз жылға жуық басқарып, биыл наурызда Қазақстан президенті қызметінен кеткен Нұрсұлтан Назарбаевтың қатысуынсыз өткелі отыр
Орталық сайлау комиссиясы жеті адамды президенттікке кандидат ретінде тіркеген:
 
