Халықаралық студенттер спорты федерациясының (FISU) президенті Олег Матыцин Қазақстанға арнайы іссапармен келіп, қаланың 2017 жылғы қысқы универсиадаға дайындығымен танысты.
FISU президенті 9 желтоқсанда Астанада универсиада ұйымдастыру комитетінің жетекшісі, Қазақстан вице-премьері Дариға Назарбаевамен, 10 желтоқсанда Алматыда қала әкімі Бауыржан Байбекпен кездесіп, Алматының универсиадаға дайындығын талқылаған.
Матыцин кездесу барысында «барлық жарыс Алматыда өтетіндіктен көп жауапкершілік осы қалаға түсетінін» атап өткен
Алматы әкімі Байбек қалада салынып жатқан үш спорт кешені 2016 жылы толық аяқталатынын айтқан.
Алматыдағы қысқы универсиада 2017 жылы 29 қаңтар - 8 ақпан аралығында өтеді деп жоспарланған
Қысқы универсиаданы ұйымдастыру комитетінің мәлімдеуінше, жарысқа 55 елден 2000 спортшы қатысады
Қысқы универсиада 13 спорт түрінен өтпек.
Ұйымдастыру комитеті универсиада бюджеті екі есеге қысқарғанын, ұйымдастыру шығындары 17 миллиард теңгені құрайтынын мәлімдеген.
