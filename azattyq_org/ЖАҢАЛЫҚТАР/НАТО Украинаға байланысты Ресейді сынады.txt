НАТО бас хатшысы Андерс Фог Расмуссен Ресейді Украинаның шығысындағы әскери әрекеттерге қатысы бар деп айыптап, Мәскеудің бұл мәселеге байланысты ақталуын қисынсыз деп атады.
Расмуссен мұны НАТО-ның жұма күні Брюссельде Украина дағдарысына байланысты шұғыл өткізген отырысынан кейін мәлімдеді.
Оның айтуынша, "Ресей әскері мен техникасының шекарадан өткені қазір анық болды"
НАТО бас хатшысы мұны Украинадағы жағдайды тұрақсыз ететін, ел тәуелсіздігне нұқсан келтіретін қауіпті жоспар деп атады
Ол Кремльдің "Украинадағы ресейшіл сепаратистерге танк пен қару-жарақ беріп жатқанын, украин әскерін атқылауға қатысы барын" айтады.
Расмуссен Киевтің қауіпсіздік саясатын және НАТО-мен жақындасу ниетін түсінетінін мәлімдеді

Бұған дейін Украина премьер-министрі Арсений Яценюк елінің бейтарап статусынан бас тартып, НАТО-ға мүшелікке ұмтылатыны жайлы заңды үкімет Жоғарғы Радаға ұсынатынын мәлімдеген.
