Қазақстан бас прокуратурасы банкир, 2004 жылы желтоқсанда аң аулауға шыққан кезінде қаза тапқан Ержан Тәтішевтің өліміне қатысты істі қайта ашпақ
Бұл туралы шешім бизнесмен Мұратхан Тоқмадидің КТК телеарнасындағы "Оны Мурка деп атайтын" деп аталған деректі фильмінде "банкирдің өлтіргенін мойнына алуына" байланысты қабылданған
Фильмде Тоқмади Тәтішевті аңға шыққан кезінде "қасақана атып өлтіргенін"
ал оған тапсырысты "банкир, оппозициялық саясаткер Мұхтар Әблязов бергенін" мәлімдейді.
Жиналған мәліметтер (куәгерлердің, күдікті Мұратхан Тоқмадидің жауаптары, сараптама қорытындысы мен басқа да материалдар) бойынша Ержан Тәтішевтің қаруды дұрыс ұстамаудан емес, басына қасақана атқан оқтан өлгенін анықтады
Осыған байланысты 25 қазанда процессуалдық прокурор Қылмыстық-процессуалдық кодекстің 502 және 503 баптарына сай Жамбыл облыстық сотына М.Тоқмадиге қатысты үкімнің күшін жоюға негіз бары туралы ұйғарым және жаңа анықталған жағдаяттарға байланысты қылмыстық іс бойынша өндірісті қайта ашу туралы талап-арыз жолдады" деп хабарлады бас прокуратура.
Бұған дейін ішкі істер министрлігі фильмде айтылған мәлімдемелер бойынша тексеру жүргізетінін мәлімдеген
Тоқмади Ержан Тәтішевтің өлімі бойынша "қылмыстық жауапкершіліктен сытылып шығу үшін тергеушіге пара бергенін" айтқан.
