
Сирия үкіметі президент Башар әл-Ассадтың "Баас" партиясымен қатар саяси партиялар құруға мүмкіндік беретін заң жобасын дайындады.

Жексенбі күні кешкісін кабинет мақұлдаған заң жобасы Башар әл-Ассадтың өз режиміне қарсы елдегі 4 айдан асқан наразылық шараларын тоқтату үшін алға тартқан ұсынысының бірі.

Сирия оппозициясы үкіметтің ұсынған реформаларын көзбояушылық деп қабылдамай отыр
"Баас" партиясы Сирияның саяси билігінде ондаған жылдар бойы монополия құрып, бақылауында ұстап келеді.

Адам құқын қорғаушы ұйымдардың мәліметі бойынша, Сирияда 4 айға жалғасқан билікке қарсы наразылық кезінде 1400 тұрғын мен 350 полиция қаза тапқан.

