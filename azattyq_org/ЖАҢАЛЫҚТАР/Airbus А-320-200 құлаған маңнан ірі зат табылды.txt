Малайзиялық AirAsia компаниясының Airbus А-320-200 ұшағы құлаған маңнан - Ява теңізінен осымен бесінші ірі зат табылды
Индонезия іздеу-құтқару қызметінің басшысы Бамбанг Соэлистионың айтуынша, теңіз түбінде жатқан ол зат қираған ұшақтың бөлігі болуы мүмкін.
Ұшақта болған 162 адамның 31-інің мәйіті табылды
Құтқарушылар марқұмдардың көбінің сүйегі су түбіне кеткен ұшақта болуы мүмкін деп болжайды
Іздеу жұмысына қатты жел мен толқын кедергі келтіріп тұр.
Airbus А-320-200 жолаушылар ұшағы желтоқсанның 28-і күні таң ата Индонезиядан Сингапурге ұшып шыққаннан соң 40 минуттан кейін, Калимантан аралы мен Белитунг аралы арасындағы Ява теңізінде радардан жоғалып кеткен
Кейін ұшақ жоғалар алдында ғана ұшқыштың қолайсыз ауа-райында ұшақты жоғары қарай ұшыруға рұқсат сұрағаны белгілі болған.
Ұшақтағы 162 адамның көбі - Индонезия азаматтары.
