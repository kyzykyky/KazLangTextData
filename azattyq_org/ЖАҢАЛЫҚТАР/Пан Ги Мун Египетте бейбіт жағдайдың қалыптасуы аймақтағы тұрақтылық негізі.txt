
Жексенбі күні БҰҰ-ның бас хатшысы Пан Ги Мун Египеттегі толқулар аймақтағы тұрақтылыққа салдарын тигізеді, оның ішінде Таяу Шығыс бейбіт процесіне кері әсер етеді деді
Пан Ги Мун бұл туралы Израиль-Палестина келіссөздері бойынша Таяу Шығыс квартетімен кездесуден кейін айтып, бұл бітімге келу процесінде Египет президенті Хосни Мүбәрәк жетекші рөл атқарған деді
Осы тұрғыдан алғанда, халықаралық қауымдастық Египеттегі жағдайдың бейбіт шешілгенін көргісі келеді деді
Оның алдында АҚШ президенті Барак Обама Германия, Британия және Біріккен Араб Әмірліктері елдерінің жетекшілерін саяси дағдарысы 13-ші күнге жалғасқан Египеттегі жағдайды талқылауға шақырған.

