
30 сәуірде Иракта парламент сайлауы өтіп жатқанда елдің солтүстігіндегі Киркук қаласына жақын жерде сайлау учаскесінде жарылыс болып, екі әйел қаза тапты
Ел астанасы Бағдадтың батыс бөлігінде де сайлау учаскесіне жақын маңда екі снаряд жарылды.

Сайлауда дауыс беруге Ирактың 21 миллионға жуық азаматының құқығы бар
Депутаттық мандаттың көбін премьер-министр Нури әл-Маликидің "Құқықтық мемлекет" альянсы иеленеді деген болжам жасалып отыр
Болжам бойынша, күшті оппозицияның жоқтығынан әл-Малики премьер-министр қызметіне үшінші рет сайлануы мүмкін.

Бірақ жаңа үкіметті жасақтау үшін оған сүнниттік, шииттік топтар мен күрдтердің қолдауы қажет болмақ.

Ирак сайлау комиссиясы өкілдерінің хабарлауынша, кейбір аудандары радикалды исламшылдар бақылауында тұрған Анбар провинциясының 70 пайызында ғана дауыс беріліп жатыр.

