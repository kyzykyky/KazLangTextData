
Солтүстік Корея үкіметінің өкілі елде бүгін үшінші рет жерасты ядролық сынағы жасалғанын әрі оның сәтті өткенін орталық ақпарат агенттігі арқылы хабарлады.

Сейсмологиялық агенттіктер сейсенбіде Солтүстік Кореяның ядролық полигоны орналасқан аймақта қуаты 5 балға жететін жер сілкінісі болғанын хабарлаған еді
БҰҰ мұны "ядролық жарылыс әсерінен болды" деп сипаттаған
Ал Оңтүстік Кореяның қорғаныс министрлігі "Пхеньян қуаты 6-8 килотоннаға жететін ядролық жарылыс жасауы мүмкін" деп мәлімдеген.

БҰҰ Қауіпсіздік кеңесі сейсенбіде Нью-Йоркте осыған орай төтенше жиын өткізеді.

БҰҰ Солтүстік Кореяға ядролық қару жасауы мүмкін деген қауіппен ядролық және баллистикалық зымырандар ұшыруға, сынауға тыйым салған еді
Пхеньян бұған дейін екі рет - 2006 және 2009 жылдары ядролық сынақ жасаған.

