
Тәжікстандағы Би-Би-Си тілшісі Урунбой Усмонов үш жылға түрме жазасына кесіліп, бірақ амнистия заңы бойынша сот залынан шығарылды.

Ол тыйым салынған "Хизб ут-Тахрир" ұйымымен байланысы бар екенін билік орындарына айтпағаны үшін айыпты деп танылды
Журналист өзіне тағылған айыпты жоққа шығарып, сот шешіміне шағымданбақшы.

Урунбой Усмонов жазда бір ай қамауда болған кезінде оны қинап азаптағанын айтады.

Сонымен қатар жұма күні Тәжікстанның Худжанд қаласында тағы бір журналист Махмадюсуф Исмоилов сот залынан босатылып, оған шамамен жеті мың АҚШ доллары көлемінде айыппұл салынды.

