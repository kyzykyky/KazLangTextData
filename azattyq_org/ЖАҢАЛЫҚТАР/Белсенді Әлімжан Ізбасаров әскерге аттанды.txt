5 маусым кешке қарай астаналық белсенді Әлімжан Ізбасаров Нұр-Сұлтан қалалық әскери комиссариатынан әскерге кетті
Бұл туралы Азаттық тілшісі хабарлады.
Ізбасаровтың айтуынша, денсаулығындағы кінәраттары жайлы анализ қорытындысы шықпаса да, медициналық комиссия оны "әскерге жарайды" деген шешім шығарған

5 маусым кешке қарай Әлімжан Ізбасаров және "әскерге жараған" бір топ жас Нұр-Сұлтан қалалық әскери комиссариатынан аттанып кетті
Комиссариат өкілінің айтуынша, олар Тараз қаласында әскери борышын өтейді және әскери антты 1 шілде күні қабылдайды.
23 жастағы Әлімжан Ізбасаров 1 мамырда Нұр-Сұлтан қаласындағы наразылық кезінде ұсталып, "полицияға бағынбады" деген айыппен бес күнге қамалған еді
Кейін "бейбіт жиын өткізу тәртібін бұзғаны" үшін тағы он күн қосылған
Қамаудан шыққан соң Ізбасаров әскерге шақырту алған

Бұған дейін 17 мамырда Алматы марафоны кезінде сайлау туралы "Шындықтан құтыла алмайсың" деген баннер іліп, акция өткізген Бейбарыс Толымбеков әскерге кеткен
Белсенді борышын өтеу мерзімін шегеру туралы арыз ескерілмегенін айтқан.
Ақ плакат ұстап шыққаны үшін полиция әкеткен оралдық жас белсенді Аслан Сагутдинов пен Еуропа одағы кеңесінің басшысы Дональд Тускке Қазақстандағы жағдайды айтып ашық хат жазған белсендінің бірі Данияр Хасенов те әскерге шақырылғанымен, денсаулықтарына байланысты әскерге жарамсыз деп танылған

