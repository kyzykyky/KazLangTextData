БҰҰ Бас Ассамблеясы отырысының күн тәртібіне «Украинаның уақытша оккупацияланған территорияларындағы жағдай» туралы мәселені енгізді
Украинаның БҰҰ жанындағы тұрақты өкілдігінің хабарлауынша, мәселені қарауды 68 мемлекет қолдаған
Ал 13 ел – Армения, Беларусь, Бурунди, Венесуэла, Иран, Қазақстан, Куба, Мьянма, Никарагуа, Ресей, Сирия, Судан мен Филиппин қарсы дауыс берген.
Бұған дейін Украина сыртқы істер министрі Павел Климкин Киевтің Батыс елдерімен бірге БҰҰ Қауіпсіздік Кеңесінің Донбастағы жағдай бойынша қарарын дайындағаны туралы мәлімдеген болатын
Оның сөзінше, құжатта сепаратистер бақылауындағы территорияларға бітімгершілік және полиция күштерін енгізу, сонымен бірге жергілікті өзін өзі жариялаған билікті халықаралық әкімшілікпен алмастыру қарастырылған.
Киев Украинаның шығысындағы жекелеген аудандар мен Қырым түбегін уақытша оккупациядағы территориялар деп атайды
Ресей Қырымды 2014 жылы көктемде аннексиялап алған
Сол кезде Донбаста ресейшіл сепаратистер мен украиналық үкімет күштері арасында қарулы жанжал бастаған
Содан бері өткен уақыт ішінде мыңдаған бейбіт тұрғын мен украиналық әскери қызметшілер қаза тапқан
Киев Мәскеуді жарияланбаған соғыс жүргізіп отыр деп айыптайды
Кремль Украинаның шығысындағы қарулы жанжалға өз әскерінің қатысы барын жоққа шығарады.
БҰҰ Бас Ассамблеясының 73-сессиясы қыркүйектің 18-і күні Нью-Йорк қаласында жұмысын бастаған.
