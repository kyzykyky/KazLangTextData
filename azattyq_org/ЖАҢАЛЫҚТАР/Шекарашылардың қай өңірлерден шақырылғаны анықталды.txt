
Мәдениет және ақпарат министрлігі Алматы облысындағы Арқанкерген шекара постында қаза тапқан шекарашылар республиканың қай өңірлерінен келгені туралы ақпарат таратты.

Министрліктің мұрағат және ақпарат комитеті таратқан хабарламада шекарашылардың төртеуі - Атырау облысынан, үшеуі - Алматы облысынан, екеуі - Қарағанды облысынан, екеуі - Жамбыл облысынан, біреуі - Павлодар және біреуі Батыс Қазақстан облысынан шақырылған азаматтар екені айтылады.

Мамырдың 30-ы күні "Шығыс" аймақтық шекара қызметі Үшарал отрядының Сарыбөктер заставасында 12 шекарашы және бір қорықшы, ал 1 маусымда тағы екі шекарашының - барлығы 15 адамның мәйіті табылған
ҰҚК шекара қызметінің мәліметіне қарағанда, заставадағы Арқанкерген постының ғимараты өртенген.

