
Ресей тергеушілері Еділ өзенінде батқан "Булгарияның" жанында өткен екі кеменің капитандарын тұтқындауды бұйырды.

Жексенбі күні бортында 208 адамы болған "Булгария" туристік кемесі суға батқан кезде аман қалғандардың айтуынша, әлгі комерциялық кемелердің капитандары оларға көмектеспестен өтіп кеткен.

Федералдық тергеу комитетінің баспасөз хатшысы Владимир Маркиннің мәлімдеуінше, бұл екі кеменің капитандары тергеушілердің сұрақтарына жауап береді.

Жұма күні Еділ өзеніндегі апаттан 114 адамның қаза болғандығы расталды
15 адам әлі табылмай жатыр, 79 адам аман қалған болатын.

