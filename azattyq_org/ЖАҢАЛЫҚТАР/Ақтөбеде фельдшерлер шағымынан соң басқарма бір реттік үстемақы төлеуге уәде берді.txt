Ақтөбеде "төтенше жағдай кезінде қосымша ақы алмадық" деп шағымданған жедел жәрдем фельдшерлердің наразылығынан соң оларға 100 мың теңгеден бір реттік үстемақы берілетін болды

Ақтөбе облыстық денсаулық сақтау басқармасының басшысы Әсет Қалиевтің сөзіне қарағанда, 12 сәуірде ол облыстық бекетке наразы қызметкерлерді жинап, үстемақының жай-жапсарын түсіндірген.
- Жедел жәрдемде коронавируспен күрес үшін арнайы жасақталған 24 бригада бар
КВИ (коронавирус инфекциясын емдеу) бригадаларға наурыз айы үшін жүктемелеріне қарай үстемақы төленді
Оларды республика бюджеті қаржыландырып отыр
Төтенше жағдай режимінде жұмыс істеген өзге де мамандардың еңбегін ешкім жоққа шығара алмайды
Сондықтан жедел жәрдемнің кви бригадасы құрамына енбеген қызметкерлеріне облыс бюджетінен 100 мың теңгеден бір реттік үстемақы төлеу туралы шешім қабылданды, - дейді Әсет Қалиев.
Облыстық жедел жәрдем бекетіндегі үстемақыға қатысты жиынға үш ауысымнан 50-ден астам адам қатысқан
Азаттық тілшісі «карантин аймағы» деп жарияланған ғимаратқа кіре алмады
Жиналыстан шыққан фельдшерлер (аты-жөндерін атамауды өтінді) жиналыстың ұзаққа созылғанын, облыстық басқарма басшысы бір апта көлемінде үстемақы төлеуге уәде еткенін айтты.
Республика бюджеті қаржыландырып отырған коронавируспен күрес бригадаларға Ақтөбе облысы бойынша жедел жәрдемнің 120 қызметкері енген
Ақтөбе облыстық жедел жәрдем бекетінің бас дәрігері Марат Жанқұлов вируспен күреске ең үздік мамандар іріктелгенін айтады.
Ақтөбе облыстық денсаулық сақтау басқармасының мәліметінше, коронавируспен күреске жалпы саны 854 медицина қызметкері тартылған
Қауіп деңгейіне байланысты үш категорияға бөлінген медицина мамандарына наурыз айы үшін 117 млн теңге үстемақы төленген.
Қарай отырыңыз: Ақтөбеде жедел жәрдем қызметкерлері өтемақы алмағанына наразы (10 сәуір 2020 жыл).
No media source currently available
 
