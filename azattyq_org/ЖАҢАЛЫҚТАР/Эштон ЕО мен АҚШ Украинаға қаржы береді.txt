
Еуропа Одағының (ЕО) сыртқы саясат жөніндегі жоғарғы комиссары Кэтрин Эштон ЕО мен АҚШ Украинаға көп мөлшерде қаржылай көмек көрсету жоспарын жасап жатқанын мәлімдеді


Wall Street Journal басылымына берген сұхбатында Эштон "көмек Украинаға келесі жылы өтетін президент сайлауының қарсаңында жасалатын саяси және экономикалық реформалар үшін берілетінін" айтады.

Эштон көмек қаржының көлемі "аз емес екенін", Украина оны алу үшін Халықаралық валюта қорымен ұзақ мерзімді келісім жасасуы міндетті емес екенін айтты
Ол "көмек тек қаржылай түрде ғана емес, инвестиция немесе украин валютасын кепілдендіру түрінде де жасалуы мүмкін" дейді.

Кэтрин Эштон өткен аптада Украина үкіметі мен оппозиция арасындағы диалогқа ықпал ету үшін Киевке барып қайтқан.

