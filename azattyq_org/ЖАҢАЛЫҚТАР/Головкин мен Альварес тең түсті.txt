АҚШ-тың Лас-Вегас қаласында кәсіпқой бокстан қазақстандық Геннадий Головкин мен мексикалық Сауль Альварестің кездесуі тең аяқталды
12 раундқа созылған жекпе-жек қорытындысында бір төреші жеңісті Альвареске берсе, екінші төреші жеңіске Головкин жетті деген, ал үшінші төреші қос боксшы тең түсті деп есептеген - 114:114.
Жекпе-жектен кейін екі боксшы да рингте қайта кездесуге дайын екендіктерін мәлімдеді
Головкин "бастысы әлем чемпионы атағын сақтап қалдым
Мен әлі чемпионмын" деді
Альварес осы кездесуде «жеңетіндігіне сенімді болғанын, нәтижеге көңілі толмайтынын" айтты.
35 жастағы Головкин кәсіпқой бокста 38-кездесуін өткізіп, алғаш рет жекпе-жекті тең аяқтады
Ол бұған дейін 37 кездесуде жеңіске жеткен
Ол WBC, WBA Super, IBF және IBO нұсқалары бойынша әлем чемпионы атағын қорғап қалды
Ал 27 жастағы Альварес 52-кездесуін өткізіп, екінші рет тең түсіп отыр
Мұның алдында ол Флойд Мейвезерден бір рет жеңіліп, 49 кездесуде жеңіске жеткен.
