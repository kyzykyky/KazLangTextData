
Сирияның оңтүстігіндегі Дераа қаласында жексенбіде жүргізілген арнайы шара барысында 10 адам қаза болып, 499 кісі тұтқындалған
Бұл туралы кеше Сирия армиясының өкілі мәлімдеген.Куәгерлердің айтуынша, билік күштері жасы 15 пен 40-тың аралығындағы ер адамдарды кісендеп, автобусқа тиеп, жақын маңдағы түрмеге алып кеткен.Дераа қаласы тұрғындары Сирия президенті Башар әл-Асадтың биліктен кетуін талап етіп, бірнеше күннен бері наразылық шерулерін өткізіп жатыр
Дерааға өткен аптада танк енгізілген еді
Сондай-ақ Қамишлы, Ракка қалалары мен Дамаск маңындағы елді мекендерде оппозиция белсенділері тұтқынға алынған.Президент Башар әл-Асадтың қауіпсіздік күштері кемінде 560 бейбіт тұрғынды өлтіріп, ондаған кісіні ұстаса да, шеру жалғасып жатыр
Хомс қаласындағы шеруде мыңдаған адам «Билік кетсін!» деп ұрандады.

