
Израиль жексенбіден дүйсенбіге қараған түні Газа секторына тағы да әуеден соққы берді
Тель-Авив мұны палестиналық исламшыл топтардың Израиль аумағын зымырандармен атқылағанына жауап ретінде жасап отыр


Палестиналық дәрігерлердің айтуынша, Газа мен Хан-Юнис қалаларындағы әуе шабуылы кезінде екі адам қаза тапқан
Израильдің соңғы үш күн ішінде Газа секторына әуеден соққы беруі кезінде қаза тапқандар саны 20-ға жетті
Олардың көпшілігі - түрлі радикалдық топтардың жауынгерлері


Соңғы үш күн ішінде Газа секторынан Израильге 120 зымыран атылған
Шабуылға жауапкершілікті "Ислам жиһады" және "Халықтық қарсыласу комитеті" ұйымдары мойындарына алып отыр.

