Вьетнамның Хошимин қаласында көпқабатты тұрғын үй кешенінде болған өрттен кемінде 13 адам қаза тауып, 30-ға жуық адам зардап шеккен.
Reuters дерегінше, 20 қабатты ғимараттағы өрт кезінде кейбіреулер терезеден секіруге әрекет жасаған, құрбан болғандардың көбі түтінге тұншығып көз жұмған
Полиция өрт шыққан ғимаратта қанша адам болғаны әзірше белгісіз екенін айтады.
Вьетнам ресми ақпарат агенттігі өрт жұмаға қараған түні ғимараттағы автотұрақтан шыққан деп хабарлады.
Telegram бізге жазылыңыз
Барлығы 700-ден астам пәтер бар, 14-тен 20 қабатқа дейін биік етіп салынған үш ғимараттан тұратын кешен осыдан алты жыл бұрын пайдалануға берілген.
Бұған дейін 2002 жылы Хошиминдегі сауда орталығындағы өрт салдарынан 60 адам опат болған еді.
