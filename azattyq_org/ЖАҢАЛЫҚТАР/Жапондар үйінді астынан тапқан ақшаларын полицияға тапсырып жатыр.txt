
Жапондар наурыз айындағы зілзала мен цунамиден зардап шеккен аймақтардағы үйінділер астынан табылған 3,7 миллиардтай иенді (48 миллион АҚШ доллары) полицияға апарып берген.

Билік орындарының айтуынша, сонымен қатар 5 700 сейф табылған, олардың ішінде 2,36 миллиард иен көлемінде ақша болған
Жергілікті тұрғындар тапқан ақшаларын өз еріктерімен полицияға тапсырыпты
Полицияның баспасөз хатшысы «бұл - таң қаларлық жайт емес, Жапонияда табиғи нәрсе» дейді.

Наурыздың 11-індегі табиғи апаттан Жапонияда кемінде 16 мың адам қаза болып, жүз мыңдаған адам үй-күйсіз қалды.

