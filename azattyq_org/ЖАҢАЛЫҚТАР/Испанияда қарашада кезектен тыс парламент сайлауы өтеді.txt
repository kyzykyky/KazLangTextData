
Бүгін Испания премьер-министрі Хосе Луис Родригес Сапатеро 20 қарашада кезектен тыс парламент сайлауын өткізуге шешім шығарды.

Сайлау заң бойынша өтуге тиіс мерзімінен 4 ай бұрын басталмақ.

Сарапшылардың ойынша, премьердің мұндай шешім қабылдауына оппозицияның, биліктегі кейбір Социалистік партия өкілдерінің қысымы әсер еткен.

Оппозициялық консерваторлар Сапатероның экономикалық саясатын қатаң сынаған еді
Ал социалистер рейтингілері артқанын алға тартқылары келеді.

Сапатеро үкіметі Испанияны 2004 жылдан бері басқарып келеді.

