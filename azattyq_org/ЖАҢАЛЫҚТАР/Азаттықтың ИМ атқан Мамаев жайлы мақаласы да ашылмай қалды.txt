Азаттықтың қаңтардың 14-і күні жариялаған "ИМ өлтірген Мамаев Қазақстанда тұрған" мақаласы да ашылмай қалды.
Қазақ және орыс тілдерінде шыққан мақалада ИМ жариялады деген «Іштен шыққан жау» видеосында өзін "Жанболат Мамаевпын, Қазақстанның Жамбыл облысында тудым" деп таныстырып, кейін қарулы жас бала атып тастайтын адам туралы айтылған.
Мақаланы жазған Азаттық тілшісі Жанболат Мамаевтың Жамбыл облысы Мерке ауданындағы жерлестерімен хабарласқан еді
Жерлестері Мамаевтың жанұясы Меркеде тұрып, кейін көшіп кеткенін айтқан
Мақалада бұған қоса, Мамаевтың әлеуметтік желіден алынған деректері де келтірілген болатын

Қаңтардың 14-і күні Азаттықтың осы видео жайлы алғашқы мақаласы мен жаңалығы да ашылмай қалған еді.
Қаңтардың 13-і күні әлеуметтік желіде тараған ИМ видеосында қарулы ұл баланың өздерін "Ресей тыңшысымыз, Сирияда Ресей федералдық қауіпсіздік қызметі (ФСБ) пайдасына жұмыс істедік" сипаттайтын екі адамды тапаншамен атып тастағаны түсірілген
Жеті минуттық видеоның басында "тыңшымыз" деген екі адам тергеледі
Олардың бірі өзін "Жанболат Мамаев Есенжанұлымын, 1976 жылы Қазақстанның Жамбыл облысы Мерке ауданында тудым" деп таныстырады
Видео орыс тілінде түсіріліп, араб және ағылшын тілдерінде титрмен берілген.
Қазақстан Ұлттық қауіпсіздік комитеті Азаттыққа видеоны тексеріп жатқанын айтып, әзірге қандай да бір ақпарат беруден бас тартқан.
Ресей Федералдық қауіпсіздік қызметі де видеоға қатысты түсінік беруден бас тартты
Ал Ресейдің Сириядағы елшілігі "Ресей арнайы қызметінің агенттері атылды" деген ақпаратты тексеріп жатқанын мәлімдеген.
