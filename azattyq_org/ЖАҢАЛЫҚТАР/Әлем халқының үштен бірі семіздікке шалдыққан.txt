
Lancet медициналық басылымы жариялаған жаңа есеп бойынша, Жер шары халқының үштен бірі семіздіктен зардап шегеді
Басылым есебінде сарапшылар 188 елдің 1980 жылдан 2013 жылға дейінгі деректеріне талдау жасап, әлемде 2,1 миллиард адам семіздікпен ауырады немесе артық салмағы бар деген қорытынды жасағаны айтылады
33 жыл бұрын бұл көрсеткіш 857 миллион адам болған.

Семіздікке ұшыраған адамдар үлесі көп аймақ - Солтүстік Африка мен Таяу Шығыс
Мұнда ерлердің 60 пайызы, әйелдердің 65 пайызы артық салмақтан зардап шегеді.

Семіздіктен зардап шегетін адамдар саны ең көп ел ретінде АҚШ атанған
Мұнда әлемдегі семіздікке шалдыққан адамдардың 13 пайызы тұрады
Семіздікке шалдыққандар саны ең көп 10 ел қатарында АҚШ-тан өзге Қытай, Үндістан, Ресей және Пәкістан да бар.

Билл және Мелинда Гейтс қаржыландырған зерттеуде семіздікке ұшырағандар санының мұнша көп болуы денсаулық сақтау жүйесіне ауыр тиеді делінген
Себебі семіздікке ұшыраған адамдар жүрек-қан тамырлары ауруларына, қатерлі ісік, диабет, артрит және бүйрек ауруларына жиі шалдығады.

