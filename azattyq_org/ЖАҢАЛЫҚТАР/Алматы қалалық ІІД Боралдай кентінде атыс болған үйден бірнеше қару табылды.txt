
Алматы облысы Іле ауданының Боралдай кентінде 3 желтоқсанда қаза тапқан қылмыскерлердің ауыр және аса ауыр қылмыстарға қатысы бар деп хабарлайды Алматы қалалық ішкі істер департаментінің баспасөз қызметі.

Департаменттің баспасөз қызметі сондай-ақ қылмыскерлер жасырынған үйден екі РГД-5 гранатасы, екі Калашников автоматы мен екі Макаров пистолеті табылғанын айтты.

3 желтоқсанда Алматының маңындағы Боралдай кентінде қарулы қақтығыс болып, одан қылмыстық топтың бес мүшесі мен ҰҚК-нің "Арыстан" арнайы жасағының екі қызметкері қаза тапқан еді


Бас прокуратура топ мүшелері қарашаның 8-інде Алматыда екі полиция қызметкерін өлтірген және тағы да қастандық әрекеттерін жүзеге асыруды көздегенін мәлімдеген болатын.

