
Қазақстандық күштердің Ауғанстанға жіберу жоспарына қарсылық танытып, парламентті таратуды талап еткен ауған соғысының ардагерлері 112 мың қол жинағандарын хабарлады.

"Интерфакс-Қазақстан" агенттігінің мәліметінше, "Жаңа соғыс болмасын" акциясын бастаған ардагерлер екі аптаның ішінде осыншама адамның қолдауына ие болғандарын мәлімдеген.

Мамырдың 18-інде парламенттің төменгі палатасы - мәжіліс депуттары Ауғанстанға әскер жіберу туралы заң жобасын мақұлдап, сенатқа жолдаған еді
Маусымның 9-да Қазақстан парламентінің жоғарғы палатасы - сенат аталмыш заң жобасын кері қайтарды


Қазақстан парламенті қос палатасының бірлескен отырысы маусымның 20-сына шақырылған.

