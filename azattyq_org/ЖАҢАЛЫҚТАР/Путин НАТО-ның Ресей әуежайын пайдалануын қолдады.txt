
Ресей президенті болып сайланған премьер-министр Владимир Путин сәрсенбіде НАТО-ның Ауғанстаннан әскерін шығаруға Ресей әуежайын пайдалану идеясын қолдайтынын мәлімдеді.

Мемлекеттік думада сөйлеген Путин "НАТО қырғи-қабақ соғысын қайта оралтады" дегенмен, "Альянс ғаламдық мәселелерде тұрақтандырушы рөлін атқаруы керек" деген пікірін де білдірді
НАТО бұған дейін Ресейден Ульяновск қаласының әуежайын пайдалануға беруді сұраған еді.

Владимир Путин "НАТО-ның өтінішін қанағаттандыру Ресейдің ұлттық мүддесіне сай келеді, себебі Ауғанстандағы тұрақсыздық есірткі саудасы мен ислам экстремизмінің таралуына әкеп соғады" деді.

Сәрсенбіде полиция Ульяновскіде НАТО-ның әуежайды пайдалануына қарсылық танытушылар тіккен шатырларды бұзып, демонстранттарды қуып таратты.

