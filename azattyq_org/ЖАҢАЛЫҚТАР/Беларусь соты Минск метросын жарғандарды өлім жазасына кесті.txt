
Беларусь соты бүгін 25 жастағы Дмитрий Коновалов мен Владислав Ковалевті 11 сәуірде Минскі метросында болған жарылысқа айыпты деп танып, өлім жазасына кесті.

Айыптылар сондай-ақ 2008 жылы Минскіде Тәуелсіздік мерекесінде болған жарылысқа да кінәлі деп танылды
Бірақ ол кездегі жарылыстан ешкім зардап шеккен жоқ.

Биыл сәуір айында Минск метросында болған жарылыстан 15 адам қаза тауып, 200 адам жараланған еді
Билік мұны бірден елде тұрақсыздық орнатқысы келеді деп оппозицияға жауып, оппозиционерлерді қудалай бастады.

