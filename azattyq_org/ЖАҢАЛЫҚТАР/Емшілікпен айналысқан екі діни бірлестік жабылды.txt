
Алматының арнаулы ауданаралық экономикалық соты заңсыз емшілікпен айналысып келген «Ата Жолы» ЖШС –ін жою мен «Аят чистое сознание» қоғамдық бірлестігінің жұмысын тоқтату туралы шешім шығарды.Алматы прокуратурасының шағымы бойынша шығарылған аталмыш шешім дәрігерлердің бұл ұйымдардың әрекеттері азаматтардың денсаулығына кері әсер етіп, мемлекеттің қауіпсіздігіне нұқсан келтіруге бағытталғандығы туралы тұжырымдарына негізделген.

