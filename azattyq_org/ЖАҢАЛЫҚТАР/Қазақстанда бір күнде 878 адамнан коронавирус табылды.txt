Өткен тәулікте Қазақстанда 878 адамнан коронавирус табылған
Олардың 258-і - "симптомы бар" науқас, 620-ы - симптомы жоқ "тасымалдаушы"
Бұл туралы 14 маусымда таңертең жедел штаб хабарлады

Елде ресми мәлімет бойынша коронавирус жұқтырғандардың жалпы саны 18 898 адамға жетті
14 496 адамда COVID-19 ауру белгісі байқалған, 4402 адамда ауру белгісі жоқ

Бір күнде 227 адам жазылған
Үш адам қайтыс болған

Эпидемия басталғалы бері барлығы 73 адам қайтыс болған
Қазақстанда коронавирус анықталған бірақ "басқа аурудан қайтыс болғандарды" ресми статистикаға енгізбейді
Олардың есебін бөлек жүргізеді
4 маусымда денсаулық сақтау министрі Елжан Біртанов 37 адамның "басқа аурудан қайтыс болғанын айтқан"
Содан бері бұл статистика айтылмады

Қазақстанда коронавирусқа байланысты жарияланған төтенше жағдай 11 мамырда аяқталып, карантин шаралары біртіндеп алына бастаған
Бірақ вирус жұқтырғандар саны қайта көбейген соң осы аптада бірқатар аймақ билігі шектеу шараларын қайта күшейте бастады
БҚО, ШҚО, Қарағанды облысы, Ақтөбе облысы сауда орындары, қоғамдық көліктің жұмыс істеу уақытын шектеді
Нұр-Сұлтан және Алматы қаласының бас санитар дәрігерлері егер вирус жұқтырғандар осылайша көбейе берсе, карантин шараларын күшейтуге мәжбүр боламыз деп мәлімдеген.
