Эфиопия премьер-министрі Абий Ахмед 2019 жылғы бейбітшілік саласындағы Нобель сыйлығына ие болды
Лауреаттың есімі 11 қазанда Ослода жарияланды.
Ахмедке бұл сыйлық Эфиопия мен Эритерия арасындағы қақтығысты реттегені үшін берілді.
Былтыр Ахмед премьер-министр болып сайланған соң Эритерия билігімен келісімге келіп, 20 жылға созылған қақтығысқа нүкте қойған.
1993 жылы Эритерия Эфиопиядан тәуелсіздік алған
Ал 1998 жылы екі ел арасында жерге талас басталған
Қақтығыс екі жылға созылған еді
International Crisis Group дерегінше, бұл қақтығыстан 70 мыңнан 100 мыңға дейін адам мерт болған
2018 жылы Ахмед даулы жерді Эритерияға берген

Биыл Бейбітшілік бойынша Нобель сыйлығына 223 адам мен 78 ұйым үміткер болған
Үміткерлердің толық тізімі мен жеңімпаздың есімі соңғы сәтке дейін құпия сақталды.
Сарапшылар сомалилік Ильвад Эльманды, ливиялық Хаджер Шарифті, гонконгтік белсенді Натан Лауды, швециялық экобелсенді Грета Тунбергті фаворит санаған.
Былтыр бейбітшілік саласындағы Нобель сыйлығын конголық хирург Дени Муквеге мен сириялық құқық қорғаушы Надя Мурад алған.
