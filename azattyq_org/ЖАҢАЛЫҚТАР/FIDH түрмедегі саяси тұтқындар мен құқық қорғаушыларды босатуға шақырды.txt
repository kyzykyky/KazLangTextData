Адам құқығы жөніндегі халықаралық федерация өкілдері (FIDH) әлем елдерінің үкіметтерін саяси тұтқындар мен құқық қорғаушыларды, денсаулығына қауіп төнген топтарды түрмеден босатуға шақырды
Ұйымның 8 сәуір күнгі мәлімдемесінде әлемде тұтқындарды босату бойынша ірі кампанияның басталғаны туралы жазылған
Ұйым өкілдерінің пікірінше, билік оларды босатып, құқық қорғау қызметімен айналысуына мүмкіндік беруі керек

"Әлемде жүздеген адам қылмыс жасағаны үшін емес, құқық қорғау қызметі үшін түрмеге қамалған
Олар әу бастан-ақ ұсталмауы керек еді" деді ұйым төрағасы Элис Могве.
Мәлімдемеде БҰҰ-ның адам құқығы жөніндегі жоғарғы комиссары Мишель Бачелеттің сөзі де келтірілген
Ол билік көзқарасы үшін немесе өзгеше пікірі үшін қудаланған саяси тұтқындарды босатуы керек деген
Олардың арасында кәмелетке толмағандар, мигранттар, босқындар, саяси оппоненттер, журналистер, құқық қорғаушылар бар.
Кампания вебсайтында түрмеде отырған ондаған құқық қорғаушының аты-жөні аталған
Олардың арасында қырғыз құқық қорғаушысы Азимжан Аскаров та бар
Ол Қырғызстанның оңтүстігіндегі 2010 жылы болған оқиғаға қатысы бар деген айыппен өмірлік түрме жазасын алған

Коронавирус індеті әлемге жайыла бастаған кезде бірқатар елдер, олардың арасында Түркия, Бахрейн де бар, түрмедегі адамдардың санын азайту мақсатында тұтқындардың бір бөлігін босатқан
Көптеген елдер терроризммен байланысты қылмысы үшін сотталғандарды тізімге енгізген жоқ
FIDH тізімнің сұрыпталмай жасалғанын, соның кесірінен "терроризм" бойынша айыпталып, қолдан ұйымдастырылған іс бойынша сотталған құқық қорғаушылар абақтыда қалған
Ұйым өкілдері құқық қорғау қызметі терроризм емес екенін алға тартып, түрмедегі барлық құқық қорғаушыларды босатуға шақырған.
Оқи отырыңыз: Қазақстандық құқық қорғаушылар індет кезінде саяси тұтқындарды босатуға шақырды
Instagram бізге жазылыңыз
