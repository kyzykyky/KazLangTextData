
ЛОНДОН: Тергеу барысында британ полициясы Глазго қаласының әуе жайын жармақ болған 2 жанпидашыл-террористің өлер алдында жазған хатына ұқсас хатты тапты
Онда әлгі 2 адам автокөлігіне орнатылған бомбаны жару арқылы өмірлерін қиғысы келетіндерін жазыпты
Полицияның жобалауынша, 29-ыншы маусым күні Лондонның орталығынан табылған бомба орнатылған 2 “мерседесті” де осы екеуі қалдырғанға ұқсайды
Лондон мен Глазгодағы сәтсіз қастандықтарға байланысты 8 адам, негізінен Үндістан мен Таяу Шығыстан шыққан дәрігерлер ұсталды
Ағылшын үкіметі террористік қатердің деңгейін “төтеншеден” “жоғарыға” дейін төмендетті.

