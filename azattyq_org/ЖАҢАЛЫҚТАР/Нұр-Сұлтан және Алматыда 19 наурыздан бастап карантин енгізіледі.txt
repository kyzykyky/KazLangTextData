Нұр-Сұлтан және Алматы қалаларына 19 наурыздан бастап қосымша шектеу, алдын алу және эпидемияға қарсы шаралар енгізіледі
Бұл ақпаратты primeminister.kz сайты жариялады.
Сайт жазуынша, бүгін түстен кейін премьер-министр Асқар Маминнің төрағалығымен Қазақстан президенті жанындағы төтенше жағдай режимін қамтамасыз ету жөніндегі мемлекеттік комиссияның отырысы өткен.
Комиссия шешімі бойынша, 19 наурызда сағат 00:00-де енгізілетін шаралар мыналарды қамтиды:
Үкімет шешімі жарияланған соң бір сағат өте Алматы қаласының әкімі, Қазақстан президенті жанындағы төтенше жағдай режимін қамтамасыз ету жөніндегі мемлекеттік комиссияның мүшесі Бақытжан Сағынтаев БАҚ арқылы Алматы тұрғындарына үндеу жасады
Ол Алматыда карантин қалай жұмыс істейтінін түсіндірді.
Сағынтаевтың сөзінше, қала көшелері мен тротуарлар, қоғамдық орындар мен тұрғын үйлер дезинфекциялаланады; Алматы аумағына адамдардың және көліктердің кіріп-шығуы шектеледі; қаланың кіре-берісіне 27 блок бекет орнатылып, оны полиция мен ұлттық ұлан күзетеді.
Қазақстанда 17 наурызда коронавирус жұқтырғандар саны 32 адамға жетті
Коронавирус жұқтырғандар Алматы қаласында 15 адам, Нұр-Сұлтан қаласында 17 адам болды.
Президент Қасым-Жомарт Тоқаев Дүниежүзілік денсаулық сақтау ұйымының жаңа COVID-19 коронавирусын пандемия деп жариялауына байланысты Қазақстанның барлық аумағына 2020 жылдың 16 наурыз сағат 8.00-ден бастап, 2020 жылдың 15 сәуір сағат 7.00-ге дейін төтенше жағдай енгізген.
