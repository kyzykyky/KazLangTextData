29 қазанда Ресейдің қорғаныс министрлігі Сирияда "Ресей сарбаздарына оқ жаудырды" деген ақпаратты жоққа шығарды
Министрлік кішігірім жарылыс болғанын айтып, ешкімнің зардап шекпегенін мәлімдеді

Бұған дейін күрдтердің Hawar агенттігіне сілтеме жасаған BBC Monitoring сайты Сирия-Түркия шекарасындағы ад-Дербасийя пунктінде түрік сарбаздары мен Ресей әскери полициясы арасында атыс болғанын хабарлаған
Агенттіктің жазуынша, соның салдарынан екі Ресей сарбазы, екі журналист және төрт бейбіт тұрғын жараланған

Сирияның мемлекеттік САНА агенттігінің жазуынша, түріктер минометпен шекара бекетін атқылап, соның салдарынан алты адам жараланған.
Бұл ақпараттан соң Ресейдің қорғаныс министрлігі ешқандай атыс болмағанын хабарлады
29 қазанда тараған министрлік мәлімдемесінде, Ресей мен Түркия әскерилерінің кездесуі алдында Ресей сарбаздарына тиесілі әскери техниканың жанында "белгісіз зат" жарылған
Одан ешкім зардап шекпеген
Бұл оқиғаға қарамастан екі тарап жоспарлы кездесуді өткізген

