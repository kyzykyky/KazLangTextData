25 мамырдан бастап Нұр-Сұлтанда қосымша карантин шаралары енгізілетінін қаланың бас санитар дәрігері Жанна Пірәлиева хабарлады

Астанада екі және одан да көп адам серуендеген кезде маска тағу міндет
Дегенмен қала тұрғындарының үйден шығуына тыйым салынбайды
Аулаға шығып, бірнеше адам болып саябақ, алаңдарға баруға рұқсат етіледі
Бірақ әлеуметтік арақашықтық сақталуы тиіс
Қала тұрғындары сонымен бірге саяжайларға да бара алады

"Қоғамдық орындарға барған кезде, қоғамдық көліктерге мінген кезде маска тағып, қолғап кию, антисептик қолдану талаптарын қатаң сақтау керек" делінген Пірәлиеваның хабарламасында

Дегенмен қала тұрғындарына отбасылық, еске алу, ғұрыптық және өзге де шараларды өткізуге, той жасауға тыйым салынған
Бас санитар дәрігердің айтуынша, қалада 25 мамырдан бастап бизнес нысандары қалыпты режимге көшеді, бірақ санитарлық-дезинфекциялық ережелерді сақтауы керек

Астанада ауласында 50-ден астам орын бар дәмханалар мен мейрамханалардың жұмыс істеуіне рұқсат етілмек
Мешіт, шіркеу және өзге де діни нысандарға бір мезгілде 50-ден астам адам кіруге болмайды және кіру-шығу есіктері бөлек болуы керек

Астанада бұрынғыдай қоғамдық шара өткізуге тыйым күшінде қалмақ
Мұнда мектеп бітіру кештері, соңғы қоңырау өтпейді
Көше саудасына да тыйым салынған
Банкет залдары, түнгі клубтар, массаж, спа-салондар, спорт кешендері, мектепке дейінгі білім беру орындары жабық

Соңғы мәлімет бойынша, астанада 1598 адамнан коронавирус инфекциясы табылған
Соңғы тәулікте 58 адамнан коронавирус табылған
Эпидемия басталғалы бері 5 адам қайтыс болған

