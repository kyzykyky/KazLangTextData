
Бүгін Алматыда былтыр желтоқсанда Маңғыстау облысындағы Жаңаөзен қаласы мен Шетпе елдімекенінде болған оқиғаларда құрбан болғандардың рухына арнап құран оқылып, ас берілді
Бұл туралы шара өтіп жатқан жерден Азаттық тілшісі хабарлады.

«Ұлы дала» қозғалысы мұрындық болған бүгінгі асқа кейбір жазушылар, саясаткерлер, бірқатар қазақ ұлттық қоғамдық ұйымдарының өкілдері қатысты.

Былтыр желтоқсанның 16-17 күндері Маңғыстау облысындағы Жаңаөзен қаласы мен Шетпе елдімекенінде болған оқиғалар салдарынан 17 адам (ресми есеп) қаза тауып, жүзден аса адам жараланған еді
Жаңаөзен оқиғасына қатысты жауапқа тартылған 37 мұнайшы биыл жазда сотталды
Сот олардың үшеуін толық ақтап, бесеуі рақымшылыққа ілінді, 16 адам шартты жазаға кесілсе, 13 адам түрлі мерзімге бас бостандығынан айырылды.

