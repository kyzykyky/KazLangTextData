"Азаматтарға арналған үкімет" мемлекеттік корпорациясы созылмалы ауруы бар азаматтарға Халыққа қызмет көрсету орындарына (ХҚКО) кісі қарасы көп, қарбалас кезде бармауды сұрады
Бұл туралы корпорация бүгін Алматының Алатау аудандық ХҚКО-да уақытша тіркеуге тұруға барған ер адам жүрегі тоқтап қайтыс болған оқиғадан соң мәлімдеп отыр
Корпорация ақпаратына қарағанда
жүкті әйелдер мен мүгедек деп танылған адамдар үшін ХҚКО-да жеңілдік терезелері жұмыс істейді және 1,2 топтағы мүгедек жандар құжаттарын реттеу үшін үйіне ХҚКО қызметкерлерін 1414 нөміріне қоңырау шалып шақырта алады.
Бүгін таңертеңгі сағат 10 шамасында Алатау аудандық ХҚКО-да ер адамның қайтыс болғаны хабарланған
Корпорацияның ақпаратына қарағанда, қайтыс болған кісі - 1964 жылы туған азамат Жарас Кунтаков деген азамат
Ресми ақпар бойынша, марқұм ХҚКО-ға әуелімен бірге уақытша тіркеуге тұру үшін барған
Өзін жайсыз сезінген Кунтаковқа ХҚКО-да кезекшіліктегі дәрігер алғашқы көмек көрсетіп, жарты сағат көлемінде жедел жәрдем қызметі келгенімен, ол жан тапсырған
Корпорация марқұм ХҚКо-ға барғанда онда адам саны көп болмағанын айтады
Бірақ жергілікті агенттіктерде жарияланған Алатау аудандық ХҚКО-да түсірілген деп жарияланған видеода адам қарасы мол көрінеді.
