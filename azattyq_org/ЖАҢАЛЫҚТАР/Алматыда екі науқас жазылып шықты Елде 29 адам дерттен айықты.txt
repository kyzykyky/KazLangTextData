Алматыда коронавирус жұққан екі әйел жазылып шықты деп хабарлады қалалық қоғамдық денсаулық сақтау басқармасының жетекшісі Тілеухан Әбілдаев

"66 науқастың жағдайы қанағаттанарлық
Екі ересек адамның жағдайы ауыр, 11 адамның жағдайы - орташа ауыр
Бүгін инфекциялық стационардан екі науқас жазылып шықты
Екі әйелдің бірі 15 наурызда Стамбул - Алматы, екіншісі Египеттен 22 наурызда ұшып келген" деп хабарлады ол

Қалада жалпы 13 адам жазылып шыққан
Екеуі - бала

Басқарма жетекшісінің айтуынша, шамамен 600 өкпені жасанды желдету аппараты бар
Қазір екі адам сондай аппаратпен тыныс алып жатыр

Басқарма дерегінше, қазір провизорлық орталықта 613 адам (79 бала) карантинде жатыр
Екі күндік карантинде - 446 адам, үй карантинінде 4411 адам жатыр

Алматыда жалпы 93 адамнан коронавирус табылған

Алматы - вирус жұқтырғандар саны жағынан республикада Нұр-Сұлтаннан (199) кейін екінші тұр
19 наурызда қалада карантин жарияланып, қалаға кіріп-шығуға тыйым салынды
28 наурызда адамдардың сыртқа шығуына шектеу қойылды
Қала тұрғындары азық-түлік, дәрі-дәрмек сатып алу сияқты өте қажетті жағдайда ғана көшеге шыға алады
Қалада азық-түлік дүкендері, дәріханалардан басқа нысандар жабық.
Instagram бізге жазылыңыз
