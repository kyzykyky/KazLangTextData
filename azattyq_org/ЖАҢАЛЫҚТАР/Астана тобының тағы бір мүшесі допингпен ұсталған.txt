Халықаралық велоспорт федерациясының (UCI) мәлімдеуінше, тамызда өткен «Тур де Элен» жарысы кезінде «Астана» кәсіпқой велокомандасының мүшесі Артур Федосеевтен алынған қаннан рұқсат етілмеген препарат табылған.
20 жастағы спортшы барлық жарыстарға қатысу құқығынан айрылған
Оның жарыстарға нақты қай уақытта оралатыны белгісіз.
Осыған дейін «Астана» тобының мүшелері Виктор Окишев пен Илья Давиденок «допинг қолданды» деп айыпталып, команда құрамынан шығарылған еді.
«Астана» кәсіпқой клубынан ағайынды Валентин және Максим Иглинскилер де «допинг қолданды» деп айыпталып, төрт жылға спорттан шеттетілген.
