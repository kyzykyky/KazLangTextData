
АЛМАТЫ: Қазақстан студенттерінің стипендиясы 25 мың теңге болуға тиіс
Қазақстанның жетекші 9 университетінің студенттері президент Н.Назарбаевқа жолдаған хатында осындай өтініш білдірді
Хатта елдің 170-ке тарта жоғарғы оқу орнында оқитын 100 мыңдай студент алатын стипендияның 6400 теңгесі күн көріске жететін ең төменгі сома – 11300 теңгеден 2 есе аздығы, ал азық-түлік пен тұтыну тауарларының 1,5-2 есеге қымбаттағаны мысалға келтіріліп, студенттер мемлекет басшысын саяси шешім қабылдап, стипендияны 25 мың теңгеге көтеруді сұрайды.

