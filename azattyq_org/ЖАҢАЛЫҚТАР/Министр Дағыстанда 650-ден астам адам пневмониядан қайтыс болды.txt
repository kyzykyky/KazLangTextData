Дағыстанның денсаулық сақтау министрі республикада 650-ден астам адамның "пневмониядан" қайтыс болғанын хабарлады
Олардың арасында 40 дәрігер бар
Бұл туралы блогер Руслан Курбановқа берген сұхбатында министр Жамалудин Гажибрагимов хабарлады
Бұл сұхбат Instagram-да жарияланды

Министрдің сөзіне қарағанда Дағыстанда соңғы ақпарат бойынша, 12 мыңнан астам адам ауруханадан тыс жерде "пневмонияға" шалдыққан

Ресми мәлімет бойынша, республикада 3280 адамнан коронавирус табылған, 27 адам қайтыс болған
Яғни ресми түрде "пневмониядан" көз жұмғандар саны COVID-19 ауруынан қайтыс болғандардан әлдеқайда көп

Министр сұхбат кезінде пневмониямен ауырғандарды коронавирус инфекциясы жұққандар сияқты емдейтінін растады

Бұған дейін Ресейдің өзге аймақтарында да осыған ұқсас оқиға болғаны хабарланған

Ресейде ресми мәлімет бойынша, коронавирус инфекциясынан 2500-ден астам адам қайтыс болған, 270 мыңнан астам адамнан вирус табылған
Ресми түрде коронавирустан қайтыс болғандар саны өзге елдермен салыстырғанда әлдеқайда аз

Жақында британдық Financial Times және америкалық New York Times басылымы Ресейдің ресми дерегін талдай отырып, Мәскеу мен Санкт-Петербургте коронавирустан қайтыс болғандар саны ресми көрсеткіштен 70 пайызға артық болуы мүмкін деп хабарлаған
Ресей СІМ ақпаратты жоққа шығаруды талап еткен.
Дегенмен Ресейдің денсаулық сақтау министрлігінің түсіндірмесіне сәйкес, егер дәрігерлер коронавирус жұққан науқастың өлімінің негізгі себебі басқа ауру деп таныса, онда науқас коронавирустан қайтыс болды деп саналмайды.
