Украина президенті Владимир Зеленскийдің әйелі Елена Зеленская коронавирус жұқтырды
Оның жағдайы жақсы, симптомдар байқалмайды
Бұл туралы Украина президентінің баспасөз қызметі хабарлады
Президент Зеленский мен балаларының анализінен коронавирус табылмаған.
Елена Зеленская қазір амбулаторияда емделіп жатыр және отбасынан оқшауланған
Президент әйелінің маусымның басындағы анализінен вирус табылмаған.
"Оның вирусты қашан және қайда жұқтырып алғаны әзірге белгісіз
Эпидемиологиялық тексеріс жүргізіліп жатыр
Байланыста болған адамдардың бәріне хабарланды" деп мәлімдеді президенттің кеңсесі.
Зеленский бұған дейін "жұртқа вирустың қауіптілігін көрсету үшін өзі де коронавирус жұқтырғысы келетінін" айтқан еді.
"Мен де осыны бастан өткергім келеді
Жанымдағыларға "адамдар бұл дерттің жаман екенін түсіну үшін мен де ауырып көрейін, мені оқшаулап тастаңдар
Оны да өткерермін
Осы арқылы жұртқа көрсетсем" дедім
Кейін бұл "шектен шығу" деп, ойымнан бас тарттым
Отбасым кешірмес еді" деген Зеленский.
Аннексияланған Қырым мен Севастополь, оккупацияланған Донбасс аймағын қоспағанда Украина аймағында 29753 адамнан коронавирус табылды
13567 адам емделіп шықты
870 адам қайтыс болды
11 маусымда Украинада 689 адамнан вирус табылды
Бұл – антирекорд.
