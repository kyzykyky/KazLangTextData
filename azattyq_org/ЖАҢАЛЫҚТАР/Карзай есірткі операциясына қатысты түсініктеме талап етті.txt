
Ауғанстан президенті Хамид Карзай НАТО қолбасшылығынан АҚШ пен Ресейдің өз үкіметінің рұқсатынсыз өткізген есірткі операциясы турасында түсініктеме берулерін сұрады.Мұның алдында Мәскеудің есірткіге қарсы күрес шенеуніктерінің бірі Виктор Иванов АҚШ-пен бірлесіп жүргізілген алғашқы операция барысында Ауғанстандағы төрт бірдей есірткі зертханасын талқандағандықтарын айтқан болатын
Ивановтың сөзінше 250 миллион доллар болатын героин мен морфин және оларды дайындайтын құрал-жабдықтар жойылған.Ресей Орталық Азия арқылы Ресейге ағылатын есірткі көлемі артып кетті деп, АҚШ пен НАТО күштерінің Ауғанстандағы есірткіге қарсы саясатын жиі сынға алып келген.

