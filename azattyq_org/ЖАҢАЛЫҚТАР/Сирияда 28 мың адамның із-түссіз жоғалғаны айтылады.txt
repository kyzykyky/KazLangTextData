
Сирияда қызмет етіп жатқан құқық қорғаушылар елде қақтығыстар басталған бір жарым жылдан астам уақыттан бері 28 мыңға тарта адамның із-түссіз жоғалғанын мәлімдеп отыр.

Құқық қорғаумен айналысатын "Ааваз" тобы адамдардың із-түссіз жоғалуына қатысты жиналған деректерді БҰҰ-ның адам құқықтары жөніндегі комитетіне жолдамақ ниетте екенін білдірді.

Белсенділердің айтуларына қарағанда, елде президент Башар Асад пен көтерілісшілер арасында қақтығыс басталғалы бері жоғалған 18 мың адамның аты-жөні анықталған
Жоғалды делінген тағы 10 мың адам туралы да ақпарат жиналмақ
"Сирияда билік жүргізіп отырған террор жағдайында ешкім өзін қауіпсіз сезіне алмайды" дейді белсенділер.

