
Германия үкіметі танымал америкалық пастор, исламға қарсы түсірілген фильмді қолдап пікір білдірген Терри Джонсқа виза беруден бас тартты.

Германия сыртқы істер министрлігінің мәлімдемесінде оның сапары "елдегі қоғамдық тәртіпке зиянын тигізуі мүмкін" екені айтылған


Терри Джонс 2006 жылы Құранды көпшілік алдында өртейтінін айтқан соң танымал болып кеткен
Оның бұл сөзі мұсылман елдерінде наразылықтар тудырған.

Германияға Джонсты Pro Deutschland деген шағын ұйым шақырған
Ұйым пасторды шақырып, таяуда АҚШ-та түсірілген исламға қарсы "Мұсылмандардың күнәсіздігі" атты фильмді көпшілікке көрсетпек болған.

