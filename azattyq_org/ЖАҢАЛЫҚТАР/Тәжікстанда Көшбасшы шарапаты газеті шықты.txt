Тәжікстанның Шахринав қаласы әкімдігінің "Хакикати Шахринав" газеті атауын "Файзи Пешво", яғни "Көшбасшы шарапаты" деп өзгертті
Бас редактор Хикматулло Саттори газеттің ескі атауы "заман ағымына сай келмегенін" айтады.
- "Хакикати Шахринав" - совет дәуірінен қалған атау және соңғы жылдары басылым қызметкерлері жақсы атау іздестірді
Тіпті конкурс жарияланды
Сөйтіп "Көшбасшы шарапаты" деген атау таңдап алынды, - деді Саттори Азаттықтың Тәжік қызметіне

Газет 1993 жылы құрылған, айына төрт, я алты рет шығады, тиражы - 2600
Газетте негізінен үкімет қаулылары мен үгіт-насихат материалдары басылады.
Ұзақ уақыт Тәжікстан президенті Эмомали Рахмонды жұрт "джаноби оли" ("жоғары мәртебелім") деп атап келген
Ал 2016 жылдың басында билікте 25 жыл отырған Эмомали Рахмон "пешвои миллат" - "ұлт көшбасшысы" атағын иеленген
Кейбір сарапшылар бұл тенденция елде мемлекет басшысына табыну культі пайда болып келе жатқанын көрсететінін айтады
Құқық қорғау ұйымдары Тәжікстанда билікті сынайтындардың қудаланып жатқанына назар аударып келеді.
