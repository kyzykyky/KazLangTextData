
Бразилияның Рио-де-Жанейро қаласында нөсер жауынның салдарынан болған лай көшкіні мен су тасқыны құрбандарының саны 133 адамға жетті.Жергілікті үкімет құрбан болғандардың саны әлі де артуы мүмкін екенін айтуда
Құтқарушылар із-түзсіз жоғалған ондаған адамдарды іздестіруде
Рио-де-Жанейроның маңындағы Нитерой елді мекеніндегі 40-қа жуық тұрғын үйді лай көшкіні басып қалды
Оның астында кем дегенде 60-қа жуық адам қалып отыр
Рио-де-Жанейрода осымен төртінші тәулік бойы нөсер жаңбыр жауып жатыр
Ауа райын болжаушылардың мәліметтері бойынша, жауған жаңбырдың мөлшері соңғы 44 жылдағы рекордтық көрсеткішке жетіп отыр.

