
Пәкістан билігі Пешавар қаласы маңындағы христиан шіркеуінде болған жарылыстан қаза тапқан адамдар саны 81-ге жеткенін хабарлады
Федералдық ішкі істер министрі Чаудри Нисар Әли Хан 100-ге тарта адамның жараланғанын, оның 10-ы ауыр халде жатқанын айтады.

22 қыркүйекте қала маңындағы Әулие Иоанн шіркеуінде екі жанкешті өз-өздерін жарып жіберген мезетте шіркеуде 600-ге тарта адам болған.

Христиандар Пәкістан халқының 4 пайызын құрайды
Исламшыл экстремистер ара-тұра оларға шабуыл жасап тұрады
Жексенбідегі жарылыс - пәкістандық христиандарға осы кезге дейін жасалған ең үлкен шабуыл болды
2009 жылы Годжра қаласында христиандардың үйлері мен шіркеуі өртелген еді.

Пешавар - Хайбер-Пахтунхва провинциясының орталығы.

Халықаралық құқық қорғау ұйымдары Пәкістанды азшылық өкілдеріне ең қауіпті елдердің қатарына қосады.

