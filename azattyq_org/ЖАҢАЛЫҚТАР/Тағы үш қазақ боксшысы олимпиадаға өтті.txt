Рио-де-Жанейро (Бразилия) олимпиадасына Азия боксшыларын іріктеу үшін Қытайдың Цяньян қаласында өтіп жатқан жарыста тағы үш қазақстандық боксшы жолдама алды

81 килограмм салмақта Лондон олимпиадасының күміс жүлдегері Әділбек Ниязымбетов жартылай финалда Азиз Ачиловты (Түркіменстан) жеңіп, олимпиадаға лицензия алды

+91 килограмм салмақта Лондон олимпиадасының қола жүлдегері Иван Дычко Хусейн Яшаишты (Иордания) жеңіп, олимпиадаға бару құқығына ие болды

Әйелдер арасында 75 килограмм салмақта Дариға Шәкімова жартылай финалда Ун Жангты (Солтүстік Корея) жеңіп, финалға шықты және Рио жолдамасын иеленді

52 килограмда Олжас Сәттібаев жартылай финалда қытайлық Жиангван Худан жеңілді
Енді ол қырғызстандық Азат Үсеналиевпен қосымша бір жолдамаға таласады.
Осыған дейін Абылайхан Жүсіпов пен Жәнібек Әлімханұлы Рио-де Жанейро олимпиадасының лицензиясын иеленген

Жарыс ережесі бойынша, алғашқы үштікке енген боксшы Рио олимпиадасына лицензия алады

