
Тунис Конституциялық кеңесінің айтуынша, елдің уақытша президенті премьер-министр емес парламент төрағасы болуы тиіс
Биліктен құлатылған Тунис президенті Зин әл-Абидин бен Али мен оның отбасы сенбіге қараған түні Сауд Арабиясына барған
Бұл туралы бүгін Сауд Арабиясының ресми ақпарат агенттігі хабарлады
Тунисте бірнеше аптаға жалғасқан наразылық шарасынан кейін Зин әл-Абидин бен Али елден қашып кетті
Ол Тунисті 23 жылдан астам уақыттан бері басқарды
Премьер-министр Мухаммед әл-Ганнуши президент міндетін уақытша атқаратынын айтты.Конституциялық кеңестің мәлімдеуінше, жаңа президент сайлауы 60 күннің ішінде өткізілуі тиіс
Бұл хабарға байланысты премьер-министр әзірше пікір білдірмеді.Тунис астанасындағы негізгі темір жол стансасы өртеліп, көптеген дүкендер тоналды деп хабарланып отыр
Елде тәртіп орнату әрекеттері жалғасып жатыр.

