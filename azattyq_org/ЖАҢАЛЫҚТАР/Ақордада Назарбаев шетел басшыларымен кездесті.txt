Қазақстан президенті Нұрсұлтан Назарбаев бүгін Астанада ЕХРО-2017 халықаралық көрмесінің ашылуына келген бірқатар мемлекет басшыларымен кездесті деп хабарлайды Ақорданың баспасөз қызметі.
Испания королі VI Фелипені Қазақстанға алғаш рет ресми сапармен келуімен құттықтаған Назарбаев екі ел арасындағы достық-қарым қатынастың негізі Испанияның бұрынғы королі І Хуан Карлостың тұсында қаланғанын айтқан.
Король Фелипе Қазақстан басшысын Астанадағы ЕХРО-2017 халықаралық көрмесінің ашылуымен құттықтаған.
Назарбаев чех президенті Милош Земанға ЕХРО-2017 көрмесінің ашылуына қатысқаны үшін ризашылық білдірген
Земан Қазақстанға өзімен бірге чех кәсіпкерлері тобы келгенін, олардың экономикалық байланыстарды дамытуға, Қазақстан экономикасының түрлі салаларына инвестиция салуға мүдделі екенін айтқан.
 
