Астаналық белсенді, тіркелмеген "Алаш" халықтық социал-демократиялық партиясының жетекшісі Сырым Әбдірахманов екі айға қамалды
Бұл жайлы Азаттық тілшісіне оның адвокаты Төлеген Шаиков хабарлады
Шаиковтың айтуынша, жабық сот процесі 1 желтоқсанда Астана қалалық тергеу сотында болған.
Әбдірахмановтың үстінен астаналық шенеуніктердің бірі полицияға "көрінеу жалған ақпарат тарату" (274-бап) бойынша арыз түсірген
Шаиковтың айтуынша, қазіргі кезде төрт бап бойынша партия жетекшісінің үстінен қылмыстық іс қозғалған.
- Төрт бап бойынша тергеу жүріп жатыр
Бұлар: 274-бап, 1-бөлім ("Көрінеу жалған ақпарат тарату"), 380-бап, 3-бөлім, 1-пункт ("Билік өкіліне қатысты күш қолдану"), 407-бап, 2-бөлім ("Сотқа дейінгі тергеп-тексеру жүргiзуге кедергi жасау"), 378-бап, 1-бөлім, 1-пункт ("Билік өкілін қорлау"), - деді Төлеген Шаиков Азаттық тілшісіне

Астана қалалық тергеу соты Сырым Әбдірахмановың екі айға қамалғанын растады
Астана қалалық ішкі істер департаментінен жауап ала алмадық.
