Алматыда вирус жұқтырғандар 2500 адамға жуықтады
Коронавируспен күрес жөніндегі жедел штаб мәліметінше, өткен тәулікте мұнда тағы 37 жаңа науқас анықталған
Оның 15-іне коронавирус бұрынғы науқастардан жұққан
Профилактикалық тексеру кезінде - 11 адам, кәсіпорын жұмысшыларын тексеру кезінде - 7 адам, ауруханаға түскен кезде 4 адамға вирус жұққаны анықталған
Алматыда барлығы 2499 адамнан коронавирус табылған
1451 жазылған
10 адам қайтыс болған
Қазақстандағы ең ірі қала коронавирус жұқтырғандар мен одан қайтыс болғандар саны жағынан да республикада алда тұр

Оқи отырыңыз: Қазақстанда коронавирустан 37 адам қайтыс болған
Шын мәнінде одан көп пе?
Алматы облысында жұма күні 23 жаңа науқас анықталды
Талдықорғанда - 10, Қапшағай қаласында - 8, Қарасай, Панфилов, Алакөл аудандарының әрқайсысында бір-бір адамнан коронавирус табылған
Текелі қаласында вирус жұққан 2 адам анықталған
14-і бұрын ауырғандармен байланыста болған
9 профилактикалық мақсатта тексеруден өтіп, диагнозы расталған
Алматы облысында барлығы 349 науқас бар

Өткен тәулікте Шымкентте 51 адамнан коронавирус табылды
29 адам - коронавируспен ауырғандармен жақын араласқан
Бұған дейін жедел респираторлық вирустық инфекция белгілері бойынша аурухаға түскен 3 адамнан вирус табылған
8 науқаста ауруханаға түскен кезде вирус бары анықталған, скринингтен өткен 8 адамнан коронавирус инфекциясы табылған
Тағы үшеуі ақылы түрде тексеруден өтіп, оларға COVID-19 диагнозы қойылған
Бәрі инфекциялық ауруханаға жатқызылған
Халық саны жағынан республика бойынша үшінші орында тұрған Шымкентте барлығы 813 адамнан коронавирус табылған
Коронавирус жұқтырғандар саны жағынан республикада Алматы, Нұр-Сұлтан, Атырау облысы, Қарағанды облысынан кейін бесінші орында тұр

Қарағанды облысында жұма күні 41 адамнан коронавирус табылған
Қарағанды қаласында - 25, Теміртауда - 12, Шахтинск қаласында - 2, Бұқар жырау ауданында - 2 адамнан вирус анықталған
Облыста барлығы 829 адамнан коронавирус табылған
3 адам қайтыс болған
221 пациент жазылған

Қостанай облысында 29 адамнан коронавирус табылған
Жітіқара қаласында тұратын бір отбасының 8 мүшесінен коронавирус инфекциясы анықталған
Олар бұрын ауырған пациентпен жақын араласқан
5 адам науқастармен араласқан адам ретінде тексерілген кезде диагноздары расталған
Үш адам профилактикалық тексеруден өтіп, COVID-19 ауруына шалдыққаны анықталған
Бұған қоса, тағы Жітіқара және Денисов ауданының 13 тұрғынынан коронавирус табылған
Облыста барлығы 165 науқас бар

Жұма күні Түркістан облысында 10 адамнан коронавирус табылған
Скринингтік тексеру кезінде Түлкібас ауданында - 1, Сайрам ауданында - 3, Төле би ауданында - 1, Арыс қаласында - 2, Түркістан қаласында 1 адамнан коронавирус инфекциясы анықталған
Бұған қоса, облыстың тағы бір тұрғыны және астананың 1975 жылғы азаматынан вирус табылған

Жамбыл облысында Тараздың үш тұрғынына COVID-19 диагнозы қойылған
Олардың біреуінің жасы - 12-де, біреуінікі - 9-да
Олар жедел респираторлық вирустық инфекция белгілерімен ауруханаға түскен
Науқастармен байланыста болған тағы бір Тараз тұрғынынан коронавирус анықталған
Бір адам жедел респираторлық вирустық инфекция белгілері байқалғандықтан ауруханаға барып, тексеру кезінде диагнозы расталған
Жұма күні мұнда коронавирус жұқтырғандар саны 5 адамға көбейіп, барлығы 370 адамға жетті.
Науқастар саны жүзге жетпеген республикадағы жалғыз облыс - Солтүстік Қазақстан облысында өткен тәулікте 3 адамнан коронавирус табылды
Оның екеуі Ресейден келген
Жергілікті санитарлық-карантиндік пункттен өткен кезде вирус бары анықталған
Үшінші науқас - Петропавл тұрғыны
Облыста барлығы 54 адамнан коронавирус табылған

