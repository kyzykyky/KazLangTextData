Коронавируспен күрес жөніндегі арнайы республикалық комиссия 15 маусымға дейін карантинді ұзарту туралы шешім қабылдады

Оған сәйкес, 1 маусымнан бастап "сары аймақта" риэлтор, жүргізушілер дайындаумен айналысатын ұйымдар, қоғамдық тамақтану орындары, мемлекеттік қызмет көрсететін мекемелер жұмысқа қайта оралады

"Жасыл аймақта" спорт, фитнес клубтары, пансионаттар, шипажайлар, балалар лагері, қонақ үйлер (хостелдерден басқасы) жұмысын бастайды
1 маусымнан бастап мұнда той және өзге де мерекелік-думан кештерін өткізуге болады
Бірақ санитарлық талаптар сақталуы тиіс

"Бірақ тек тұрақты мекенжай бойынша ғана мұндай шара өткізуге рұқсат және қонақтар саны 30 адамнан аспауы тиіс" делінген хабарламада

Ташкентте оқшаулау режимі 1 сәуір мен 1 маусым аралығында енгізілген
30 сәуірден бастап елде карантин шаралары жұмсартыла бастаған

8 мамырдан бастап Өзбекстан вирустың тарауына қарай аймақтарды - "қызыл" яғни ең қауіпті, "сары" және "жасыл" аймаққа бөлген
15 мамырдан бастап елде саябақтар, музейлер, стадиондар ашылған
18 мамырда Ташкент пен өзге аймақтар арасында жолаушылар қатынасы қалпына келді

Өзбекстанда соңғы мәлімет бойынша 3546 адамнан коронавирус табылған, 2783 адам жазылған
14 адам қайтыс болған.
