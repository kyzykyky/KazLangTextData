
ИСЛАМАБАД: Пәкістан, Үндістан және Ауғанстанда болған жер сілкінісінен қаза болғандардың қатары бүгін өсе түсті
Зілзаладан әсіресе ауыр зардап шеккен Пәкістанның басылымдары 40 мыңға жуық халық қырылғанын жазады
Бұл мәліметті БҰҰ-ының балалар қоры – ЮНИСЕФ те қолдап отыр
Ал Пәкістан үкіметі әзірше 20 мыңға жуық халықтың қырылғанын растады
Халықаралық агенттіктердің хабарлауынша, Пәкістанда кем дегенде 120 мың халық шұғыл көмекке мұқтаж және 4 млн.-ға жуық халық баспанасыз қалған
Пәкістанның метеорология қызметінің басшысы доктор Қамар-уз-Заман Чаудри: “Сейсмикалық тұрғыдан бұл аймақта онша белсенділік байқалған емес
Бұрын бұл жерде әлсіз жерасты қозғалыстары тіркеліп келді
Демек, бұл - 100 жыл ішіндегі ең қуатты зілзала болды”, деп атап көрсетті
БҰҰ-ының Бас хатшысы осы ұйымның барлық құрылымына қолдан келген көмегін беруге бұйырды
Осы сағаттарда Германия, АҚШ, Англия, Франция, Түркия, Ресей, Қытай және басқа елдердің құтқарушылары Пәкістанға келіп жетті..

