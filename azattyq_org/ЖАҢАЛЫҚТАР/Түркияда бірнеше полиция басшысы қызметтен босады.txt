
Түркия ішкі істер министрлігі 16 провинцияның полициясы басшыларын коррупциялық жанжалға қатысты қызметтен босатты
Олардың арасында Анкара, Измир, Анталия және Диярбакыр провинцияларының полиция басшылары бар
Бұл төрт провинция да - Түркияның ең танымал және экономикалық маңызы зор аймақтары.

Полиция басшыларына қоса ұлттық қауіпсіздік қызметі басшысының орынбасары да қызметтен алынған.

7 қаңтарда үкімет Анкарадағы 350 полиция офицерін қызметтен босатқан еді.

2013 жылы желтоқсанның 17-сі күні полиция мемлекеттік Halkbank банкіне қатысты коррупциялық іске байланысты айыппен 24 адамды тұтқындаған
Тұтқындалғандар арасында премьер-министр Режеп Тайып Ердоған үкіметіндегі үш министрдің ұлдары да болған
Кейін ұлдары қамалған үш министр де отставкаға кетті.

Премьер-министр Ердоған коррупциялық іске қатысты тергеулерге жауап ретінде құқық қорғау органдарында кадрлық өзгерістер жасады
Ол коррупциялық тергеулерді "Түркияда тұрақсыздық орнату мақсатында шетелден ұйымдастырылған астыртын әрекет" деп атады.

