
Қазақстанда тұтынушылар құқықтарын қорғайтын арнайы мемлекеттік орган құрылды.

Бұл туралы Қазақстан президенті Нұрсұлтан Назарбаев шығарған жарлықта денсаулық сақтау министрлігін қайта құру жолымен тұтынушылар құқықтарын қорғау агенттігін құрып, оған бірнеше ведомстводан кейбір міндеттер жүктелетіні айтылған.

Жарлық бойынша денсаулық сақтау министрлігі құрамныдағы санитарлық-эпидемиологиялық қадағалау комитеті таратылады.

Жаңадан құрылған агенттіктің құзырына денсаулық сақтау министрлігінен тұрғындардың санитарлық-эпидемиологиялық әл-ауқатын сақтау, монополияға қарсы агенттіктен - тұтынушылар құқықтарын қорғау, ал индустрия және жаңа технологиялар министрлігінен -тұтынушылар құқықтарына қатысты бірнеше міндеттер берілген.

