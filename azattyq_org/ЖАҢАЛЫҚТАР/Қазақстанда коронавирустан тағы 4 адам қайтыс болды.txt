Қазақстанда коронавирустан тағы төрт адам қайтыс болды
Ақмола облысында - 1971 жылғы ер адам, Алматыда - 1958 және 1977 жылғы әйел адамдар, сонымен бірге 1979 жылғы ер адам қайтыс болды
Бұл туралы 25 маусымда түнде коронавируспен күрес жөніндегі жедел штаб хабарлады

Қазақстанда ресми мәлімет бойынша, коронавирустан 140 адам қайтыс болған
Нұр-Сұлтанда - 38, Алматыда - 26, Шымкент қаласы, Ақмола, Павлодар облыстарында 13 адам қайтыс болған

Елде коронавирус жұққан қайтыс болған ондаған адам өлімі ресми статистикаға енгізілмеген
Денсаулық сақтау министрлігі олардың "коронавирустан емес", "басқа аурудан" қайтыс болғанын айтады

Қазақстанда ресми мәлімет бойынша, вирус жұқтырғандар 32 мыңға жақындады
Елде карантин шаралары жұмсарғаннан кейін індет өршіген.
