Сирияда президент Асадты қолдайтын күштер Дамаскінің маңында қоршауда ұстап отырған Шығыс Ғутада шабуылды жалғастырды
Соған қарамастан халықаралық Қызыл Крест ұйымы жіберген автокөлік колонналары қоршаудағы анклавта қалған мыңдаған мұқтаж адамға азық-түлік пен дәрі-дәрмек жеткізуге тырысып жатыр деп хабарлайды "Америка дауысы".
Telegram бізге жазылыңыз
БҰҰ-ның адам құқықтары бойынша жоғары комиссары Зейд Раад әл-Хусейн Шығыс Ғутадағы әскери қимылдар кезіндегі соғыс қылмыстарын тәуелсіз тексеруге шақырған
Ол аурухана, мектеп, базар тәрізді нысандарды бомбалағаны жайлы деректерді тексеруді БҰҰ-ның Гаагадағы Халықаралық қылмыстық сотына беру керек деп мәлімдеген.
Сирияның БҰҰ-дағы тұрақты өкілі Шығыс Ғутадағы жағдайға "біржақты" баға бергені үшін Зейд Раад әл-Хусейнді сынаған
Башар Асад режимінің өкілі Дамаск маңындағы соғыс қимылдары үшін жауапкершілік "террорлық топтарға" (Асад төңірегі сириялық қарулы оппозиция топтарын осылай атайды) жүктеледі деп мәлімдеген.
