
"Ан-72" ұшағы апатынан қаза болған шекара қызметі басшыларының бірі Тұрғанбек Стамбековпен қоштасу рәсімі Алматыдағы ұлттық қауіпсіздік комитеті (ҰҚК) шекара қызметінің академиясында өтті.

Қоштасу жиынына марқұмдардың туыстары, ҰҚК төрағасы Нұртай Әбіқаев, Алматы қаласының әкімі Ахметжан Есімов, мәжіліс депутаты Бақытбек Смағұлов қатысты
Қоштасу жиынына Қырғызстан шекара қызметінің басшысы да келді.

Марқұм мен оның жұбайы Кеңсай зиратына жерленеді.

2012 жылы 25 желтоқсанда Шымкент маңында шекара қызметінің "Ан-72" әскери ұшағы апатқа ұшырап, бортындағы 27 адам түгел қаза тапты
Ұшақта Тұрғанбек Стамбековпен бірге оның әйелі Сәуле Стамбекова да болған
Қазір марқұмдардың 21-інің мәйіттері танылып, туыстарына берілді.

Прокуратура ұшақ апатына байланысты қылмыстық іс қозғап, сарапшылар апат себебін тексеріп жатыр.

