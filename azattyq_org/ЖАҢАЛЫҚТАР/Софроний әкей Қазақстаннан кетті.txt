
Желтоқсанның 14-іне қараған түні Софроний әкей Қазақстан аумағынан шығып, Ресейге кеткен
Бұл туралы бүгін Азаттыққа оның адвокаты Владислав Мадзигон хабарлады
Осы ақпаратты алматылық журналист Анрей Щербаков та растады.

13 желтоқсанда Қазақстандағы орыс православ шіркеуінің (ОПШ) басшысы митрополит Александр Свято-Сергиевский ғибадатханасының игумені Софронийді Ресейдегі епархияның біріне жұмысқа ауыстыру туралы бұйрық шығарған.

Бұған дейін Қазақстандағы ОПШ баспасөз қызметі таратқан мәлімдемеде «жұмыста жіберген қателігі үшін игумен Софроний 20 мамыр 2013 жылы балаларды паналататын орынның директорлығынан, ал 1 маусым 2013 жылы – Свято-Сергиевский ғибадатханасының басшысы қызметінен босатылғаны» айтылған.

Қазақстандағы діни жұмысы мен мұқтаж адамдарға қамқорлық қызметін аяқтағанға дейін Софроний әкейдің басы дауға қалған еді
Соңғы бір жылда игуменнің жеке өзіне және ол басқаратын балалар мен қарттар паналайтын орынға қарсы талап арыздар бойынша бірнеше рет сот өткен.

