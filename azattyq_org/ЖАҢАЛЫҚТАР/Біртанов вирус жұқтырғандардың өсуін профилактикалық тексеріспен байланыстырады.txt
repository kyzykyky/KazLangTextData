Қазақстан денсаулық сақтау министрі Елжан Біртанов 8 мамырдағы онлайн-сұхбатта “коронавирустың тарауын толық бақылауға алдық” деп мәлімдеді.
8 мамырда елде кешке дейін 216 адамнан коронавирус табылды
Олардың басым бөлігі Алматы мен Нұр-Сұлтанда
Министр вирус жұқтырғандардың өсуін профилактикалық тексерістің көбейгенімен байланыстырады.
“Вирус жұқтырғандардың санының өсуі халық арасында профилактикалық тестің көбейгенімен байланысты
Мысалы, бүгін Алматы қаласында вирус жұқтырғандардың 90 пайызы, Нұр-Сұлтанда вирус табылғандардың 80 пайызы профилактикалық скрининг кезінде анықталды
Яғни, олардың көбі ауырмаған, симптомы жоқ” деді Біртанов мемлекеттік Хабар 24 арнасының эфирінде.
Министр қазір елде вирус жұқтырған, бірақ симтомы жоқ адамдар үйде емделіп жатқанын айтты

Біртанов “Қазақстанда ерте төтенше жағдай жарияланбағанда 24 наурыз-ақ елде 4500 адамға вирус жұғар еді” дейді
Елде коронавирус жұқтырған алғашқы адамдар 13 наурызда анықталған
Кейін билік 16 наурызда елде төтенше жағдай жариялап, біртіндеп карантин енгізе бастады.
Министрліктің есебінше, Қазақстанда 13 наурыздан бері 320 мың тест алынған мамырдың соңына таман күніне 25 мың тест алу көзделген
Ведомство алдағы уақытта Қазақстанда вирус жұқтырғандардан гөрі дерттен айыққандар көп болады деп үміттенеді.
Наурызда Қазақстан денсаулық сақтау министрлігі мамырдың соңына дейін елде 3500 адамға вирус жұғады деп болжаған
Кейін бұл есепті өзгертіп, 4 мыңнан астам адам дертке шалдығады деген
Бірақ министрлік өз болжамын үшінші рет өзгертіп, мамырдың соңына дейін 5300 адамға вирус жұғады деп отыр.
Қазақстанда 11 мамырда коронавирусқа байланысты жарияланған төтенше жағдай аяқталуы тиіс
Бірақ Біртанов елде карантин шаралары біртіндеп алынатынын айтады.
8 мамыр 17.00-дегі мәліметке сай, Қазақстанда 4794 адамнан вирус табылды
1582 адам дерттен айықты (жұмада 64 адам жазылды)
31 адам қайтыс болды.
