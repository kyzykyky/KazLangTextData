
Қырғызстан парламенті Ресей мемлекеттік думасының депутаты Владимир Жириновскийді "нон-грата тұлға" деп жариялап, ел аумағына кіруіне және онда жүріп тұруына тыйым салды.

Азаттықтың Қырғыз қызметінің хабарлауынша, депутат Жұлдыз Жолдошова көтерген бұл ұсынысты 100 депутаттың 67-сі қолдап дауыс берген
Парламент депутаттарының мұндай шешім қабылдауына Жириновскийдің Қырғызстанды "кемсітіп, орынсыз қаралаған пікірі" себеп болған


Либералды-демократиялық партия жетекшісі Владимир Жириновский өткен айда Қырғызстан 500 миллион АҚШ доллары көлеміндегі қарызын кешіру үшін Ыстықкөлді Ресейге беруі керек деген еді.

