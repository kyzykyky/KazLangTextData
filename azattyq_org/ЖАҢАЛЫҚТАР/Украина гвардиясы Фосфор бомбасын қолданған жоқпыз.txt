
Украина ұлттық гвардиясы кейбір ақпарат құралдарында жарияланған елдің шығысында ресейшіл сепаратистерге қарсы операция барысында фосфорлы оқ-дәрілер қолдануы туралы ақпаратты жоққа шығарды.

Гвардияның баспасөз қызметі мұндай ақпаратты "ақылға қонымсыз" деп атап, "ұлттық гвардияда фосфорлы оқ-дәрілер ешқашан болған емес" деп мәлімдеді.

12 маусымда ресейлік бірқатар ақпарат құралдары ресейшіл сепаратистерге сілтеме жасап, украин әскері Славянск қаласы маңындағы Семеновка селосын атқылағанда тыйым салынған фосфор оқ-дәрілері бар бомбалар қолданды деп хабарлаған еді
Куәгерлер осының салдарынан селода өрт басталғанын айтқан.

