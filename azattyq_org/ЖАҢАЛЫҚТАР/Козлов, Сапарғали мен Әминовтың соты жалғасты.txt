
Бүгін Ақтауда оппозициялық саясаткер Владимир Козлов, «Халық майданы» қозғалысының өкілі Серік Сапарғали және қоғамдық белсенді Ақжанат Әминовтің үстінен өтіп жатқан сот қайта жалғасты.

Сотқа қатысып отырған Азаттық тілшісінің хабарлауынша, сот куәгерлерден жауап алудан басталды.

Сот басталар алдында сот қызметкері аудио- және бейнетаспаларға түсіруге болмайтынын ескерткен хаттама таратқан.

Сот 16 тамызда басталды
Алғашқы күні айыптау қорытындысын оқыған прокурор Козлов, Сапарғали және Әминовтен өзге қуғындағы саясаткер Мұхтар Әблязовті де айыптады.

