30 қарашада Румынияның Бухарест қаласында Euro-2020 футбол турнирінің жеребесі тартылды
Жарысқа UEFA (Еуропа футбол қауымдастығы) ұйымына мүше 24 елдің құрамасы қатысады

Жеребе қорытындысы: 
2020 жылғы Еуропа чемпионаты 12 маусым мен 12 шілдеде Еуропаның 12 елінің 12 қаласында өтеді
Турнир ойындары Лондон (Англия), Баку (Әзербайжан), Мюнхен (Германия), Рим (Италия), Санкт-Петербург (Ресей), Амстердам (Голландия), Бильбао (Испания), Бухарест (Румыния), Будапешт (Венгрия), Копенгаген (Дания), Дублин (Ирландия) және Глазго (Шотландия) қаласында ұйымдастырылады.
Қазақстан да бұл Euro-2020 жарысының іріктеу турниріне қатысып, жолдамасыз қалған
Қазақстан құрамасы ​(FIFA рейтингінде 121-орында) іріктеу жарысында І тобында сынға түсіп, Нұр-Сұлтанда өткен алғашқы матчта Шотландияны 3:0 есебімен жеңіп, сенсация жасаған
Бірақ одан кейінгі матчтарда Қазақстан FIFA рейтингінде ең соңғы 209-орында тұрған Сан-Мариноны екі рет (4:0, 3:1) жеңіп, Кипрмен бір матчта тең түсті (1:1)
Қалған алты ойында (Ресейден екі рет, Бельгиядан екі рет, Кипрден бір мәрте, Шотландиядан бір рет) ұтылды
Қорытындысында 10 ұпаймен Қазақстан алты команда арасында 5-орын алды, топта тек Сан-Мариноның алдында болды
Бұл топтан Бельгия мен Ресей Еуропа чемпионатына жолдама алған.
Нұр-Сұлтандағы "Астана арена" стадионы да Euro-2020 жарысын өткізуге кандидат болған
Бірақ Қазақстан астанасындағы стадион жарыс өтетін 12 аренаның қатарына енбеді

Оқи отырыңыз: "Мықты ойыншы аз"
Қазақстан құрамасының нәтижесіне реакция
2016 жылы Францияда өткен Еуропа біріншілігінде Португалия жеңіске жеткен
Бұл елдің құрамасы финалда Францияны 1:0 есебімен ұтты.
 
