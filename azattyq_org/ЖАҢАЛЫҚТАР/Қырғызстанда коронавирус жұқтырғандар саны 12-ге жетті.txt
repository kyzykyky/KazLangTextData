Қырғызстанда коронавирус жұқтырғандар саны 12-ге жетті
21 наурызда Қырғызстанның денсаулық сақтау министрінің орынбасары Толо Исаков тағы алты адамнан вирус табылғанын хабарлады
Баткен облысы Баткен ауданының бір тұрғыны, Жалалабад облысы Сузак ауданының бес тұрғынына инфекция жұққан

Исаковтың айтуынша, оқшауланған науқастар емделіп жатыр

Қырғызстанда 18 наурызда алғаш рет үш адамнан коронавирус табылған еді
Сауд Арабиясынан келген ұшақ бортында 144 адам болған
Олар карантинге жатқызылды
20 наурызда Ош облысы Ноокат ауданынан тағы үш адамнан табылды
Науқастардың жасы - 67, 71 және 77-де
Олармен байланыста болған 169 адам дәрігерлер бақылауына алынған
Алтауы да Сауд Арабиясына кіші қажылыққа барып келген
Бұл жолаушылармен байланыста болған мыңнан астам адам үй карантинінде немесе стационарда жатыр

Сегіз науқас анықталған Қырғызстанның Сузак ауданында төтенше жағдай жарияланған

21 наурыз күнгі дерек бойынша, әлемде коронавирус жұқтырғандар саны 265 мыңға жеткен
Вирустан көз жұмғандар саны 11 200-ден асты
90 мыңнан астам адам айыққан

Қарай отырыңыз: Иран жұрты коронавирусқа қарсы күреске қалай бірікті?
No media source currently available
 
