Абу-Дабидегі ЮНЕСКО саммитінде ондаған елдің өкілдері қарулы жанжал аймақтарындағы тарихи құнды заттарды қорғау үшін көлемі 100 миллион доллар болатын қор құру туралы шешім қабылдаған
Франция қорға 30 миллион доллар қосуға міндеттеме алған деп хабарлайды France Presse.
Қорға жинақталған ақша тарихи заттарды күзету, тасымалдау және реставрация жұмыстарына жұмсалмақ
Сирия, Ирак және Йемендегі тарихи ескерткіштердің көбі исламшылдар іс-әрекеті және табиғи құбылыстар салдарынан бүлінген
Олардың елуден астамы біржола жойылып кетуі мүмкін.
«Ислам мемлекеті» экстремистік тобы Сирия мен Ирактағы ежелгі заманғы тарихи ескерткіштерді «жойылуы тиіс пұтқа табыну белгілері» деп атайды
Бұған дейін жихадшылар ежелі Ассирия патшалығы тұсынан қалған тарихи ескерткіштерді балғамен ұрып талқандап жатқаны көрсетілген видеоларды бірнеше рет интернетте жариялаған
Кейбір тарихи ескерткіштерді бульдозермен таптап, қиратқан.
