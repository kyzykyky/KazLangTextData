Бүгін Астанада Орталық және Оңтүстік Азия елдерінің зорлық экстремизмге қарсы іс-қимыл жөніндегі өңірлік конференциясы басталды
Жиынның кіріспе бөлігінде сөз сөйлеген Қазақстан премьер-министрі Кәрім Мәсімов зорлық экстремизм мен терроризм үгіт-насихатына азаматтық қоғамның қарсы тұру керектігін мәлімдеді.
Бұл туралы Азаттық тілшісі хабарлады.
 - Адамдарды өздеріне тартудың бір амалы ретінде радикалдар белсенді түрде интернетті пайдаланып отыр
Қараңыздаршы, террористердің қарулы жиһадқа шақырған бір ғана мақаласын Facebook-тен WhatsApp-қа дейін бір тәулікте екі миллионнан астам адам қараған
Қазақстан мұндай материалдарды іздеп тауып, бұғаттап отыр
Алайда, біздің бұл бағыттағы әрекетіміз уақытылы әрі жүйелі болуы тиіс
Сондай-ақ, экстремизм мен терроризмге үгіт-насихатын тосқауыл қою үшін азаматтық қоғам да белсенділік таныту керек, - деді Мәсімов

Бүгін-ертең өтетін Орталық және Оңтүстік Азия елдері зорлық экстремизмге қарсы іс-қимыл жөніндегі өңірлік конференциясына 24 елдің делегаттары қатысып жатыр
Олардың арасында БҰҰ, ЕҚЫҰ, ЕО, ШЫҰ секілді халықаралық ұйымдардың өкілдері де бар

