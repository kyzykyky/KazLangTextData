Еуропалық ірі әуе компаниялары Lufthansa мен Air France-KLM сенбі күні құлаған ресейлік жолаушылар ұшағы апатының себебі анықталғанша Синай түбегі арқылы ұшуды уақытша тоқтатуды ұйғарды.
Әуе компаниялары мұндай шешімді сенбі күні исламшыл экстремистер Синай түбегіне құлаған ресейлік жолаушылар ұшағының апатына жауапкершілікті өз мойнына алатынын мәлімдегені туралы хабардан соң қабылдаған
Lufthansa мен Air France-KLM өкілдері Египеттің аталған ауданы арқылы әуе тасымалын тоқтата тұру жайлы шешім ұшу қауіпсіздігіне байланысты қабылданғанын мәлімдеген.
Осы уақытқа дейін Синай арқылы күн сайын Lufthansa әуе компаниясының онға жуық ұшағы ұшып өтетін.
Еуропалық әуе тасымалдаушыларының ізінше Біріккен Араб Әмірліктерінің Emirates әуе компаниясы да ресейлік ұшақ апатының себебі айқын болғанша Синай түбегі арқылы ұшуды тоқтататынын жариялады.
Қазанның 31-і күні Египеттің Шарм-эш-Шейх қаласынан Ресейдің Санкт-Петербург қаласына ұшып шыққан ресейлік Ресейдің «Когалымавиа» әуе компаниясына тиесілі Airbus 321 жолаушылар ұшағы Синай түбегіне құлаған
Египет билігі ұшақтағы адамдардың барлығы – 217 жолаушы және экипаждың жеті мүшесі опат болғаны туралы жариялады.
