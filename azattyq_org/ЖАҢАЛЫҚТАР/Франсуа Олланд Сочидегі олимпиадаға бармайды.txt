
Франция президенті Франсуа Олланд және осы елдің жоғары лауазымды ешбір шенеунігі Ресейдің Сочи қаласында өтетін олимпиада ойындарын тамашалауға бармайды.

Бұл туралы "Europe 1" радиостанциясына берген сұхбатында Франция сыртқы істер министрі Лоран Фабиус мәлімдеген, бірақ оның себептерін түсіндірмеген.

2014 жылы қысқы Олимпиада ойындарын өткізгелі отырған Ресейдегі адам құқықтары ахуалының нашарлауына байланысты алаңдаушылық білдірген Франция мен батыстың өзге де елдері Кремльдің жүргізіп отырған саясатын, Ресейде "гомосексуализмді насихаттауға" қарсы қабылданған заңды сынап келеді


Өткен аптада Германия биік орындары осы елдің президенті Йоахим Гауктың Сочидегі ойындарға бармайтыны туралы хабарлаған еді.

