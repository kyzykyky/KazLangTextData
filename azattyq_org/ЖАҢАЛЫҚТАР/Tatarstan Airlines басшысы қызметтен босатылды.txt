
Татарстан транспорт министрлігінің хабарлауынша, Қазан қаласында ұшағы апатқа ұшыраған Tatarstan Airlines компаниясының бас директоры Аксан Гиниятуллин қызметінен босатылған.

Қарашаның 17-сі күні компанияның Мәскеуден ұшып келе жатқан "Боинг 737" ұшағы Қазан әуежайына қона алмай, апатқа ұшыраған еді
Апат салдарынан ұшақ ішінде болған 50 адамның барлығы қаза тапқан.

3 желтоқсанда Ресей федералдық әуе транспорты агенттігінің Татарстандағы департаментінің басшысы Шавкат Умаров ұшақ апатына өзі жауапты екенін айтып, отставкаға кеткен еді.

Алдын-ала тергеу деректеріне қарағанда, апатқа пилоттың қателігі себеп болуы мүмкін.

