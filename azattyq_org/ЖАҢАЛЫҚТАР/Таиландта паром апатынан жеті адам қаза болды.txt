
Жексенбі күні Таиландта туристер мінген паром жағалаудан жарты шақырымдай маңда теңізде суға батып, апат салдарынан кемінде жеті адам қаза болған.

Паттайядағы Ко-Лан аралынан шыққан паромның двигателінде ақау пайда болған соң жолаушыларды екінші қабатқа шығарған
Олардың салмағынан паром бір жақ бүйіріне ауып, суға батып кеткен
Полицияның хабарлауынша, 150 жолаушы алып жүруге лицензиясы бар паромда апат болған сәтте 200 адам отырған.

Таиландтағы Ресей елшілігінің өкілі Андрей Дворников паром апатында қаза болғандардың арасында ресейлік үш азамат (бір әйел және екі ер адам) бар екенін хабарлаған.

Таиландтың құтқару қызметі мен әскери-теңіз күштері апат болған аймақта іздестіру жұмыстарын жүргізіп жатқанын хабарлады.

