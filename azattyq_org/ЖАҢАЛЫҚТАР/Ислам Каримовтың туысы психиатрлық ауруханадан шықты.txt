
Өзбекстан президенті Ислам Каримовтың немере інісі Жамшид Каримов Самарқанд облысындағы психиатрлық ауруханадан босатылды.

Жамшид Каримов 2006 жылдың қыркүйегінде тұтқындалғанға дейін тәуелсіз журналист болып жұмыс істеген және "Соғыс пен бейбітшілікті баяндау институты" және Uznews.net сияқты ұйымдарға қызмет еткен.

2006 жылы күзде оны тұтқындап, алты айға психиатрлық ауруханаға жатқызды
Оның ауруханадағы мерзімі бұдан соң бірнеше рет ұзартылады.

Кейбір хабарларға қарағанда, Жамшид Каримовты АҚШ мемлекеттік хатшысы Хиллари Клинтонның Өзбекстанға сапарының алдында ғана босатқан
Қазір ол Жизақта отбасымен бірге тұрып жатыр.

