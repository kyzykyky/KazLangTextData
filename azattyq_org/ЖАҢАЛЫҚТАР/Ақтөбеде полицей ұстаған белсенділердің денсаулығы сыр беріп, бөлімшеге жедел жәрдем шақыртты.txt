6 маусым күні Ақтөбеде митинг өтеді деп білгіленген жерлерден полиция ұстаған белсенділердің кейбірінің “денсаулығы сыр беріп, полицей жедел жәрдем шақыртқанын” айтты
Азаттыққа бұл туралы "полиция учаскесінде 5-6 сағаттан болып шыққан" белсенділер айтты.
Белсенді Асқар Қаласовтың сөзінше, оны қаладағы Сазды полиция бөлімінде алты сағаттай ұстаған.
- Күндізгі сағат 11-лер шамасында көшеден ұстап әкетіп, кешкі бесте босатты
Бөлімшеде алты сағаттай ұстады
Қан қысымым көтеріліп, полиция жедел жәрдем шақыртты, - дейді ол.
Белсендінің қолында жедел жәрдем берген анықтама қағазы бар
Онда Қаласовтың қан қысымы көтеріліп кеткені жазылған.
Тағы бір белсенді Ғарифолла Ембергенов сенбі, 6 маусымда сағат 11-лер шамасында Ақтөбедегі Әбілқайыр хан даңғылының бойынан ұсталған.
- Мені полиция негізсіз ұстап, конституциялық құқығымды бұзды
Алдымен Сазды полиция бөліміне жеткізді
Ол жерде денсаулығым сыр беріп, жедел жәрдем бригадасы облыстық ауруханаға әкетті
Алғашқы жәрдем көрсетілгеннен кейін полицияның екі қызметкері Зауыт полиция бөліміне алып барды, - деді өзін "бірінші топ мүгедегімін" деп таныстырған Ғарифолла Ембергенов.
Белсенді Ембергеновтің есептейінше, бүгін, 6 маусымда Сазды полиция бөлімінде қала көшелерінен ұсталған 40 шақты, Зауыт полиция бөлімінде 20 шақты адам болған.
- Ұсталғандардың көптігі сонша полиция қызметкерлері жауап алып үлгере алмай жатты
Біз жан-жақтан шулағаннан кейін алдымен қарт адамдарды босатты
Мені Сазды полиция бөлімінде алты сағатқа жуық ұстады, - дейді белсенді Ақлима Туксикова.
Ақтөбе облыстық полиция департаменті Азаттыққа билікке қарсы наразылықта қала көшелерінен қанша адамның ұсталғаны туралы ақпарат бермеді
"Митингілер бойынша мәлімдемені ішкі істер министрлігі жасайды" деді полицияның баспасөз қызметі.
