
Жоспарланған 20 мың теңгелік банкноттарды Ұлттық банктің жаңа төрағасы Қайрат Келімбетовтің қолын қойып, қайта жасап шығару 2,5 миллиард теңгеге түседі
Бұл туралы бүгін теңгенің айналымға шыққанына 20 жыл толуына орай өткен жиында Ұлттық банктің бұрынғы төрағасы Григорий Марченко айтты.

- Егер жаңа төраға 20 мың теңгелік банкнотқа өз қолын қойып шығарғысы келсе, онда ол жұмысқа 2,5 милиард теңгеден астам қаржы кетеді, - деген Марченко.

Оның айтуынша, жаңа банкнотты бүгін, 15 қарашада қолданысқа шығару жоспарланғанымен ол ақша айналымға шықпаған.

Бұған дейін Григорий Марченконың қолы қойылған 20 мың теңгелік банкнотты 15 қарашада айналымға шығару жоспарланып отырғаны хабарланған еді.

Бүгін, 15 қарашада Қазақстанның ұлттық валютасы теңгенің айналымға енгеніне жиырма жыл толды.

