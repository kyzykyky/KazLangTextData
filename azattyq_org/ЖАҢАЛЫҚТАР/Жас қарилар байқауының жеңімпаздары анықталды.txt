
Бүгін Алматыда құран оқудан 5-республикалық байқау аяқталды деп хабарлайды Қазақстан мұсылмандар діни басқармасының (ҚМДБ) баспасөз қызметі
Байқау 26 қазанда Алматының орталық мешітінде басталған.

Жас қарилар құран оқудан бірнеше номинация бойынша сынға түскен.

Байқау қортындысы бойынша, бірінші орынды жеңіп алған 15 жастағы Құрбан Сансызбайұлына 1 миллион теңге табыс етілген
Екінші орынды иеленген Хусей Уәлихадиемге 750 мың теңге берілген
Үшінші орынды бөліскен Қуаныш Тоқсанбайұлы мен Әбділхаффар Тұрсынов әрқайсысы 350 мың теңге ақшалай сыйлыққа ие болған.

Байқауға қатысқандар құранды мәнерлеп оқу, 5 пара құранды, 10 пара құранды және құранды түгелдей жатқа оқудан сынға түскен
Бұлардан өзге 29 қариға 15 мың теңгеден 200 мың теңгеге дейінгі көлемдегі ақшалай сыйлықтар берілген


Алматыдағы жас қарилар байқауына 25 жасқа дейінгі үміткерлер қатысты.

