
Бүгін Украинаның бұрынғы премьер-министрі Юлия Тимошенко өзінің шағымы бойынша басталған сот тыңдауына денсаулығының нашарлығына байланысты келе алмады.

Киевтің апелляциялық соты Тимошенконың өзіне қарсы тағылған «қызмет бабын асыра пайдаланды» деген айыпты алып тастауды сұраған шағымын қарайды.

Юлия Тимошенко жетекшілік ететін «Батькивщина» партиясының төрағасы орынбасары Александр Турчинов журналистерге бұрынғы премьердің «кәдімгідей нашарлап кеткенін» айтты
Тимошенконың қорғаушысы оның арқасы қатты ауыратындықтан жүре алмайтынын айтады.

Экс-премьердің жақтастарының айтуынша, Юлия Тимошенко түрмеде өзіне көрсетілген медициналық көмектен бас тартқан.

