
Бүгін Мәскеу қаласының орталығында Ресей армиясының бұрынғы полковнигі Юрий Будановты белгісіз біреулер атып кетті.

«Интерфакс» агенттігінің хабарлауынша оқиға жергілікті уақытпен сағат 12-лер шамасында болған
Автокөліктен атылған 6 оқтың төртеуі Будановтың басына тиіп, ол сол жерде жан тапсырған.

Әскери полковник Юрий Буданов 18-жастағы шешен қызы Эльза Кунгаеваны өлтіргені үшін айыпты деп танылып, 2003 жылы сот үкімімен он жыл мерзімге түрме жазасына кесілген
Сот оны әскери атақ-шені мен барлық наградаларынан айырды.

Ал 2009 жылы қаңтарда Буданов мерзімінен бұрын шарты түрде бостандыққа шыққан еді.

