
Бүгін «Рух пен тіл» клубының бастамасымен Жаңаөзен мен Шетпедегі оқиғалардан зардап шеккендерге SMS хабары арқылы көмек көрсету қызметі ашылды
Бұл туралы Азаттық радиосына Алматыда баспасөз жиынын өткізген клуб белсендісі Инга Иманбай хабарлады.

Оның айтуынша, қазақстандық ұялы байланыс операторларының кез-келген түрін пайданалатын адам 9685 нөміріне Help сөзін жазып, SMS жіберу арқылы көмек көрсете алады
Бір SMS-тің құны - 449 теңге.

Бұдан ары байланыс операторлары SMS арқылы түскен қаражатты гуманитарлық көмек қорына аударады
Қор зардап шеккен адамдарға көмек береді.

Жаңаөзен мен Шетпедегі оқиғалардан зардап шеккендерге гуманитарлық көмек көрсететін қор бұдан бір ай бұрын "Рух пен тіл" клубының бастамасымен құрылған.

