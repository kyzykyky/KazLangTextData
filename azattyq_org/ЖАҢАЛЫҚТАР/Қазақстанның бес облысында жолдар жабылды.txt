
Ауа райының қолайсыздығына байланысты Қазақстанның бес облысында автокөлік жолдары жабылды деп хабарлайды Tengrinews сайты.

Қазақстан төтенше жағдайлар министрлігінің хабарлауынша, қарлы боран пен көктайғақ салдарынан Алматы, Ақтөбе, Шығыс Қазақстан, Қызылорда және Оңтүстік Қазақстан облыстарында тас жолдардың кейбір бөлігінде көлік қозғалысы уақытша тоқтатылған.

Төтенше жағдайлар қызметі Алматы облысының таулы аймақтарында қар көшкіні қаупі барын ескертіп отыр.

