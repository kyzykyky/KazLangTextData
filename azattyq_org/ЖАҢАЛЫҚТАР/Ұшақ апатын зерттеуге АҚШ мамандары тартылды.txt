
SCAT компаниясының Алматы маңында құлаған CRJ-200 ұшағының апатқа ұшырау себептерін зерттеуге АҚШ мамандары тартылған.

Бүгін парламент мәжілісінің отырысында сөйлеген Қазақстан көлік және коммуникация министрі Асқар Жұмағалиевтың айтуынша, ұшақ апатын қазақстандық мамандар, халықаралық және мемлекетаралық ұйымдардың қызметкерлері тексеріп жатыр.

Бұған дейін ұшақтың "қара жәшігіндегі" жазбаларды тексеру қорытындысында ұшақ құлар кезде оның өлшеу аспаптарының істен шыққаны туралы болжамның "расталмағаны" хабарланған еді.

2013 жылы қаңтардың 29-ы күні Алматы маңында SCAT компаниясына тиесілі Көкшетау-Алматы бағытымен ұшып келе жатқан Challenger-200 ұшағы құлап, борттағы 5 экипаж мүшесі және 16 жолаушы қайтыс болған еді.

