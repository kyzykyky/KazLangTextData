
Ресей премьер-министрі Владимир Путиннің портретін Мәскеуда өткен аукцион саудасында аты-жөні беймәлім ресейлік кәсіпкер 200 мың евроға сатып алған.

Бұл портретті Грузияның тумасы, қазір АҚШ-та тұратын Дэвид Датуна салған
Суретшінің туындыларын Европада жұрт назарына ұсынып жүрген украиналық Mironova Gallery галереясы өкілінің айтуынша, бастапқы бағасы 100 мың евро деп жарияланған шығарманы сатып алуға ықылас білдіргендер көбейген соң, жабық аукцион саудасы ұйымдастырылған.

Дэвид Датуна өз шығармаларын нео поп-арт стилінде жазатын қылқалам шебері.

