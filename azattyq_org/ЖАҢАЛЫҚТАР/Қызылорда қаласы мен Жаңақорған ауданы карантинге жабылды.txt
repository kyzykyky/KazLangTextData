Қызылорда қаласы және Жаңақорған ауданы карантинге жабылды деп хабарлады Қызылорда облысының әкімі Гүлшара Әбдіхалықова

"Қазіргі уақытта облыс бойынша инфекция жұқтырғандар саны 26-ға жетті
Оның ішінде Қызылорда қаласында – 6, Жаңақорған ауданында – 16, Қармақшы ауданында – 2, Шиелі ауданында 2 оқиға тіркелген
Қазір Қызылорда, Жаңақорған аудандары карантинге жабылды" деді Гүлшара Әбдіхалықова бейсенбі күнгі брифинг кезінде

Оның айтуынша, адамдар мен көліктер қозғалысына шектеу қойылған
Қызылордаға кіретін аумаққа төрт блокпост қойылған
Облыс аумағының шекарасында үш бақылау-өткізу пункті істеп тұр

Қазақстанда коронавирус жұқтырғандар саны 403-ке жетті
2 сәуірде таңертең министрлік 16 адамнан вирус табылғанын хабарлаған

Қызылорда облысы - вирус жұқтырғандар саны бойынша республикада Нұр-Сұлтан және Алматы қалаларынан кейін үшінші орында тұр
Бұған дейін облыстық денсаулық сақтау басқармасы облыста бір отбасында сегіз адамнан коронавирус табылғанын хабарлаған еді

