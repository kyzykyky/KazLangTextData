Израиль басып алған Голан жотасында жаңадан салынатын елді мекен АҚШ-тың қазіргі президенті Дональд Трамптың құрметіне "Трамп жотасы" деп аталады
16 маусымда Израиль премьер-министрі Биньямин Нетаньяху ол жерге ескерткіш белгі қою рәсіміне қатысты.
Бұл аумақты 2019 жылдың наурыз айында АҚШ президенті Дональд Трамп ресми түрде Израиль жері деп таныған
Бұл туралы құжатқа Трамп 25 наурызда Ақ үйде қол қойған.
Сирия сыртқы істер министрі Трамптың шешімін "Сирияның егемендігі мен аумақтық тұтастығына шабуыл" деп бағалаған.
The Washington Post басылымының жазуынша, "Трамп жотасының" пайда болуы Израиль мен АҚШ қарым-қатынасының нығаюының кезекті белгісі болмақ.
1967 жылы алты күндік соғыста әуелде Сирияға тиесілі болған Голан жотасын Израиль басып алған
1974 жылы Сирия мен Израиль бітім жасасқаннан кейін жота БҰҰ бітімгершілік күштерінің бақылауында болған
Ал 1981 жылы Израиль бұл аумақты аннексиялап алған
Көптеген ел Голан жотасы Израильдің жері емес деп санайды.
Instagram бізге жазылыңыз
