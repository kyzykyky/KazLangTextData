25 мамырда Нидерланд пен Австралия үкіметтері малайзиялық жолаушылар ұшағын Шығыс Украинада атып түсіруге қатысы бар деп Ресейді ресми түрде айыптады
Нидерландтың сыртқы істер министрі Стеф Блок: "Үкімет енді Ресейді ресми түрде жауапкер етіп көрсету үшін келесі қадамға көшкелі жатыр" деді.
Дәл осы күні ұлыбританиялық "Беллингкэт" зерттеу тобы "Бук" кешенінен зымыран атуға қатысы болуы мүмкін ресейлік әскеридің аты-жөнін атады
"Бэллингкэттің" мәлімдеуінше, операцияны елу жастағы ГРУ офицері Олег Иванников басқарған

Бейсенбі күні Нидерландтың Бюннике қаласында өткен баспасөз мәслихатында халықаралық біріккен тергеу тобының өкілдері (JIT) MH17 рейсті Boeing ұшағы ресейлік 53 зенит-зымыран бригадасына тиесілі "Бук" кешенінен атып түсірілді деп мәлімдеген
Тергеушілердің қорытындысына сәйкес аталмыш "Бук" Украинаның ресейшіл сепаратистер бақылауындағы аумаққа Курскіден әкелініп, кейін Ресейге қайтқан.
Ресей ұшақ апатына қатысы жоқтығын бірнеше мәрте мәлімдеген
Ресейдің қорғаныс министрлігі 24 мамырда "Ресей қорғаныс күштеріне тиесілі бір де бір зенит-зымыран кешені Ресей-Украина шекарасын кесіп көрген емес" деп мәлімдеді.
Әскери ведомство өкілдері Мәскеудің бұған дейін Boeing ұшағын "ресейлік емес, украиналық зымыранның атып түсіргенін дәлелдейтін бұлтартпас деректер бергенін" айтқан.
2014 жылы 17 шілдеде MH17 рейсімен Амстердамнан Куала-Лумпурға бет алған Boeing 777 жолаушылар ұшағы Донецк облысының әуесінде атып түсірілген еді
Ұшақ бортындағы 298 адамның барлығы мерт болған
Құрбандардың көпшілігі Нидерланд азаматтары еді
Екі нидерландтық жолаушы әлі күнге дейін із-түзсіз жоғалып кеткендер санатында
Өйткені олардың ДНК-сын анықтауға қажетті тіпті болмашы дене қалдықтары да табылмаған.
Telegram бізге жазылыңыз
