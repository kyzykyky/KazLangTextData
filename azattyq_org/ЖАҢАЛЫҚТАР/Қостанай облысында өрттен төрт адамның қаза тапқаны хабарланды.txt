Қостанай облысы Торғай елді мекенінде үйде өрт болып, кемінде төрт адам қаза тапты, бірнеше адам жараланды деп хабарлады Qostanai.media сайты
Жергілікті биліктің хабарлауынша, 16 желтоқсанға қараған түні үйден өрт шыққан
Qostanai.media сайтының жазуынша, өрт орнынан 1938 және 1985 жылғы екі әйелдің мәйіті табылған
Екі сәби опат болған

Жергілікті әкімдіктің баспасөз қызметінің өкілі Азаттыққа 15 желтоқсанда түнгі сағат 23.00 шамасында "екі отбасы тұрған үйде газ баллоны жарылып, өрт шыққанын" айтты

"Зардап шеккендер бар, қаза болғандар да бар" деді әкімнің баспасөз хатшысы
Қостанай облысының төтенше жағдай департаменті сәрсенбі күнгі брифингте оқиғаның мән-жайы айтылады деді
Денсаулық сақтау басқармасынан жауап ала алмадық

Аймақтық сайттардың хабарлауынша, өрттен кейін 33 жастағы ер адам мен 1997 жылғы қыз ауруханаға түскен
Олардың денесінің 45-40 пайызы күйген
2009, 2011 және 2014 жылғы үш бала екінші дәрежедегі күйік алған
Олар Арқалықтағы ауруханада жатыр

БАҚ-тың жазуынша, өрт басталғаннан кейін үйдің төбесі құлаған
Qostanai.media-ның жазуынша, оқиға орнынан бүлінген газ баллоны табылған

Instagram бізге жазылыңыз
 
 
