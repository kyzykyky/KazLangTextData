
Германия канцлері Ангела Меркель Ресей президенті Владимир Путинмен телефон арқылы сөйлескен кезде одан Украинада ұсталған ЕҚЫҰ бақылаушыларын босатуға көмектесуін сұраған.

Кремльдің дерегінше, Путин Украинаның солтүстік-шығысындағы әскерді әкету, зорлық-зомбылықты тоқтату, конституциялық реформа жайлы ұлттық диалог жүргізу маңызды екенін айтқан
"Мемлекет басшыларының әңгімелесуіне Германия бастамашы болғаны" хабарланды.

ЕҚЫҰ-ның сегіз бақылаушысын (төртеуі - Германиядан, өзгесі - Швеция, Польша, Дания мен Чехиядан) 25 сәуірде Украинаның Славянск қаласындағы ресейшілдер ұстап әкеткен еді
Кейін олар Швеция азаматын денсаулығына байланысты босатқан.

