
Қоршаған ортаны қорғау министрлігінің бұрынғы лауазым иелеріне, атап айтқанда, бұрынғы қоршаған ортаны қорғау министрі Нұрлан Ысқақов, бұрынғы вице-министрлер Әлжан Бралиев пен Зейнолла Сәрсенбаевқа қатысты қылмыстық іс бойынша өндіріс аяқталды, — деп мәлім етті Қазақстан Республикасы Экономикалық қылмыс және сыбайлас жемқорлыққа қарсы күрес агенттігінің (қаржы полициясы) ресми өкілі Мұрат Жұманбай.«Осы жылдың 20 сәуірі күні бұрынғы министр Нұрлан Ысқақов және бұрынғы вице-министрлер Әлжан Бралиев пен Зейнолла Сәрсенбаевтарға қызмет бабын асыра пайдаланып, бюджеттің 1 миллиард 172 миллион теңгесін жымқырды деген айып тағылған болатын
Қазіргі уақытта қылмыстық істің материалдарымен танысу рәсімдері жүргізілуде, бұдан кейін іс әрі қарай сотқа тапсырылу үшін прокуратураға беріледі», — деді ресми өкіл.

