
БҰҰ әлемде қару-жарақ саудасына бақылау жасау туралы бір мәмілеге келе алмады
Иран мен Солтүстік Корея қару-жарақ саудасына бақылау жасау туралы алғашқы келісімді қабылдаудан бас тартты
Келісім қабылдануы үшін оны БҰҰ-ға мүше 193 ел түгел қолдауы қажет
Екі ел өкілдері құжатқа дауыс берудің соңғы кезеңінде бас тартқан соң ұйым жиыны тоқтатылды.

Иранның БҰҰ-дағы елшісі Мұхаммед Хазаи құжаттың "кемшіліктері мен айла-шарғылары" көп екенін және келісімнің "саяси астары мен кемсітушілік сипаты барын" айтады.

Келісім БҰҰ-ға мүше елдерге қару-жарақты сату мен сатып алу туралы барлық келісім-шарттарын тексеруден өткізуді міндеттейді
Тексеріс қару-жарақтардың адам құқықтары мен гуманитарлық заңдарды бұзбауы үшін, террористік мақсатқа қолданылмауы үшін жасалады.

