Қазақстан денсаулық сақтау министрлігі 19 сәуір түнгі сағат 23:10-да Алматыда коронавирустан екі науқас қайтыс болғанын хабарлады
Олардың бірі - 1958, екіншісі 1931 жылы туған

Қазақстанда коронавирустан барлығы 19 адам қайтыс болған
Дәрігерлердің айтуынша, олардың басым бөлігінде созылмалы аурулар болған


Министрлік жексенбі күні түнде вирус жұқтырғандар 35 адамға көбейгенін хабарлады

Республика бойынша вирус жұқтырғандар 1711 адамға жетті:
Коронавирустан 401 адам айыққан
Бұған дейін денсаулық сақтау министрлігі осы және алдағы аптада "эпидемия шарықтау шегіне жетеді" деп болжаған

Президент Қасым-Жомарт Тоқаев жексенбі күні Twitter-дегі парақшасында "Қазақстанда эпидемия әлі шарықтау шегіне жеткен жоқ" деп азаматтарды карантин ережелерін сақтауға шақырды

Қазақстанда 16 наурыздан бастап төтенше жағдай жарияланған
Бірқатар қалалар мен облыс, аудандарда, ауылдарда карантин енгізіліп, қозғалыс шектелген

 
