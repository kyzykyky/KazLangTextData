АҚШ Ресей әскери барлау қызметінің жеті өкілі бірнеше мемлекетке кибершабуыл жасады деп мәлімдеді
АҚШ Әділет министрлігі айыпталып отырған жеті ресейліктің аты-жөнін жариялады
Олардың бәрі Ресейдің Бас барлау басқармасының (ГРУ) қызметкерлері делінген
Олар - Алексей Моренец, Евгений Серебряков, Иван Ермаков, Артем Малышев, Дмитрий Бадин, Олег Сотников және Алексей Минин.
Аты-жөні аталғандардың төртеуі - Моренец, Серебряков, Минин және Сотников биыл сәуір айында Химиялық қаруға тыйым салу жөніндегі халықаралық ұйымның Нидерландтағы штаб-пәтеріне кибер шабуыл жасамақ болған кезде анықталып, елден шығарылған.
Ал Ермаков, Малышев пен Бадин АҚШ-тағы президент сайлауына араласпақ болды деген іске байланысты айыпталған.
Мәлімдемеде ресейліктер Дүниежүзілік допингке қарсы агенттік базасына, Пенсильваниядағы атом электр станциясына да шабуыл жасамақ болды делінген.
Қазанның 4-і күні Ұлыбритания, Нидерланд, Канада да Ресейдің барлау қызметін айыптаған
Нидерланд және Ұлыбритания премьер-министрлері Марк Рютте мен Тереза Мэй ресейлік әскери барлау қызметі ғаламдық қауіпсіздікті қамтамасыз ететін келісімді сыйламай отыр деп мәлімдеген.
Telegram бізге жазылыңыз
