
Израиль премьер-министрі Биньямин Нетаньяху палестин-израиль мәселесін бейбіт жолмен реттеу мақсатында келіссөздерді жалғастыру үшін Палестин автономиясының жетекшісі Махмуд Аббаспен кездескісі келетінін мәлімдеді.

Нетаньяхудың кеңсесі ондай кездесуді БҰҰ Бас ассамблеясының сессиясы ашылғалы отырған Нью-Йорк қаласында өткізуге болар еді деп хабарлады.

Бұған дейін Махмуд Аббас Израильді Палестинаны тәуелсіз мемлекет ретінде мойындауға шақырған еді
Ол Палестинаны тәуелсіз ел ретінде тануды сұрап жұма күні БҰҰ-на ресми өтініш жасамақшы, алайда бұған Израиль мен АҚШ қарсы.

АҚШ Палестина мемлекетінің келешегі Израильмен келіссөздер арқылы шешілуі тиіс деген ұстанымда отыр.

