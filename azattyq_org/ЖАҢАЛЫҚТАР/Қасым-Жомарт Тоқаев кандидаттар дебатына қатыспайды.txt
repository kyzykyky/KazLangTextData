Қазақстан президенті Қасым-Жомарт Тоқаев 29 мамырда "Хабар" арнасында өтетін кандидаттар дебатына қатыспайды
Бұл туралы Тоқаевтың кеңесшісі Ерлан Қарин қазақстандық ақпарат агенттіктеріне айтты

Қариннің сөзінше, "Тоқаев үгіт-насихат науқанынан өзін барынша шектеп, президенттік қызметіне көп көңіл бөліп жүр
Оның үгіт-насихат жұмыстарын сайлауалды штабы мен сенімді өкілдері жүргізіп жатыр".
- Президент басқа кандидаттарда көп мүмкіндік болуы керек деп санайды
Басқа кандидаттар да өз ұстанымдарын кеңінен насихаттап, халыққа танылса дейді
Ол (Тоқаев - ред.) әділ сайлау өткізуге уәде берген
Бұл - оның негізгі ұстанымы, - деді ол.
Қариннің сөзінше, Тоқаев сайлауалды штабына теледебатқа бір өкіл жіберуді тапсырған
Бірақ президенттің кеңесшісі дебатқа сайлауалды штабының өкілдері қатысу-қатыспауын ашып айтпады

Теледебатқа Жамбыл Ахметбеков, Әміржан Қосанов, Төлеутай Рахымбеков, Амангелді Таспихов, Сәді-Бек Түгел қатысатындарын айтты
Inforumburo.kz сайтының хабарлауынша, "Ақ жол" партиясының кандидаты Дания Еспаева дебатқа қатыспайды
Оның орнына партия төрағасы Азат Перуашев қатысады

29 мамыр күні кешкі 6-да мемлекеттік "Хабар" арнасында Қазақстан президенттігіне кандидаттар арасында теледебат тікелей эфирде өтеді

Қазақстанда кезектен тыс президент сайлауы 9 маусымда өтеді
Бұл жолғы сайлау елді отыз жылға жуық басқарып, биыл наурызда Қазақстан президенті қызметінен кеткен Нұрсұлтан Назарбаевтың қатысуынсыз өткелі отыр
Орталық сайлау комиссиясы жеті адамды президенттікке кандидат ретінде тіркеген:
