Ресейде соңғы бір күнде коронавирус жұқтырғандар 10 мыңға жетпеген
Мұнда қатарынан екінші күн жаңа науқастардың азайғаны байқалған

Ресми мәлімет бойынша, 16 мамырда елде 9709 адамнан коронавирус табылған
Оның 3855-і Мәскеу қаласында тіркелген
Бір күнде 94 адам қайтыс болған

Елде жалпы вирус жұқтырғандар 281 мыңнан (АҚШ-тан кейін екінші орында тұр) асқан, 2631 адам қайтыс болған
Ресми мәлімет бойынша 67 мыңнан астам адам жазылған

Ресей коронавирусқа байланысты карантин шараларын наурыз айының соңында енгізе бастаған
Эпидемия шарықтау шегіне жеткен кез - мамыр айының басында күн сайын 10-11 мыңнан астам адамнан коронавирус табылып жүрді

11 мамырда Ресей президенті Владимир Путин аймақта эпидемиологиялық ахуалға байланысты оқшаулану режимінің күші біртіндеп жойылады деп мәлімдеген
Коронавирус жұқтырғандар көптігі жағынан бірінші орында тұрған Мәскеуде әзірге шектеу шаралары алынған жоқ, қазір адамдар үйден шығып, көшеде еркін жүре алмайды
Бірақ құрылыс пен өнеркәсіп орындары жұмыс істей бастады
Мәскеу билігі келесі аптаның аяғында шектеу шаралары жұмсаруы мүмкін екенін айтқан

