Беларусь өзінде Украина, Ресей және Еуропадағы қауіпсіздік және ынтымақтастық ұйымы (ЕҚЫҰ) арасындағы келіссөздерді өткізуге келісті.
Беларусь президенті Александр Лукашенконың 30 шілде күні хабарлауынша, Украина президенті Петр Порошенко телефонмен сөйлескенінде Лукашенкодан Украинаның шығысындағы малайзиялық ұшақ құлаған орынға сарапшыларды жіберу мәселесіне арналған келіссөздерді өткізуді сұраған
Украинаның үкімет әскері мен ресейшіл сепаратистер арасындағы қақтығыстардан 29 шілде күні ЕҚЫҰ өкілдері мен құқық қорғау ұйымдары ұшақ құлаған орынға үшінші күн қатарынан бара алмай қалған.
Порошенко бұған қоса келіссөздерде сепаратистер кепілде ұстап отырғандардың босатылу жайы да талқыланғаны жөн деген
Келіссөздердің қашан өтетін әзірге белгісіз.
Келіссөздерге Ресейдің Киевтегі елшісі Михаил Зурабов пен Украинаның бұрынғы президенті Леонид Кучма қатысады деген болжам бар.
