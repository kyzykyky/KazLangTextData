Ақтөбедегі мектептердің ішкі тәртіп ережесіне оқушылардың суық қару ұстамауы туралы пункт енгізілді
Ақтөбе қалалық білім бөлімінің хабарлауынша, орта білім беретін мектептер жасөспірімдер арасында қылмыс көбейіп кеткен соң ішкі тәртіп ережесін жаппай өзгертуге мәжбүр болған
Қалалық білім бөліміндегі жалпы орта және мектепке дейінгі білім беру секторының меңгерушісі Гүлназ Мырзағалиева:
- Ішкі тәртіп ережесіне мектепке суық қару әкелмеу, оны оқушылардың мүлдем қолданбауы туралы пункт енгізілді
Ақтөбе қалалық білім бөлімі бұл талапты мектеп жарғысына енгізуді ұсынған еді
Бірақ, жуырда ғана қазыналық мемлекеттік мекеме болып, құқықтық статусы мен жарғысын өзгерткен мектептерге бұл қиындық тудыратын болды
Сондықтан, ішкі тәртіп ережесін ғана өзгертіп отырмыз, - дейді.
Ішкі тәртіп ережесі – оқушы, мұғалім және ата-аналардың міндеттері мен құқықтары көрсетілген мектептің ішкі құжаты
Ақтөбе мектептерінде ішкі құжат өзгерген соң жаппай түсіндіру жұмыстары басталған.
Жергілікті полиция 10 қаңтар күні ескі зират аумағында болған 40 шақты оқушының төбелесін әлі де тексеріп жатқанын хабарлады
Ақтөбедегі төрт мектептің оқушылары қатысып, жергілікті университеттің бірінші курс студенті жарақат алған бұл оқиғадан соң Қылмыстық кодекстің "бұзақылық" бабы бойынша қылмыстық іс қозғалған.
Полицияның мәліметінше, 2018 жылы Ақтөбе облысында жасөспірімдер 146 рет қылмыс жасаған
Оның екеуінде жасөспірімдер кісі өлтірген.
