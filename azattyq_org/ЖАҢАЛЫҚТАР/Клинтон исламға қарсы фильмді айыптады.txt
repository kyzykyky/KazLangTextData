
АҚШ мемлекеттік хатшысы Хиллари Клинтон әлемдегі мұсылмандардың ашу-ызасын туғызған исламға қарсы фильмді қатаң айыптады
Ол фильмді "жиіркенішті және ұят нәрсе" деп бағалап, "оның мақсаты - исламды масқаралау және мұсылмандардың ашу-ызасын туғызу" деді.

Таяуда интернетте пайда болған "Мұсылмандардың күнәсіздігі" ("Innocence of Muslims") атты АҚШ-та түсірілген фильмге қарсы мұсылман елдерінде үлкен наразылықтар болып жатыр
Әуелі Ливияда АҚШ елшілігіне шабуыл жасалып, кейін оны өртеп жіберу кезінде АҚШ-тың осы елдегі елшісі мен үш дипломаты қаза тапты
Ал Египеттегі наразылықтар үшінші күнге созылды
Йемен және Иранда да мұсылмандар наразылық танытып жатыр.

Фильм YouTube-те маусымда пайда болған
Бірақ оған қатысты дау фильм араб тіліне аударылған кезде басталды
Батыс басылымдарының дерегінше, фильмнің авторы - Сэм Басиль деген бүркеншік атпен жасырынып жүрген, Египеттен шыққан, қазір АҚШ-та тұратын христиан копт Накул Бассиль Накул
The Guardian басылымы оған қатаң күзет тағайындалғанын жазады.

