Жамбыл облысында 20 желтоқсан күні газ өңдеу зауытында жарылыс болып, екі адам жараланды деп хабарлады Ішкі істер министрлігі төтенше жағдайлар комитетінің баспасөз қызметі.
Комитет ақпаратына қарағанда, жарылыс бүгін таңертең сағат 8:27-де Жамбыл ауданы Аса ауылында "Амангелді газ өңдеу зауытының" Тараз филиалы аумағында болды
Зауыттағы мұнайды қыздыруға арналған пешті қосатын кезде түтін шығатын құбырдағы газ-ауа қоспасынан жарылыс шығып, құбырдағы мұнай қалдықтары өртенген
Өрт жарты сағат шамасында сөндірілген.
Жараланған екі адам ауруханаға жеткізілген.
 
