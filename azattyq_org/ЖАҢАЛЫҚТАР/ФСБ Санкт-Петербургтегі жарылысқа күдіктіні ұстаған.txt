Ресей федералдық қауіпсіздік қызметі (ФСБ) Санкт-Петербур қаласындағы сауда орталығында болған жарылысқа негізгі күдіктіні ұстаған
Бұл туралы ФСБ-ның қоғамдық байланыс орталығы хабарлады.
Бұған дейін ДАИШ ["Ислам мемлекеті" экстремистік тобының арабша қысқарған атауы - ред.] Санкт-Петербургтегі "Перекресток" супермаркетінде сәрсенбінде болған жарылысқа жауапкершілікті алған
Бірақ Ресей Федерция кеңесі өкілдері экстремистік топтың мәлімдемесін "өз-өзін жарнамалау" деп атаған.
Ресейлік баспасөз құралдарының хабарлауынша, ұсталған адам - Санкт-Петербург қаласының 35 жастағы тұрғыны Дмитрии Лукьяненко
Күдіктіден Ресей тергеу комитеті жауап алып жатыр.
Желтоқсанның 27-і күні кешке Калинин алаңындағы "Перекресток" супермаркетінің қол жүктерін сақтайтын бөлімінде қолдан жасалған, қуаты 200 грамм тротилді құрайтын бомба жарылған
Оқиғадан 18 адам зардап шеккен, олардың 11-і ауруханаға түскен.
Кейін жергілікті "Фонтанка" сайты жарылыс болардан жарты сағаттай бұрын дүкенге кірген ер адамның рюкзагын сонда қалдырып, өзі шығып кеткені жазылып қалған видеоны жариялаған.
Ресей президенті Владимир Путин Санкт-Петербургте супермаркетте болған жарылысты теракт деп атаған
Ресей тергеу комитеті "жалпыға қауіпті әдіспен екі немесе одан да көп адамға қастандық жасау" бабы бойынша қылмыстық іс қозғаған.
