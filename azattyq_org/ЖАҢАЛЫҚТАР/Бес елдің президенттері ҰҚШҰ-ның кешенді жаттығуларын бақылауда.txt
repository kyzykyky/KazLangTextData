
ҰҚШҰ-ға мүше бес елдің президенттері бүгін Жамбыл облысындағы өтіп жатқан Жедел әрекет етуші ұжымдық күштерінің оқу-жаттығуларын бақылауда, деп хабарлайды Мәтібұлақ әскери полгионынан Азаттық тілшісі.Оқу-жаттығуларын бақылауға Қазақстан президенті Нұрсұлтан Назарбаев, Армения президенті Серж Саргсян, Қырғызстан президенті Құрманбек Бакиев, Ресей президенті Дмитрий Медведев, Тәжікстан президенті Эмомали Рахмон, сондай-ақ, Беларусь қорғаныс министрі Леонид Мальцев келген.Сонымен қатар әскери оқу-жаттығуларының өту барысын қадауғалауға ҰҚШҰ-ға мүше елдердің қорғаныс министрлері мен ұйымның Бас хатшысы Николай Бордюжа қатысуда.Өзбекстан президенті бұл оқу-жаттығуларды көруге келген жоқ
ҚР Қорғаныс министрлігінің хабарлауынша, Өзбекстан оқу-жаттығуларға әскерін жібермеген.

