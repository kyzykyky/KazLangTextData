Өзбекстан Сирия мен Ирактан 235 азаматын әкетеді
БҰҰ-ның қауіпсіздік кеңесі жиынында Өзбекстанның сыртқы істер министрі Абдулазиз Камилов осылай деп мәлімдеді

"Қазір Ирактан 65 бала, Сириядан 170 адам келеді деп күтіп отырмыз
Бұл тұрғыда біз халықаралық ұйымдар мен Таяу Шығыста болып жатқан процеске тікелей қатысы бар мемлекеттердің, соның ішінде БҰҰ қауіпсіздік кеңесінің тұрақты мүшлерінің қолдауына зәруміз" деді Камилов

Ол мұндай әріптестікке дайын екенін, қақтығыс ошақтарынан елге қайтарылғандарды қоғамға бейімдеуге Өзбекстанның тәжірибесі барын айтты.
2019 жылы 30 мамырда "Мейірім" гуманитарлық операция аясында Өзбекстан Сирия мен Ирактан 156 азаматын әкеткен
Олардың көпшілігі әйелдер мен балалар
Операцияға бірқатар елдер мен "Қызыл крест", ЮНИСЕФ сияқты халықаралық ұйымдар көмектескен

Жергілікті БАҚ-тың жазуынша, Сириядан әкетілген кейбір азаматтар сотқа тартылып, қалғаны бейімдеу орталықтарына жіберілген.
