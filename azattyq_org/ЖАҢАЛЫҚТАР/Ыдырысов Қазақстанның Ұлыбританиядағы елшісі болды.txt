Ерлан Ыдырысов Қазақстанның Ұлыбританиядағы елшісі болып тағайындалды деп хабарланды бүгін Ақорданың ресми сайтында
Ыдырысовтың елші болып тағайындалғанын президент Нұрсұлтан Назарбаев резиденциясында сыртқы істер министрлігінің басшылық құрамымен өткізген кездесуінде айтқан.
Ерлан Ыдырысов бұған дейін сыртқы істер миинстрі болған
28 желтоқсан күні Назарбаев Ыдырысовты орнынан босатып, орнына Қазақстанның БҰҰ-дағы тұрақты өкілі қызметін атқарған Қайрат Әбдірахмановты министр етіп тағайындаған.
Назарбаев бүгінгі жиында Ыдырысовтың министр ретінде атқарған қызметіне алғыс білдіріп, дағдарыс кезінде және әлемдегі жағдай өзгеріп тұрған шақта сыртқы істер министрлігінің алдында жаңа бірталай міндет тұрғанын айтты.
Бұған дейін Қазақстанның Ұлыбританиядағы елшісі қызметін Ержан Қазыханов атқарған.
