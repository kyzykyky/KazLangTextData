Черногория Еуропада COVID-19 вирусынан емделіп жатқан науқасы жоқ алғашқы мемлекет атанды
Бұл туралы жексенбі кешке елдің қоғамдық денсаулық институты хабарлады.
Елде алғашқы науқас Еуропаның өзге елдеріне қарағанда кештеу - 17 наурызда тіркелген
Екі айдан аса уақыт ішінде елде 324 адам вирус жұқтырған
Оның тоғызы қайтыс болып, 315 адам жазылып шыққан
Вирус жұқтырған ең соңғы науқас 24 мамырда жазылып шықты
Елде екі аптадан бері вирус жұқтырған жаңа жағдай тіркелмеген.
Институт өкілінің Азат Еуропа/Азаттық радиосына хабарлауынша, егер вирусты жаңадан жұқтырғандар 28 күнге дейін тіркелмесе эпидемияны аяқталды деуге болады.
Черногория Еуропаның Оңтүстік-Шығысында орналасқан 630 мыңға жуық халқы бар мемлекет

Бұған дейін Данияға қарасты Фарер аралдарының билігі де өздерінде вирус жұқтырғандардың мүлдем жоғын мәлімдеген
Аралдарда вирус жұқтырған 187 адамның барлығы жазылып, бір де бір адам қайтыс болмаған
Француз Полинезиясы мен Жаңа Каледония елді-мекендерінде де вирустан қайтыс болғандар жоқ.
Instagram бізге жазылыңыз
