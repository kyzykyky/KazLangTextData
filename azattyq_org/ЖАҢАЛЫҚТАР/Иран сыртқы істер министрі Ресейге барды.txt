
Иран сыртқы істер министрі Мохаммад Жавад Зариф бүгін Мәскеуде Ресей сыртқы істер министрі Сергей Лавровпен кездесіп, 22 қаңтарда Женевада өтетін Сирияға қатысты бейбіт келіссөздердегі Иранның ықтимал рөлі туралы сөйлесті.

Жавад Зариф Мәскеуге бүгін Сирия сыртқы істер министрі Валид Муаллем бір ұшақта барған.

Зариф бұған қоса Ресей президенті Владимир Путинмен кездесіп, Иранның ядролық бағдарламасына қатысты уақытша келісімнің орындалу жайын да талқыламақ.

Иран сыртқы істер министрі 15 қаңтарда Дамаскіде Сирия президенті Башар Асадпен кездесіп, Женева келіссөздері жайын талқылаған.

Бірақ АҚШ Тегеранның келіссөздерде конструктивті рөл атқара алатынына күмән келтіріп отыр.

