Қазақстанға келген қытайлық он дәрігер Нұр-Сұлтан, Алматы және Қарағандыда коронавирус жұққан науқастарды емдеуге көмектеседі
Олар үш қаланың әрқайсысында бес күннен болады
10 сәуірде орталық коммуникациялар қызметінің баспасөз жиынында осындай мәлімет айтылды

Қазақстандық журналистердің сұрақтарына жауап берген қытай дәрігерлерінің айтуынша, Қытайда эпидемия кезінде 3300-ден астам дәрігерге (вирус жұқтырғандардың шамамен 4 пайызы) коронавирус жұққан
Олардың 90 пайызына эпидемия ошағы Ухань қаласында вирус жұққан
Дәрігерлердің басым бөлігі эпидемия басталған шақта ауырған

Олардың пікірінше, медицина қызметкерлерін оқыту, профилактиканы күшейту және түрлі материалдық жабдықтармен қамтамасыз ету арқылы дәрігерлер қауіпсіздігін қамтамасыз етуге болады

Дәрігер Лу Сяобоның айтуынша, коронавирус неғұрлым ертерек анықталса, соғұрлым жақсы.
"Қазір тестің екі түрі бар: ПЦР және IGG, IGM
Ауруды емдеу жолына келсек, төрт нәрсеге мән керек: науқастың қандай аурулармен ауырғанын зерттеу, жалпы денсаулық жағдайын қадағалау, дене қызуы көтерілген-көтерілмегенін бақылау, қанын тексеру" деді дәрігер

Соңғы мәлімет бойынша, Қазақстанда 120 медицина қызметкеріне коронавирус жұққан: 67 дәрігерге науқастардан вирус жұққан
Қалған дәрігерлердің туыстары мен таныстарынан вирус анықталған

Қазақстанда барлығы 802 науқас бар
63 адам жазылған
9 адам қайтыс болған.
Оқи отырыңыз: Қытай коронавирусты шынымен жеңді ме? 
Өткен жылы желтоқсан айының соңында Қытайда коронавирустың жаңа түрі тарай бастаған
Эпидемия басталған уақыттан бері мұнда 82 мыңнан астам адамға вирус жұққан
3300-ден астам адам көз жұмған
Кейбір сарапшылар Пекин коронавирус жұқтырғандар саны мен көз жұмғандар санын төмендетіп көрсетеді деп санайды.​
