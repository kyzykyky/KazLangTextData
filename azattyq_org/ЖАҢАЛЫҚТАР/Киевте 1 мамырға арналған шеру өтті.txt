
Украина астанасы Киевте социалистік партияның, бірнеше солшыл партия мен қоғамдық ұйымдардың жақтастары халықаралық еңбекшілер ынтымақтастығы күніне орай шеру өткізді.

"Интерфакс" агенттігінің хабарлауынша, министрлер кабинеті ғимараты маңында өткен шараға 2 мыңдай адам қатысқан.

Украина социалистік партиясының басшысы Николай Рудьковский билікті 25 мамырда өтетін президент сайлауымен қабаттас тағы бір саяси науқанды - орыс тілінің бұл елдегі екінші мемлекеттік немесе ресми тіл ретіндегі дәрежесі туралы және Украинаның унитарлық құрылысы жайлы референдум өткізуге шақырды.

Рудьковский Украинаның ядролық статусын қайтаруға, ауыл шаруашылығы жерін сатуға тыйым салуға, айлық пен әлеуметтік төлемдерді көбейтуге, билік шығынын азайтуға да үндеді.

