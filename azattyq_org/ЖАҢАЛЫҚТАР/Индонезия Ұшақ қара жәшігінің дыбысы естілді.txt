Индонезиялық құтқарушылар бұдан екі апта бұрын Ява теңізіне құлаған AirAsia әуе компаниясы ұшағының "қара жәшігінен" сигнал алғанын хабарлады.
Индонезия қарулы күштері генералының айтуынша, ұшақты іздеп жүрген кеме ұшақтың артқы бөлігінің бөлшектері табылған аумаққа жақын маңнан шыққан дыбысты естіген
Қазір дыбыс шыққан ауданда сүңгуірлер "қара жәшікті" іздеп жатыр

Малайзиялық AirAsia компаниясының Airbus А-320-200 жолаушылар ұшағы желтоқсанның 28-і күні таң ата Индонезиядан Сингапурге ұшып шыққаннан соң 40 минуттан кейін, Калимантан аралы мен Белитунг аралы арасындағы Ява теңізінде радардан жоғалып кеткен
Кейін ұшақ жоғалар алдында ғана ұшқыштың қолайсыз ауа-райында ұшақты жоғары қарай ұшыруға рұқсат сұрағаны белгілі болған.
Ұшақта болған 162 адамның осы кезге дейін 40-ының мәйіті табылды
162 адамның көбі - Индонезия азаматтары.
