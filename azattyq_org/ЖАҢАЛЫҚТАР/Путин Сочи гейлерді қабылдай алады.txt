
Ресей президенті Владимир Путиннің айтуынша, елде гомосексуализмді насихаттауға тыйым салынғанына қарамастан, Сочиде өтетін қысқы олимпиада кезінде "гомосексуал спортшылар мен жанкүйерлер еркін жүре алады"


Сочиде Халықаралық олимпиада комитетінің президенті Томас Бахпен кездескен Владимир Путин "кез-келген этникалық, нәсілдік топ пен жыныстық бағыты өзге атлеттер, жанкүйерлер мен қонақтар олимпиадада өздерін еркін сезіне алатындай жағдай жасаймыз" деді.

Биыл жазда Ресейде кәмелетке толмағандар арасында гомосексуализмді насихаттауға тыйым салатын заң қабылданған еді
Заң Батыс елдерінің сынына ұшырап, кейбір халықаралық ұйымдар Сочи олимпиадасына байкот жариялауға шақырған


Сочидегі олимпиада ойындары 2014 жылдың 7-23 ақпаны аралығында өтеді.

