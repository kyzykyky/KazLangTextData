
Орта Азиядағы электр энергиясын үйлестіру жөніндегі кеңесінің кезекті отырысы кезінде Өзбекстанмен келіссөздер сәтсіз аяқталды
Бұл туралы Ақмола облысындағы Бурабай курортында өткен жиыннан соң “KEGOC” АҚ-ның президенті Қанат Бозумбаев айтты
Оның айтуынша, Өзбекстан Қырғызстанның солтүстігінен оңтүстікке қарай өз аймағы арқылы өтетін электр қуатын тасымалдауды саудалағысы келеді
Сол себепті Өзбекстан көршілес елдерімен бұрынғы ынтымақтастықты тоқтатып, параллелді режим жұмысынан шығатынын айтқан
Осыған байланысты Қазақстанның тұтынушылары күзгі-қысқы маусым кезінде энергия көзінің тапшылығына тап болуы мүмкін бе деген сауалға Қанат Бозымбаев, Қазақстанның оңтүстігіне оның салдары бола қоймайды, елдің солтүстігінен 1350МВт шамасындағы электр қуатын тасымалдау арқылы біз оңтүстікті энергия көзімен қамтамасыз етеміз, сонымен қатар қалған 20 пайызын Жамбыл гидро электр стансасы жабады деді
Бірақ оның қырғызстандық әріптесі Мурат Дурусалиев Өзбекстанның шығуы оның барлық көршілері үшін тіпті Қазақстанның оңтүстігіне де үлкен проблема деп жағдайға пессимистік баға берді.

