Қазақстанда коронавирустан қайтыс болған науқас саны 232-ге жетті
Бұл туралы денсаулық сақтау министрі Алексей Цой жексенбінің кешіндегі брифингте мәлімдеді.
Министрдің сөзінше, өткен тәулікте коронавирустан 18 адамның қайтқаны анықталған.
Қазақстанда коронавирус індеті келгелі кісі өлімі күн сайын жарияланып тұрды
Алайда 29 маусымнан кейін COVID-19 өлімі хабарланбай қалды
2 маусым күні Цой бұдан әрі коронавирустан қайтыс болғандар саны аптасына бір-ақ рет хабарланады деген болатын.
Бүгінгі брифингте министр Цой COVID-19 өлімі әр дүйсенбі сайын хабарланатынын айтты.
“Мына 18 жағдайды алайық
Олар үш күн қатарына қайтыс болуы мүмкін, бірақ комиссия оларды бір күнде анықтап отыр” деді ол кісі өлімі не себепті аптасына бір рет хабарланатынын түсіндіріп.
Қазақстан коронавирусты жұқтырғандар мен одан жазылып шыққандардың нәтижесі де кешігіп жарияланады
Қатардағы азаматтар ПТР талдауының нәтижесін бірнеше күннен кейін біледі
Тәулік ішінде он адам жазылды деп хабарланса, олар бірнеше күн не апта бұрын жазылған болуы мүмкін
Әлемнің тәжірибеде COVID-19 өлімі күн сайын хабарланады.
