Алматыда бүгін «Мәңгілік полк» («Бессмертный полк») акциясы өтті
Ұйымдастырушылардың айтуынша, Алматының орталығындағы Астана алаңынан басталып, 28 панфиловшы жауынгер атындағы саябақта аяқталған шеруге қатысқан мыңдаған адам екінші дүниежүзілік соғысқа қатысқан ата-әжелерінің суреттерін ұстап шыққан
Шеру барысында оған қатысушылар майдан кезіндегі әндерді шырқаған.
28 панфиловшы жауынгерлер саябағында Алматы әкімі Бауыржан Байбек пен соғыс ардагерлері Мәңгілік алауға гүл қойған
Жиналғандар алдында сөйлеген сөзінде қала әкімі «бүгінгі өміріміздің тыныштығы мен бейбітшілік үшін өмірін қиғандарды табиғат та жылап еске алып жатқанын» айтқан
Алматыда бүгін таңертең қалың жаңбыр жауған еді.
Сонымен бірге бүгін Астана қаласында да «Мәңгілік полк» акциясы өткен
Премьер-министр Кәрім Мәсімов, үкімет мүшелері, парламент палаталарының жетекшілері Қасым-Жомарт Тоқаев пен Бақтықожа Ізмұхамбетов, қорғаныс министрі Иманғали Тасмағамбетов және басқалар «Отан қорғаушылар» ескерткішіне гүл қою шарасына қатысты
Қазақстан президенті Нұрсұлтан Назарбаев бүгін Мәскеуде нацистік Германиямен соғыстағы жеңістің 71 жылдығына арналған әскери парадқа қатысқан.
Алматы мен Астанадағы «Мәңгілік полк» шеруінен фотогалерея: 

