АҚШ конгресмені, сегрегациямен күрес жетекшілерінің бірі Джон Льюис 81 жасында қайтыс болды
Льюис – Вашингтондағы 1963 жылғы танымал маршты ұйымдастырушылардың бірі
Сол марштан кейін ел билігі қоғамдық орындағы сегрегацияға тыйым салып, қара нәсілді азаматтардың сайлау құқығын ақ нәсілді азаматтардыкіне теңестіретін заң қабылдаған болатын.
Льюис 1940 жылы Алабама штаты Троя қаласында туған
Ол бала кезінен адам құқығы үшін күреске қызығушылық танытқан
Он жеті жасында қара нәсілділердің құқығын қорғауға арналған қозғалыс жетекшілерінің бірі Роза Паркспен, 18 жасында Мартин Лютер Кингпен кездескен
Студент кезінде ол сегрегацияға қарсы наразылық акцияларына қатысқан
Льюис сегрегация ережелеріне қарамастан ақ нәсілділерге арналған автобустарға мінген алғашқы белсенділердің бірі.
1963 жылы Льюис Вашингтондағы әйгілі марштың алты ұйымдастырушысының бірі болды
Ол күні 200-300 мың адам маршпен қала орталығындағы Линкольн мемориалына барған
Мартин Лютер Кинг "Менің арманым бар" деп басталатын сөзін сол жерде айтқан.Льюис адам құқығы үшін күреспен 1977 жылға дейін айналысты
Сол жылы ол үкіметке жұмысқа тұрды
Осыдан кейін ол сегіз жыл бойы Атланта қаласының депутаты болып, 1986 жылы Конгреске сайланды.
Содан бері Льюис 16 рет қайта сайланған
Соның біреуінде ғана жинаған даусы 70 пайыздан төмен болған
2008 жылы ол Барак Обаманы АҚШ президенттігіне үміткер болуға ұсынды
2016 жылы Демократиялық партияға мүше жүз конгресменнің қару сату ережесін қаталдатуды талап еткен 25 сағаттық ереуілін ұйымдастырды.
