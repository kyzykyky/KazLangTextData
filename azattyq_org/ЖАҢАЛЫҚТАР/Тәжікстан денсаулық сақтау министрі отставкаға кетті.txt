Тәжікстан президенті Эмомали Рахмон елдің денсаулық сақтау министрін отставкаға жіберді
5 мамырдағы Рахмонның жарлығында министр Насим Олимзоде "басқа жұмысқа ауысқандықтан" қызметінен босатылғаны жазылған
Бұл туралы Азаттықтың Тәжік қызметі хабарлады.
Олимзоденің орнына денсаулық министрі болып Тәжікстан медициналық университетінің жалпы хирургия кафедрасының оқытушысы Джамолиддин Абдуллозода тағайындалды
Президенттің жаңа жарлықтары парламенттің мақұлдауына ұсынылды.
Насим Олимзода денсаулық сақтау министрі болып 2017 жылы қаңтарда тағайындалған
Ол оған дейін министрдің орынбасары болған
Олимзаде қандай қызметке тағайындалғаны белгісіз.
Тәжікстан денсаулық сақтау және әлеуметтік қорғау министрлігінің хабарлауынша, елде 293 адамнан коронавирус табылды
Бес адам қайтыс болды.
Тәжікстан елде коронавирус табылғанын ресми түрде 30 сәуірде, Дүниежүзілік денсаулық сақтау ұйымының сарапшылары келер алдында хабарлаған
Билік 15 адамнан вирус 29 сәуірде анықталды деген.
