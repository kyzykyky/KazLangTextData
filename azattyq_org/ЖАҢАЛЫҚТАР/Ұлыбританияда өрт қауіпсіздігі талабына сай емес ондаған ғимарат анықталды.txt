Британ билігінің мәліметінше, елде өрт қауіпсіздігі талаптарына сай келмейтін биік ғимараттар саны 60-қа жетті
Бірер күн бұрын бұл көрсеткіш 34 болған еді
Ұлыбританияның қауымдар ісі жөніндегі министрі Саджид Джавидтің сөзіне қарағанда, бұл ғимараттардың сыртқы жабындарын сараптау кезінде олардың материалдың жанғыштық қасиетіне қойылатын талаптарға қайшы келгені анықталған.
Telegraph газетінің хабарлауынша, сарапшылар ғимараттардың сыртқы жабындарын алмастыру мәселесін шешу үшін үкіметке 765 миллион доллар қаржы керегін айтады.
Ұлыбританияда биік ғимараттарды Лондондағы Grenfell Tower ғимаратындағы өрттен соң шұғыл тексеріп жатыр
Өрттен кем дегенде 79 адам қаза тапқан
Болжам бойынша, өрттің ғимаратта жылдам таралуына дыбыс естілмеу үшін және жылу сақтау үшін сыртын қаптаған панельдер себеп болған.
