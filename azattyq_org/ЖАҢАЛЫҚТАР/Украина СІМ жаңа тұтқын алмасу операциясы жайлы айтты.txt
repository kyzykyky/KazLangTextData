Ресей мен Украина бұдан былай "бірге бір" принципі бойынша "тұтқын алмаспайды" және оның масштабы да айтарлықтай ірі болмайды деді Украинаның сыртқы істер министрі Вадим Пристайко жергілікті ТСН телеарнасына берген сұхбатында

Пристайконың айтуынша, қазір жаңа тізім жасалып жатыр, бірақ оған қандай да бір кедергі болмауы үшін мәселе жабық қаралады
Киевтің айтуынша, норман төрттігі форматы бойынша өтетін алдағы саммиттің "тұтқын алмасуға" қатысы жоқ
Бұл кездесудің қашан өтетіні де белгісіз

Бұған дейін Ресейдің сыртқы істер министрлігі Мәскеу мен Киев "тұтқын алмасу" мәселесін тағы талқылап жатыр деп хабарлаған
Қыркүйек айында Ресей мен Украина бір-біріне 35 тұтқынды (жалпы саны 70) тапсырған
Осы операция аясында Украинаға режиссер Олег Сенцов, өткен жылы қараша айында Керчь бұғазында ұсталған теңізшілер оралды

Бұған қоса, Пристайко сұхбатта Минск келісімінің шарттары орындалуы үшін және Донбастағы жағдай реттелуі үшін ресейшіл сепаратистер жариялаған Донецк және Луганск халық республикаларын тарату керек деп айтқан
Оның айтуынша, Киев осыны талап етіп отыр.
