АҚШ президенті Дональд Трамп егер Қытай коронавирус індетінің тарауына саналы түрде жол берген болса, салдарын тартады деп мәлімдеді

18 сәуірде Ақ үйде өткен брифинг кезінде Трамп АҚШ коронавирустың қалай таралғанын зерттейді деді
Оның айтуынша, егер Қытай кездейсоқ қателік жіберген болса, оны кінәлаудың қажеті жоқ
Ал саналы түрде жол бергені анықталса - "мәселе басқа" деді
Трамп нені меңзегенін ашық айтпады

"Індетті Қытайдың өзінде тоқтатуға болар еді, бірақ олай болған жоқ, енді қазір бүкіл әлем зардап шегіп жатыр" деді Трамп

Коронавирус жұқтырғандар мен вирустан қайтыс болғандар саны жағынан АҚШ әлемде алда тұр
Мұнда соңғы мәлімет бойынша, 715 мыңнан астам адам COVID-19 ауруына шалдыққан

Трамп сенбі күнгі брифинг кезінде Қытайдың коронавирус туралы ресми дерегіне сенбейтінін де жеткізді
Қытай билігі коронавирустан 4 мыңнан астам адам қайтыс болды деп мәлімдеген
АҚШ-та вирустан қаза болғандар 40 мыңға жуықтады

