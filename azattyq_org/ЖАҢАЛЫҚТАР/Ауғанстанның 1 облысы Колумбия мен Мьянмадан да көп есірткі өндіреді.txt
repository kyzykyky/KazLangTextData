
ВЕНА: БҰҰ-ының кезекті жылдық баяндамасы бойынша, Ауғанстандағы апиынның өндірісі арта түскен
Осы баяндамаға сәйкес, героин есірткісінің негізі болып табылатын апиынның 90 пайызынан астамы енді Ауғанстанда өндіріледі
Бұл, өз кезегінде, көкнәр егістігінің 2007-нші жылы да көп өнім беретінін аңғартады
Ұлттар Ұйымының есірткі өндірісі мен қылмыстарды қадағалайтын Комиссиясының жетекшісі Антонио Мария Коста Ауғанстанның тәліптер бекініп алған Гильменд өлкесі бүкіл әлемдегі есірткі өндіруші ең ірі аймаққа айналғанын атап көрсетті.

