Шымкент әкімдігі қала белсенділерінің жерді сату жəне жалға беруге қарсы 30- шілдеде митинг өткізу туралы өтініштерін тағы қабылдамай тастады
Бұл туралы Азаттықтта белсенді Ибраһим Əлсерке хабарлады.
Ибраһим Əлсеркенің айтуынша, 7 шілде күні бірнеше қоғам белсендісі жер туралы Қазақстан заңнамаларының дұрыс орындалмағанына қатысты халық наразылығын жеткізу мақсатында Абай саябағының Даңқ мемориалы алаңында митинг өткізуге рұқсат сұрап қалалық әкімдікке өтініш берген.
- Əкімдік митинг өткізуге біз сұраған Даңқ мемориалының айналасындағы көгалды 30-31шілде күндері дәрілейтін болғандықтан рұқсат бермейтінін айтып өтінішімізді кері қайтарды
Әкімдіктің бұл жауабын тексеру үшін 30 шілде күні алаңға барамын
Біз заңды түрде рұқсат бермегенше әкімдікке өтініш білдіре береміз, - дейді белсенді.
Шымкент қаласы əкімдігі осыған дейін белсенділерге жерді сату жəне жалға беруге қарсылық ретінде екі рет - 21 мамыр және 6 шілдеде митинг өткізуге рұқсат бермеген еді.
