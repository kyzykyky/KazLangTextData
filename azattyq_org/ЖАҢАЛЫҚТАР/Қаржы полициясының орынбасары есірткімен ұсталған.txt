
Алматыда есірткі сақтады деген күдікпен Алматы қалалық қаржы полициясы басшысының орынбасары ұсталды деп хабарлады қалалық ҰҚК департаментінің баспасөз қызметі Азаттық радиосына
Баспасөз өкілі Болатбек Төлетаевтың айтуынша, 5 қарашада Алматы қаласындағы жер асты автотұрақтарының бірінде Алматы қалалық Экономикалық және сыбайлас жемқорлық қылмыстарымен күрес департаменті төрағасының орынбасары есірткімен құрықталды
Оның қалтасынан табылған есірткі заттары гашиш және марихуана екенін химиялық-сот сараптама қортындысы көрсетті делінген ол хабарламада
Бұл іс бойынша департаменттің тергеу басқармасы Қылмыстық кодекстің 259 - бабының 1-тармағы бойынша қылмыстық іс қозғады
Жедел тергеу амалдары одан әрі жүргізілуде",- деп хабарлайды баспасөз қызметі.

