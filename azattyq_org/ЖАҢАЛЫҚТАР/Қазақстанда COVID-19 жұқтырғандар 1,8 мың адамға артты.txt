11 шілде күні Қазақстанда 1798 адамнан коронавирус инфекциясы (КВИ) анықталды
Бұл туралы денсаулық сақтау министрлігі хабарлады
Өңірлер бойынша, Атырау облысында 269 адамға, Алматы қаласында 242 адамға және Шығыс Қазақстан облысында 211 адамға КВИ жұққаны расталған.
Кейінгі аптада Атырау облысында COVID-19 ауруына шалдыққандар күн сайын 200-300 адамға артып, санаулы күндер бұрын облыс республика бойынша жекедара көш бастады
Теңіз және Қашаған секілді ірі мұнай кен орындары облыста ресми дерек бойынша барлығы 7662 адамнан коронавирус инфекциясы табылған
12 шілдеге қараған түні Қазақстан президенті Twitter парақшасында “Атырау облысындағы ахуал туралы қоғам өкілдерінің шағымдарымен” танысқанын, облысқа вице-премьер бастаған комиссия барғанын мәлімдеді
Тоқаев сондай-ақ үкіметтің Атырау облысына медицина мамандары мен дәрі-дәрмек жеткізетінін айтты
10 шілдедегі үкімет отырысында Тоқаев Атырау облысының әкімі Махамбет Досмұхамбетовке “соңғы сөгіс” жариялады.
Кейінгі күндері COVID-19 індетінің тарауы Шығыс Қазақстан облысында күшейіп барады
Тәулік ішінде өңірдегі коронавирус инфекциясын жұқтырғандар 211 артып, барлығы 2911 адамға жетті
Республика бойынша өсім 3 пайыз болса, ШҚО-дағы өсім 8 пайыз шамасында.
Ресми дерек бойынша, Қазақстанда коронавирус инфекциясын жұқтырғандар 58253 адамға жетті
Оның ішінде 33 814 адам жазылып шыққан.
Өңірлер бойынша жағдай мынадай:
Атырау облысында - 7662 (+269 адам жаңадан қосылды),
Алматы қаласында - 7360 (+242),
Нұр-Сұлтан қаласында -6565 (+88),
Қарағанды облысында - 6068 (+158),
Шымкент қаласында - 3986 (+137),
Батыс Қазақстан облысында - 3891 (+97),
Алматы облысында - 3096 (+48),
Шығыс Қазақстан облысында - 2912 (+211),
Түркістан облысында - 2220 (+56),
Жамбыл облысында - 2118 (+79),
Ақтөбе облысында - 2115 (+40),
Маңғыстау облысында - 1942 (+72),
Қызылорда облысында -1730 (+91),
Павлодар облысында - 1726 (+51),
Ақмола облысында - 1653 (+38),
Солтүстік Қазақстан облысында - 1653 (+65),
Қостанай облысында - 1556 (+56).
Қазақстанда жаз басталғалы COVID-19 індеті өршіп, белгілері коронавирустікіне ұқсайтын ПТР нәтижесі теріс пневмония жағдайлары күрт артқан
Дәрігерлер қазір пневмонияның ушығатын уақыты емес, ауруды коронавирус инфекциясы қоздырып жатыр дейді
Денсаулық сақтау министрлігі министрлігі жақында пневмонияны ресми түрде “ықтимал коронавирустық инфекция” деп жіктеуге көшті
Алайда COVID-19 инфекциясының бар-жоғын анықтайтын ПТР талдауы теріс нәтиже көрсеткен пневмония жағдайлары коронавирус статистикасына әлі де кірмей отыр.
10 шілдедегі үкімет отырысында Қазақстан денсаулық сақтау министрі Алексей Цой 1-8 шілде аралығында елде 56 809 пневмония жағдайы тіркелгенін, оның 39 702 жағдайында коронавирус белгілері байқалғанын бірақ ПТР нәтижесі теріс шыққанын айтты
Ресми дерек бойынша, тек маусымның өзінде пневмониядан 628 адам көз жұмған.
Цойдың сөзінше, расталған COVID-19 өлімі тізімінде 313 адам бар.
