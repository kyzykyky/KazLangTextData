Хакерлер 770 миллионнан астам электрондық пошта мен 21 миллион парольді интернетте ашық ақпарат кеңістігіне шығарып жіберді
Бұл туралы батыстық БАҚ киберқауіпсіздік саласындағы сарапшыларға сілтеме жасап хабарлады.
Электрондық пошталар мен кілтсөздер базасы әуелде Mega онлайн мәліметтер базасына түскен
Кейін сілтеме хакерлердің танымал форумдарының бірінде жарияланған
Ақпараттық қауіпсіздік саласының мамандары мәліметтердің екі мыңнан астам ресурстан жиналғанын айтады
Жарияланған базада қолданушылардың несие карталары және жеке қаражаты туралы мәлімет жоқ.
"Касперский лабораториясы" компаниясы Ресейдің РБК агенттігіне интернетте жарияланған базада ресейлік қолданушылардың мәліметтері болуы мүмкін екенін хабарлады.
