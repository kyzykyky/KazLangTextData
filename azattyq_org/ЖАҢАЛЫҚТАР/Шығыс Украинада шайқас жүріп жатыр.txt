Донецк облысындағы Иловайск қаласы маңында украиналық он сарбаз қоршаудан шыққаны туралы бүгін Facebook-тегі парақшасында «Донбасс» батальонының командирі Семен Семенченко жазды.
Бұған дейін Украина ішкі істер министрлінің кеңесшісі Антон Геращенко 84 украиналық сарбаздың қоршаудан шыққаны жайлы хабарлаған еді
29 тамыздан бері Иловайск түбіндегі қоршаудан екі жүзге жуық украиналық әскери шыққан
Қаза тапқандар мен тұтқынға түскендер туралы әзірше нақты мәлімет жоқ.
Луганск қаласының түбінде аэродром үшін шайқас жүріп жатыр
Аймақтағы арнайы операция орталығының баспасөз қызметі украиналық әскерилер позициясын Ресей қарулы күштерінің танк батальоны атқылаған деп отыр
Бұл ақпаратты Ресей жағынан растаған жоқ.
Соңғы тәулікте Украинаның шығысындағы шайқастар барысында сепаратистерден 80-ге жуық адам мерт болып, бірнеше техника істен шыққан деп хабарлады аймақтағы арнайы операция орталығының баспасөз қызметі
Оның ақпаратына сәйкес, өткен түні Веселая Гора, Ленино, Победа, Лутугино, Березино және Донецкое елдімекендері маңында украиналық әскерилер позицияларын атқылаған
Қаза тапқандар мен жараланғандар туралы ақпарат түскен жоқ.
