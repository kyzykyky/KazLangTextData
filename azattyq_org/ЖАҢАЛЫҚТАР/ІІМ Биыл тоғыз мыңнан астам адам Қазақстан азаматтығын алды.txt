Биылғы жылдың алғашқы жартысында 9379 адам Қазақстан азаматтығын алған
Олардың 7540-і - этникалық қазақ
Бұл туралы Азаттықтың сауалына берген ресми жауабында ішкі істер министрлігі хабарлады
Бұған қоса Қытайдан келген 724 қазақ Қазақстанда тұрақты тұруға (ықтиярхат – ред.) рұқсат алған.
"2018 жылы барлығы 28800 адам Қазақстан азаматтығын қабылдаған
Олардың 1194-і президент жарлығымен, 27606 адам жеңілдетілген тәртіппен азаматтық алған
Осылардың 24874-і – этникалық қазақтар"делінген хабарламада.
Қазақстанда тұрып жатқан, бірақ азаматтығы жоқ адамдарға Қазақстан президентінің жарлығымен Қазақстан азаматтығы беріледі
Ал шетелден көшіп келген этникалық қазақтар Қазақстан азаматтығын жеңілдетілген тәртіппен ала алады.
ІІМ хабарлауынша, биылғы жылы "Көші-қон туралы"заңның 49 бабына сәйкес, Қазақстанда тұрақты тұруға ықтиярхат алған, бірақ шетелде 183 күннен артық тұрған 694 этникалық қазақтың тұрақты тұру рұқсаты жойылған
Министрлік Қазақстан азаматтығын алғандардың нақты қай елден екенін ашып көрсетпеген.
Бұған дейін жергілікті ақпарат құралдары Еңбек және халықты әлеуметтік қорғау министрлігінің дерегіне сілтеме жасап, 2019 жылдың алғашқы жартысында 7000-ға жуық этникалық қазақтың Қазақстанға қоныс аударғанын хабарлаған болатын
Соның ішінде Өзбекстаннан - 3800, Қытайдан 1553 адам көшіп келген
Мұнан басқа Түрікменстаннан 532, Моңғолиядан - 402, Ресейден - 145, Ираннан - 62, Қырғыз Республикасынан - 46, Тәжікстаннан - 11, Түркиядан - 3 этникалық қазақ тарихи отанына оралған.
