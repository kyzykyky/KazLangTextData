Лондонда орналасқан Syrian Observatory for Human Rights ұйымының дерегінше, "Ирак және Шам ислам мемлекеті" (ИШИМ) ұйымы Сирияның Иракпен шекарасына жақын Дейр-эз-Зор ауданындағы ірі мұнай кенішін басып алды.
Белсенділердің хабарлауынша, ИШИМ ұйымы кенішті 3 шілде күні басып алған
Бұған дейін кенішке иелік етіп келген "Нусра майданы" мұнайлы жерді қарсылықсыз тастап шыққан.
ИШИМ қазір Дейр-эз-Зордағы мұнай және газ кеніштерінің көпшілігіне иелік етеді
Ұйым Сирияның шығысы мен солтүстігін және Ирактың батысы мен солтүстігін басып алып, онда "ислам халифатын" орнатқан.
