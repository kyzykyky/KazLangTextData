23 маусымда Қазақстанда 1630 адамнан коронавирус табылды: 534-інде - COVID-19 симптомы бар, 1096 адамда ауру белгісі жоқ
Бұл бұрын-соңды болмаған ең жоғары көрсеткіш
Бір күнде 7 адам қайтыс болды

Қазақстан билігі 3 маусымнан бері коронавирус жұқтырғандарды ауру белгісінің бар-жоғына қарай екі бөлек есептеп келеді
Ауру белгілері барын “ауырғандар”, жоғын “тасымалдаушы” деп атады
Билік соңғысын вирус жұқтырғандардың негізгі статистикасына кіргізбей отыр
Ал коронавирустың таралуын бақылап отырған әлемдік денсаулық сақтау ұйымдары мен орталықтары биліктің ресми дерегіне сүйеніп, Қазақстанда COVID-19 жұқтырғандардың санын көрсетерде ауру белгісі жоқ жағдайларды ескермей отыр.
Пандемия басталғалы Қазақстанда 30 486 адамнан короанавирус анықталды
Оның, билік айтқандай, 18 765-і ауру симптомы бар науқас, 11 721-і ауру симптомы жоқ "тасымалдаушылар"
Барлығы 11 514 адам жазылып шығып, 134 адам қайтыс болды.
