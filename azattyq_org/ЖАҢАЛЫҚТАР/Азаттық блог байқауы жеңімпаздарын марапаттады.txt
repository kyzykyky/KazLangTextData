Азаттық сайты бүгін Алматыдағы бюросында оқырмандар арасында өткізілген "Квартиранттың арманы" блог байқауының жеңімпаздарын марапаттады.
21 қазан - 30 қараша аралығында өткен байқау қорытындысы бойынша, барлығы 1199 дауыс алған Қолғанат Мұраттың "Көшпенді көшкен түн" блогы - бірінші орын, 807 дауыс иеленген Баубек Жаппасұлының "Жатақхана - өз үйім" блогы - екінші орын, ал 432 дауыс жинаған Есей Жеңісұлы "Пәтер іздеу" блог-өлеңі үшінші орын иеленген.
Азаттықтың орыс тіліндегі сайтындағы байқау қорытындысында оқырмандардың ең көп даусын иеленген Ольга Светлованың "Секрет" блогы - бірінші орын, Әлия Тоқтардың "В роли и арендатора и съемщика квартиры" блогы - екінші орын, Абылайхан Сматуллаұлының "На пути к мечте" блогы үшінші орын алған.
Блогы бірінші орын алған авторларға - Apple iPad, екінші орын алған блог иелеріне - Samsung Galaxy S5 смартфоны, үшінші орын алған блог иелеріне Nano шағын планшеті табысталды.
