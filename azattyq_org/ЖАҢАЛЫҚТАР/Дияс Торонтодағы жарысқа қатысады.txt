Бүгін, 10 тамыз Канаданың Торонто қаласында жүлде қоры 2 миллион 500 мың доллар деп хабарланған Rogers Cup жарысы басталады
Бұл турнирге Қазақстанның 1-ракеткасы Зарина Дияс та қатысады

Ол 1-айналымда ресейлік Анастасия Павлюченкомен кездеседі

Зарина Дияс бүгін жариялаған WTA рейтингінде екі саты төмендеп, 34-орынға түсті
Ал Павлюченко 32-орынға шыққан

Тағы бір қазақстандық теннисші Ярослава Шведова австралиялық Кейси Делаквамен бірге Торонтодағы турнирдің жұптық жарысына қатысады
Олар алғашқы кезеңде Кристин Младенович (Франция)-Каролина Плешкова (Чехия) жұбымен кездеседі.
Торонтодағы жарыс 16 тамыз күні аяқталады

