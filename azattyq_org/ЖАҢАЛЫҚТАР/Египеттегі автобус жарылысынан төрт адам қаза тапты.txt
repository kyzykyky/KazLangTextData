Египетте туристік автобуста болған жарылыстан Вьетнамның үш азаматы мен бір жергілікті гид қаза тапқан
11 адам жарақаттанған, оның да көбі – вьетнамдық туристер

Жарылыс кеше кешке Гизадағы пирамидалар кешенінен төрт шақырым жерде болған
Қолдан жасалған жарылғыш зат жол жиегіне қойылып, туристер отырған автобус өтіп бара жатқанда жарылған
Автобустың бір жақ беті қатты зақымданған.
Instagram бізге жазылыңыз
Бұл жарылысты әлі ешкім жауапкершілігіне алған жоқ
Египетте шетелдіктерге мұндай шабуыл соңғы рет бір жылдан аса уақыт бұрын жасалған.
2011 жылы болған жаппай көтерілістер мен саяси өзгерістен соң елге келетін туристер саны күрт азайған
Бұл туризмнен біраз пайдаға кенеліп отырған Египет экономикасына кері әсер етті

