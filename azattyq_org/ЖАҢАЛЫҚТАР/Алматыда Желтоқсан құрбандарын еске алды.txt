Бүгін Алматыда тұрғындар мен қоғамдық белсенділер 1986 жылғы Желтоқсан оқиғасы құрбандарын еске алу рәсімін өткізіп, ас берді.
Желтоқсан оқиғасы құрбандары құрметіне тұрғызылған "Бостандық таңы" ескерткіші маңына жиналған ондаған адамдар ескерткішке гүл қойды
Жиналғандар 1986 жылы 17 желтоқсанда сол кездегі Брежнев алаңына [қазіргі Республика алаңы - ред.] шыққан қазақ жастары айтқан, кейін сөзі өзгертіліп Қазақстан гимніне айналған "Менің Қазақстаным" әнін шырқады
Жиналғандар сол оқиға салдарынан қаза тапқан Ләззат Асанова, Ербол Cыпатаев, Сәбира Мұхамеджанова және Қайрат Рысқұлбековке Құран бағыштады

Желтоқсан құрбандарын еске алу рәсімін полиция бақылап тұрды
Көше қиылысында тұрған ескерткіш маңына адам жиналғандықтан көлік қозғалысы да жартылай шектелді.
