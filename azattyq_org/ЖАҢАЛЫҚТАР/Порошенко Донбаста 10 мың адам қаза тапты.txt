Украина шығысындағы қарулы қақтығыстан қаза тапқандар саны 10 мың адамға жетті деп мәлімдеді Украина президенті Петр Порошенко
Вашингтонда сөйлеген Порошенко қаза тапқандардың 2 мың 700-ден астамы әскерилер екенін және Донбаста құрбан болғандар саны АҚШ-тың Ауғанстанда 15 жылда көрген әскерилері шығынынан асып түсетінін айтты
Порошенконың сөзінше, 2014 жылы көктемде басталған қақтығыстан екі миллионға тарта адам үй-жайынан айырылған, Украина территориясының 7 пайызы Ресей қолдайтын сепаратистер бақылауында тұр.
Украина президенті бұған қоса Ресейді Минск келісімін орындамай, сепаратистерге қару-жарақ жеткізіп отыр және қақтығысқа ресейлік әскерилер де килікті деп тағы айыптады.
Порошенко Ресейге қарсы санкцияларды күшінде қалдырып, күшейтуге шақырды
Украинада бейбітшілік орнауы үшін халықаралық қауымдастықтың қолдауы қажет және Батыс елдері Украина мәселесінде шегіне алмайды деді Порошенко
"Донбаста бейбітшілік нық орнықпайынша санкциялар алынбауы тиіс
Украинаның Қырымдағы егемендігі қалпына келмей санкциялар жойылмауы керек" деді Украина президенті.
