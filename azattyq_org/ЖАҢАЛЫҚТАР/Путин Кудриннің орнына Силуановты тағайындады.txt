
Ресей премьер-министрі Владимир Путин қаржы министрінің орынбасары Антон Силуановты қаржы министрінің міндетін атқарушы етіп тағайындады.

Осыдан бір күн бұрын қаржы министрі Алексей Кудрин қызметінен босатылған болатын
Путиннің мәлімдеуінше, Кудриннің премьер-министрдің орынбасары ретінде атқарып келген міндеті премьер-министрдің бірінші орынбасары Игорь Шуваловқа жүктеледі
Яғни Шувалов үкіметтегі қаржы мәселелерін бақылайтын болады.

"Бұл екі шешім туралы президент Дмитрий Медведевпен келісілді
Бұл біздің бірлескен шешіміміз", - деді Путин.

