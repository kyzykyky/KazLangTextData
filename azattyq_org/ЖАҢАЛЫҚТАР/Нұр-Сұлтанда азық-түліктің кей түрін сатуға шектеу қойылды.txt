Нұр-Сұлтан қаласының инвестиция және кәсіпкерлікті дамыту басқармасының жетекшісі Ерлан Бекмырзаев астанада азық-түліктің кей түрін сатуға шектеу қойылғанын хабарлады
Мұнан былай Нұр-Сұлтан қаласының дүкендерінде бес келіден артық жарма, ұн, қант және бес литрдан артық сұйық май сатылмайды

Бекмырзаевтың айтуынша, карантинге байланысты санитарлық дезинфекция шаралары күшейеді
Мысалы, азық-түлік дүкенінде кезекке тұрған адамдар бір-бірінен кемінде бір метр алшақ тұруы тиіс

Бекмырзаевтың сөзінше, қазір "Нұр-Сұлтанда" 48 мың тонна азық-түлік қоры бар
Қала әкімдігі шаруа қожалықтарымен қаланы азық-түлікпен қамтамасыз ету бойынша келісім жасасқан
Ол қалада нан бағасы 95 теңгеден аспайтынын да айтты

Нұр-Сұлтан мен Алматыда коронавирусқа байланысты 19 наурыздан бастап карантин жарияланып, қалаға кіріп-шығуға шектеу қойылды
22 наурызда жолаушылар пойызы, ішкі рейстер тоқтайды.
Вирус жұқтырғандар 19 наурызда Қазақстанда 44 адам болды
19 адам - Алматы, 25 адам Нұр-Сұлтанда емделіп жатыр.
Коронавирус жайлы соңғы ақпаратты мына сілтемеден көріңіз.
Видео: Карантинге байланысты жолаушылар әбігерге түсті (18 наурыз 2020 жыл).
No media source currently available
 
