
Хорватиядағы сербтердің бұрынғы жетекшісі Горан Хаджич дүйсенбі күні Халықаралық трибунал сауалына жауап беруден бас тартты
Оған бұрынғы Югославияда жасаған қылмысы үшін өзін айыпты сезінетін-сезінбейтіні жөнінде сұрақ қойылған еді.

Горан Хаджич 1991 жылы 250 тұтқынды өлтірді және Вуковар қаласын қиратуға қатысты деп айыпталып отыр
Оған басқа да айыптар тағылған.

Хаджич - Гаага соты әскери қылмысқа барды деп айыпталған 161 адамның соңғысы.

2004 жылдан бері бой тасалап жүрген ол шілденің 20-сында Сербияда қолға түскен еді.

