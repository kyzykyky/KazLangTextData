Өзбекстан президенті Шавкат Мирзияев елдің мемлекеттік қауіпсіздік қызметі (МҚҚ) мен қорғаныс министрлігіне жаңа басшылар тағайындады.
Осы уақытқа дейін мемлекеттік қауіпсіздік қызметін басқарып келген 52 жастағы Ихтиёр Абдуллаев денсаулық жағдайына байланысты жұмыстан босатылды деп хабарлады президент әкімшілігі 11 ақпанда
Ақпаратта Абдуллаевтың омыртқасына екі рет операция жасатқаннан кейін қызметінен кеткені айтылған
Бұл қызметке дейін Өзбекстан бас прокуроры болып істеген Абдуллаев президент Мирзияевті жақтайтын адам саналатын деп хабарлайды Азаттықтың Өзбек қызметі (Озодлик радиосы.)
Өзбекстан мемлекеттік қауіпсіздік қызметі жетекшілігіне осыған дейін қорғаныс министрлігін басқарған Абдусалом Азизов келді
Ал қорғаныс министрі болып Баходир Курбанов тағайындалды
Ол Ташкент әскери округінің, оның алдында Ташкент қалалық ішкі істер басқармасы басшысы қызметін атқарған.
Telegram бізге жазылыңыз
