
Шетпе станциясында 17 желтоқсанда болған оқиғалар бойынша өтіп жатқан сотта жарыссөз кезеңі аяқталды
Сотқа қатысып жатқан Азаттық тілшісінің хабарлауынша, сот төрағасы жарыссөздің аяқталғанын, үкімнің 21 мамыр күні шығатынын жариялаған.

Бұған дейін жарыссөзде прокурор "сотталушылардың алдын ала сөз байласып, билік өкілдеріне қарсы әрекет жасағанын", жастардың "арақ ішіп, мас күйінде жаппай тәртіпсіздік ұйымдастырғанын" айтып, 3 жылдан 9 жыл аралығында бас бостандығынан айыру жазасын сұраған.

Бірақ қорғаушылары қорғауындағы сотталушыларға тағылған айыптарға қарсы дәлелдер келтіріп, олардың еш "кінәсі жоқ екенін" айтқан.

