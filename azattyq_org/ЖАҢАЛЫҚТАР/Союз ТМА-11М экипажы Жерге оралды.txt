
"Союз ТМА-11М" ғарыш кемесінің капсуласы 14 мамыр күні Астана уақытымен таңертеңгі сағат 8 шамасында Жезқазған қаласының оңтүстік-шығысына сәтті қонды.

Ғарыш кемесінің капсуласымен Жерге ресейлік ғарышкер Михаил Тюрин, жапониялық астронавт Коити Ваката және АҚШ астронавты Рик Мастраккио оралды.

"Союз ТМА-11М" ғарыш кемесі Байқоңырдан 2013 жылдың 7 қарашасында ұшырылған еді
Экипаж Халықаралық ғарыш станциясына жүк, Сочи олимпиадасының алауын жеткізіп, ғылыми-зерттеу жұмыстарын жүргізді.

Қазір ғарыш станциясында ресейлік ғарышкерлер Александр Скворцов, Олег Артемьев және АҚШ астронавты Стивен Свонсон бар.

