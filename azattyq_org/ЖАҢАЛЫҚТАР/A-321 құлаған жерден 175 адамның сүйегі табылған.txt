Синай түбегінде ресейлік жолаушылар ұшағы құлаған жерде жұмыс істеп жатқан египеттік құтқарушылар іздестіру аумағын 15 шаршы шақырымға дейін кеңейтті
AFP агенттігінің хабарлауынша, қазіргі уақытта апат болған аймақтан 175 адамның сүйектері табылған
Ұшақ апаты құрбандарына туыс 147 адамнан қаза тапқандардың денесін анықтау мақсатында ДНК зерттеуін жүргізуге сынама үлгілері алынған.
Ресей көлік министрі Максим Соколов бүгін «Интерфакс» агенттігіне құлаған ұшақтың табылған «қара жәшіктері» аздап зақымданғанын айтқан
Оның сөзінше, жабық күйінде жеткізілген құрылғыларды әлі ешкім ашпаған.
«Ространснадзор» мекемесінің өкілі бүгін ТАСС агенттігіне Египетте құлаған жолаушылар ұшағына иелік ететін «Когалымавиа» (2012 жылдан бастап Metrojet деп аталады) әуе компаниясын тексеру қарашаның соңына дейін жалғасатынын айтқан.
31 қазанда Египеттің Шарм-эш-Шейх курортты қаласынан Ресейдің Санкт-Петербург қаласына ұшып шыққан жолаушылар ұшағы Синай түбегіне құлап, ұшақтағы 224 адам (арасында 25 бала бар) түгелдей опат болған
Ресейлік ұшақтағылардың арасында төрт украиналық және бір беларус азаматы болған деп хабарланды.
Бүгін Ресейде ұшақ апаты құрбандарын аза тұту күні деп жарияланған.
