
"Әл-Қаида" Усама бин Ладеннің өлімінен кейін 100 минуттық бейнетаспа жариялады.

АҚШ-тағы SITE бақылау қызметінің мәліметінше, бейнетаспада "Әл-Қаида" басшылығындағы екінші адам Айман әл-Зауахири мен америкалық Адам Гадан Батыста тұратын мұсылмандарды "сионистер мен крест жорығына қатысушыларға қарсы жихадқа" қатысуға шақырған.

"Сіз өзіңіз үшін ғана жауаптысыз" деп аталатын бейнетаспада "Әл-Қаида" "дұшпандардың жерінде" жеке жихад әрекетіне шақырған.

