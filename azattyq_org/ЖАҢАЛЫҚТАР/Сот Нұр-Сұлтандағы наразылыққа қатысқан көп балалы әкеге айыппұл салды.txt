Астана қалалық мамандандырылған ауданаралық әкімшілік соты 3 мамырда "бейбіт жиын өткізу тәртібін бұзды" деп айыпталған Талғат Данияровқа 20 АЕК (айлық есептік көрсеткіш, 50 500 теңге) көлемінде айыппұл салған
Сот жауапкердің бес баланы тәрбиелеп отырғанын ескеріп, айыппұл сомасын 30 пайызға қысқартқан
Осылайша айыппұл көлемі 30 350 теңгені құраған

Данияров сот процесінде шешіммен келіспейтінін айтып, бірақ апелляцияға шағым түсірмейтінін де жеткізген
Көп балалы әке айыппұл төлеуге шамасы жетпейтінін де айтқан.
Бұған дейін Данияров Азаттық тілшісіне 1 мамыр күнгі наразылық кезінде полицияның өзіне күш қолданғанын, резеңке таяқпен ұрғанын айтқан
Ал бұған қатысты Азаттық тілшілерінің сұрағына жауап берген Нұр-Сұлтан қалалық полиция департаментінің басшылығы "полицияның күш қолданғаны туралы видео көрсетіңдер" деп айтқан.
Полиция резеңке таяқ қолданды ма? 

1 мамырда Қазақстанның бірнеше қаласында билікке қарсы наразылық шарасы өтті
Наразылар "Біздің өз таңдауымыз бар!", "Тоқаев біздің президент емес!", "Дариға спикер емес!", "Нұр-Сұлтан астанамыз емес!", "АЭС-ке қарсымыз!", "Халық пікірімен санасыңыздар", "Көп балалы аналарға жәрдем берілсін!", "Шындықтан қашып құтылмайсың!", "Шал, кет!" деп айқайлады.​
Ішкі істер министрлігі 1 мамырда Нұр-Сұлтан мен Алматыда шамамен 80 адамның ұсталғанын хабарлады
Алайда жалпы қанша адамның әкімшілік жауапқа тартылғаны туралы дерек жоқ
2 мамырдан бері наразылыққа шыққан азаматтар әкімшілік жазаға тартылып жатыр

Азаттық анықтай алған дерек бойынша 1 мамыр күні Алматы мен Нұр-Сұлтан қаласындағы наразылық кезінде ұсталып, әкімшілік жазаға тартылғандар:
Әкімшілік жазаға тартылғандар саны бұдан да көп болуы ықтимал.
