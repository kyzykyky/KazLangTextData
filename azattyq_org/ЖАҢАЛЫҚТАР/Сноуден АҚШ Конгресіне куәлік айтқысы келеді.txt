
АҚШ барлау қызметінің бұрынғы агенті Эдвард Сноуден АҚШ Конгресі алдында электрондық тыңшылыққа қатысты куәлік беруге ниетті
Бұл туралы Германия парламентінің депутаты Ханс-Кристиан Штребеле мәлімдеген
Ол бейсенбіде Сноуденмен Мәскеуде кездескен.

Жұма күні Германия ішкі істер министрі Ханс-Петер Фридрих осы елдің канцлері Ангела Меркельдің телефон әңгімелерін АҚШ Ұлттық агентігі жасырын тыңдап келгені туралы мәліметтерге қатысты Сноуден Германия билік орындарына куәлік беруге дайын екенін жеткізгенін айтқан болатын
Журналистерге әлгіндей деректерді Сноуден берген.

1 қарашада АҚШ Мемлекеттік департаментінің баспасөз хатшысы Джен Псаки «Эдвард Сноуден отанына тезірек қайтарылуы тиіс» деп мәлімдеген
Ол Сноуденге АҚШ заңнамасына сай құқықтық қорғау кепілдігі берілетінін айтқан
Бұған дейін Ақ үйдің ресми өкілі Джей Карни де осындай мәлімдеме жасаған еді.

Биыл жазда Ресейден уақытша баспана алған Эдвард Сноуден қазір сонда тұрып жатыр
АҚШ Сноуденді Ресейден қайтарып беруді сұрап отыр
АҚШ билігі Сноуденге «мемлекеттік құпияны жариялаған» деген айып таққан.

