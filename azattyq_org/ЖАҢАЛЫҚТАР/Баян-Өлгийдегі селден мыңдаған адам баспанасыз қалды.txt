Моңғолияның Баян-Өлгий аймағында шілденің 14-нен 16-сына дейін жаңбыр жауып, сел жүрген
Аймақ орталығындағы жүздеген үйді су шайып кеткен
Бұл туралы Азаттық тілшісіне Баян-Өлгий аймағының әкімі Ғылымхан Айым хабарлады.
- 530-ға тарта үй құлап, тұруға жарамсыз болып қалған
2500-ден астам адам баспанасыз қалды
Баспанасыз қалғандар әзірге бала-бақшалар мен жатақханаларға орналастырылды, - деді Ғалымхан Айым.
Әкімнің айтуынша, қазір жағдай тұрақталған: "аулалар мен көшелердегі суды тазарту жұмыстары жүргізіліп жатыр".
Жергілікті билік өкілі "басқа аймақтардан құтқару мен апатты жағдайды қалпына келтіру мәселесі бойынша көмек келді" деді.
Оқи отырыңыз: Баян-Өлгийде 100-ден аса үй қирап, 700 адам баспанасыз қалды
Осыдан екі жыл бұрын да Баян-Өлгийде бұршақ жауып, сел жүріп, адам шығыны болған
Қазақстан селден зардап шеккен Баян-Өлгийге көмек көрсеткен
Кейін Моңғолиядағы тасқыннан зардап шеккендерге арнап қазақстандық белсенділер салғызып жатқан кейбір үйлер "қауіпті зонада тұрғандықтан" бұзылаты хабарланды.
Саны 150 мың деп шамаланатын және көпшілігі Баян-Өлгий аймағында тұратын этникалық қазақтар Моңғолия халқының 5 пайызы болады.
