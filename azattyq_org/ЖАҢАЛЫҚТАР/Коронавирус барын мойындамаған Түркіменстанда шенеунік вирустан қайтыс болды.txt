Түркіменстанда Лебап облысы Фараб ауданының басшысы Хасан Меткулиев коронавирустан қайтыс болды
Бұл туралы құпия дереккөзіне сүйенген Азаттықтың Түркімен қызметі хабарлады
Ақпарат бойынша, қайтыс болған адамның денесі туыстарына пластикалық контейнерде беріліп, сол күні жерленген

Елде COVID белгілері бар науқастар артып, вируспен байланысты адам өлімі көбейген шақта шенеуніктің қайтыс болғаны туралы ақпарат шығып отыр
Дереккөзі 20 шілде күні Азаттыққа марқұмның әйелі мен орынбасарынан да COVID табылып, Түркіменабад инфекциялық ауруханасында емделгенін айтқан
Оның айтуынша, енді барлық аудан басшылары коронавирус тестінен өтуі тиіс

Коронавирустың барын дәлелдейтін фактілердің жеткілікті екеніне қарамастан Түркіменстан ресми түрде елде COVID барын мойындаған жоқ
Ашғабаттағы ауруханалардың бірінде болған куәгерлердің бірі Азаттыққа палаталарда орын жоқ екенін, адам өлімінің көбейіп бара жатқанын айтқан.
Түркіменстандағы Азаттық тілшілерінің айтынша, ел астанасы Ашғабатта үрей сезіледі
Оған тек коронавирус қана емес, денсаулық сақтау жүйесінің күрделі ахуалы мен саланы жайлаған жемқорлық та себеп

