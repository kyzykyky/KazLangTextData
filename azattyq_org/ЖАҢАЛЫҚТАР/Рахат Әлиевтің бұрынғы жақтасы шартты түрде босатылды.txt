Қазақстан президенті Нұрсұлтан Назарбаевтың бұрынғы күйеу баласы Рахат Әлиевтің жақын жүрген қызметкерлерінің бірі деп саналатын бұрынғы дипломат Мырзахан Салықбаев Қостанай облысындағы УК-161/2 қатаң тәртіптегі түрмесінен шартты түрде мерзімінен бұрын босап шықты деп хабарлайды "Қазақпарат" ресми агенттігі.
Мырзахан Салықбаев 2007 жылдан Қазақстанның Австриядағы елшілігінде елші Рахат Әлиевтің кеңесшісі болған
Ол Әлиевтің маңында жүрген басқа бірнеше адаммен бірге қылмыстық айыппен сотталған еді

Өзін және жақтастарын оппозициялық әрекеттері үшін қудалап жатқанын мәлімдеген Рахат Әлиев Қазақстанның талабы бойынша Австрияда ұсталған
Онда алматылық екі банкирді ұрлау және өлтіру оқиғасы бойынша тергеу жүріп жатыр

