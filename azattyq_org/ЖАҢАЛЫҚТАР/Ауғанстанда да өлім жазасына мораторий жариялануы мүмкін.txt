
КАБУЛ: Адамның құқын қорғайтын Халықаралық Human Rights Watch ұйымы Ауғанстан президенті Х.Қарзайды 100-ге тарта адамды өлім жазасына кескен үкімге қол қоймай, жалпы өлім жазасын уақытша тоқтатуға – мораторий жариялауға шақырды
Ұйымның үндеуінде ерекше атап көрсетілгендей, Ауғанстанның құқықтық жүйесі халықаралық стандарттарға лайық емес және сол себепті де айып тағылған кісі өлім жазасына кесілуі мүмкін істердің сотта әділ қаралуын қамтамасыз ете алмайды.

