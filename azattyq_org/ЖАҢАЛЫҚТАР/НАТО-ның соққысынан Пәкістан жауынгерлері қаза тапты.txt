
Бейсенбі күні Ауғанстандағы НАТО күштерінің соғыс тікұшақтарының зымырандық соққысынан Пәкістанның үш әскери қызметкері қаза тапты
Келіп жатқан хабарларға қарағанда, төтенше оқиға ауған-пәкістан шекарасы бойындағы Жоғарғы Оракзай ауданында болды
Тікұшақтар қателесіп Пәкістан әскерінің күзет постын нысанаға алса керек
Пәкістан үкіметі төтенше оқиғаның жай-жапсарын тиянақты тергеп болғанша, Ауғанстандағы халықаралық күштерге өз жері арқылы тасымалданатын жүктерді ұстап тұратынын мәлімдеді
НАТО күштерінің басшылығы оқиғаны дереу тергеуге уәде берді.

