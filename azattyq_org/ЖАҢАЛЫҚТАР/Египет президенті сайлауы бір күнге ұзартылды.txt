
Египет сайлау комиссиясы дауыс бергендердің аздығынан және сайлаушылар белсенділігінің төмендігінен президент сайлауына дауыс беруді бір күнге ұзартты.

Сайлауда жеңістен басты үміткер - елдің демократиялық жолмен сайланған президенті Мұхаммед Мурсиді былтыр биліктен кетіруді ұйымдастырған бұрынғы армия қолбасшысы, генерал Абдел Фаттах әл-Сиси
Әуелде сайлау мамырдың 26-сы мен 27-і күндері өтеді деп жоспарланған
Әл-Сисидің жақтастары тұрғындар сайлауға белсенді қатысады деп үміт артқан.

Сайлау комиссиясы мүшесінің мемлекеттік MENA агенттігіне мәлімдеуінше, дауыс беруді ұзарту шешімі "сайлаушыларға өз таңдауын білдіруіне барынша көп мүмкіндік беру" мақсатында қабылданған.

