
Бүгін Астана әкімшілік соты азаматтық белсенді, "Антигептил" қозғалысының мүшесі Махамбет Әбжанды жеті күнге қамауға шешім шығарды
Ол наурыздың 3-і күні Ресей елшілігінің алдында наразылық акциясына қатысқаны үшін әкімшілік сотқа тартылды
Бұл туралы Азаттық тілшісіне Әбжанның өзі телефонмен хабарлады.

«Әкімшілік іс бойынша сотта прокурор мені он бес күнге қамау туралы сұрады
Сот әкімшілік кодекстің 323 бабы 3-тармағы бойынша «заңсыз митинг ұйымдастырды» деген айыппен мені жеті күнге қамауға шешім шығарды» деді Махамбет Әбжан Азаттыққа.

Наурыздың 3-і күнгі акцияға қатысқан он шақты адам Ресейдің Украина аумағына басып кіруіне наразылық білдірген
Махамбет Әбжан "Кеше - Абхазия, Осетия
Бүгін - Қырым
Ертең - Солтүстік Қазақстан" деген жазу жазылған плакатты ашқан мезетте оны бірден полиция ұстап әкетіп, кейін босатып қоя берген еді.

