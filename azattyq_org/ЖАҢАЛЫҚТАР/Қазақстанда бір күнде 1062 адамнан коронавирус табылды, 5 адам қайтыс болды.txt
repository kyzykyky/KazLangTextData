Өткен тәулікте Қазақстанда 1062 адамнан коронавирус анықталды
Оның ішінде ауру белгілері бары – 446, симптомы жоғы – 616

Бір күнде коронавирустан 260 адам жазылып, 5 адам қайтыс болды.
Билік вирус жұқтырғандардың жалпы саны 17 225 деп отыр
Оған ауру симптомы жоқ адамдар кірмеген
"Ауырғандар" мен "тасымалдаушыларды" қоса санағанда вирусты 26 070 адам жұқтырған.
Үш айдан астам уақыт ішінде 10 671 адам емделіп, 118 адам қайтыс болған.
18 маусымда денсаулық сақтау вице-министрі Ләззат Ақтаева коронавирустан қайтыс болғандар тізіміне кірмеген 54 өлім тіркелгенін айтты
Оның айтуынша, бұл науқастар коронавирус жұқтырғанмен "инфаркт, инсульт, онкологиялық аурулар секілді өзге негізгі дерттерден қайтыс болған"

Қазақстанда соңғы кезде науқастар күрт көбейіп, ауруханаларда орын тапшы бола бастаған
Бұған дейін COVID-19 анықталған кейбір науқастарды аурухананың қабылдамай жатқаны туралы ақпарат шыққан
Алматы және Нұр-Сұлтан қаласының денсаулық саласының өкілдері осы аптада қаладағы инфекциялық стационарлардың 90-95 пайызы бос емес деп мәлімдеді.
Қарай отырыңыз: "20 сағат жұмыс істейміз"
Дәрігерлер коронавируспен қалай күресіп жатыр? (18 маусым 2020 жыл).
No media source currently available
Елде коронавирус тестінен өту де қиын бола бастаған
Бұған дейін елдегі Олимп, Инвиво тәрізді орталықтардың жұмысы тоқтағаны хабарланған еді.

