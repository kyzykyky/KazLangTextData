
Қазақстан полициясы өткен бір апта ішінде 4 434 килограмм есірткі тәркіледі деп хабарлады Интерфакс-Қазақстан агентті ішкі істер министрлігіне сілтеме жасап.

Ішкі істер министрлігінің баспасөз хатшысы Нұрділда Ораздың сәрсенбі күнгі Астанадағы брифингте айтуынша, Алматы облысының 47 жастағы тұрғыны 1,1 тонна қарасорамен Жамбыл облысында ұсталса, Қырғызстан азаматы Шу ауданында 1,2 тонна марихуанамен қолға түскен.

Сонымен қатар полиция Қарағанды қаласының 35 жастағы тұрғынынан 354 грамм героин тапқан.

