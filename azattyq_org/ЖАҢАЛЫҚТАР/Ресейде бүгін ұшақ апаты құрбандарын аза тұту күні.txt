Бүгін, 1 қараша Ресейде осыдан бір күн бұрын Синай түбегіндегі ұшақ апатында мерт болғандарды аза тұту күні деп жарияланған.
Ресей төтенше жағдайлар министрлігінің құтқарушылар тобы кеше Египетке барды
Ұшақ апатында қаза болғандардың сүйектері Санкт-Петербургке жеткізілетіні туралы хабарланды.
Сенбі күні AFP және Reuters агенттіктері «Ислам мемлекеті» экстремистік тобы сол күні таңертең Синай түбегіне құлаған ресейлік жолаушылар ұшағының апатына жауапкершілікті өз мойнына алатынын мәлімдегені туралы хабарлаған
Бірақ Ресей үкіметінің өкілдері ол ақпарат шындыққа жанаспайды деп мәлімдеген.
Ресей үкіметі апаттың себебін анықтау үшін арнайы комиссия құрған.
217 жолаушы мен экипаждың жеті мүшесі мерт болған бұл апат Ресей авиациясы тарихындағы ең ірі апат оқиғасы деп хабарлады ақпарат агенттіктері.
