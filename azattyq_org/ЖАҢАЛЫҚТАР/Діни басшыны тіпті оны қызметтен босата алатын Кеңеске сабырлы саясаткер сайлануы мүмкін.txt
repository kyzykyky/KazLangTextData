
ТЕҺРАН: Иранның беделді діни бақылау мекемесі болып табылатын Сарапшылар Кеңесіне сайлау барысында бұрынғы президент Әли Хашеми-Рафсанджани көш бастап келеді
Бастапқы мәлімет бойынша, “президентшіл” үміткерге қарағанда, президент М.Ахмади-Неджадтың саясатына қарсы сабырлы көзқарас ұстанатын Рафсанджани 2 есе көп дауыс алған
Рафсанджани – сабырлы исламистер мен реформашылдардың бірлестігі атынан дауысқа түсіп отыр
Сарапшылар Кеңесі – Иранның рухани басшысын бекітетін, қадағалайтын және тіпті оны қызметінен босата алатын құзыры бар жоғарғы діни мекеме
Жұма күні берілген дауыстардың қорытындысы бүгін жариялануға тиіс.

