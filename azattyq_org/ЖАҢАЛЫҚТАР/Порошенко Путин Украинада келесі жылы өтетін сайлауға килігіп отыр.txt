Ресей президенті Владимир Путин Украина шығысындағы қақтығыс келесі жылы Украинада өтетін президент сайлауына дейін реттеледі деп ойламайтынын мәлімдеді

Украина президенті әкімшілігі Петр Порошенко Путиннің бұл мәлімдемесін сынап, оны "елдегі сайлау науқанына килігу" деп атады.
Сингапурде сөйлеген Путин бейресми "Норманд төрттігі" деп аталатын Франция, Германия, Ресей және Украина басшыларының 2015 жылы Минскіде жасалған келісімді іске асыру талпыныстарынан әзірге "нәтиже жоғын" айтты
Путин Украинада келесі жылы билікке келетін жаңа басшы қақтығысты тоқтатуға күш салады деп үміттеніп отырғанын білдірді.
Telegram бізге жазылыңыз
Украина президентінің баспасөз хатшысы Святослав Цеголко Facebook-те Порошенконың Донбасстағы қақтығысты бейбіт реттеуді қолдайтынын, бірақ "ешқашан басқыншы елдің ығына жығылып бітімге келмейтінін" жазған.
2014 жылдың көктемінен бері Украина шығысындағы Донецк мен Луганск облыстарының біраз бөлігі ресейшіл сепаратистер қолында тұр
Бұл аймақтағы қақтығыстан 10 мыңнан астам адам қаза тапқан.
