
Бүгін Ресейдің Тынық мұхит әскери флотының соты "Нерпа" сүңгуір қайығындағы апатқа қатысты айыпталғандарды ақтау туралы шешім шығарды.

Бұл іс бойынша айыпталған екеу - капитан Дмитрий Лаврентьев пен матрос Дмитрий Гробовты қыркүйектің 30-ы күні алқабилер де кінәсіз деп таныған болатын.

2008 жылы қарашаның 8-і күні Ресей әскери-теңіз күштерінің "Нерпа" сүңгуір қайығы Жапон теңізіндегі сынақ кезінде апатқа ұшырап, қайықтың 2 бөлігінде өрт сөндіру жүйесінен фреон мен тетрахлорэтилен қоспасы шашылған
Соның салдарынан 20 адам қаза тапқан еді.

