Бүгін, 31 наурыз Украинада президент сайлауы басталды
Нұр-Сұлтандағы Украина елшілігіндегі сайлау учаскесіне таңғы сағат 8-ден бері украин азаматтары келіп, дауыс беріп жатыр
Түскі сағат 11-ге дейін 33 адам дауыс берген
Бұл - Қазақстан бойынша жұмыс істеп жатқан жалғыз сайлау учаскесі
Бүгін ол жаққа келген азаматтар арасында Алматы, Семей, Петропавлдан келгендер болған

Сайлау учаскесінің төрағасы Виталий Локтев Азаттық тілшісіне Ресейде сайлау учаскелері болмағандықтан Новосібір және Свердлов облысынан келгендер де осында дауыс береді деп айтқан

"Ресей аумағында сайлау учаскесі болмағандықтан ондағы Новосібір және Свердлов облысы да біздің учаскеге қосылған" деді Виталий Локтев 31 наурызда.
Оның айтуынша, дауыс беруге құқығы бар Қазақстан бойынша - мыңнан астам адам, ал Ресей бойынша үш мыңнан астам адам тіркелген.
Бұған дейін Киев Ресейде сайлау учаскелері болмайтынын хабарлаған

Ресей 2014 жылы Украина құрамындағы Қырым түбегін аннексиялап алғаннан кейін екі ел арасындағы жағдай күрт нашарлаған
Сол жылы сәуірде Донецк мен Луганск облыстарында ресейшіл сепаратистер мен Украина әскері арасында соғыс басталған
Қақтығыстардан 10 мыңнан астам адам қаза тапқан
Киев Мәскеуді ресейшіл сепаратистерді қолдап отыр деп айыптайды
Бірақ Мәскеу оны жоққа шығарады
2015 жылы ақпанда Минскіде қақтығысты тоқтату жөнінде келісім жасалғанымен, ол әлі күнге толық орындалмай келеді.
Украинадағы президент сайлауына түсетін жалпы кандидаттар саны – 39
Олардың арасында шоумен Владимир Зеленский, қазіргі президент Петр Порошенко мен оппозициялық "Батькивщина" партиясының лидері Юлия Тимошенко бар
Әлеуметтік зерттеу қорытындысы негізгі тартыс осы үш кандидат арасында болатынын көрсеткен

Instagram бізге жазылыңыз
