4 маусымда АҚШ қаржы министрлігі ел азаматтарының Кубаға білім алу үшін топ құрамында баруына, жеке ұшақ және кемемен саяхаттауына тыйым салатын жаңа ережені жариялайды
Бұл құжат бірден заңды күшіне енді.
Жаңа шектеулер тегі кубалық АҚШ азаматтарына Кубадағы туыстарына ақша жіберіп тұруына шектеу қоймайды
АҚШ әуе компаниялары да Кубаға қатынауын жалғастыра береді
Бірақ енді олардың қызметін тек Кубада туысы бар АҚШ азаматтары, қызмет бабымен Кубаға баратын журналистер сияқты бірен-саран адам ғана пайдалана алады.
АҚШ қаржы министрлігінің баспаөз хатшысы алдағы айда Кубаға қатысты тағы бірқатар шектеу енгізілетінін хабарлады.
2015 жылы Вашингтондағы Куба елшілігін ашқан Кубаның сыртқы істер министрі Бруно Родригес Паррилья бұл шектеулерді "халықаралық құқыққа шабуыл және барлық кубалықтардың азаматтық құқығын өрескел бұзу" деп атады.
Кубаға қарсы шектеу президент Трамптың ұлттық қауіпсіздік жөніндегі кеңесшісі Джон Болтон биыл сәуірде мәлімдеген жаңа саяси бағыт аясында жүзеге асырылып отыр
Бұл саяси бағыт Кубамен арадағы қарым-қатынасқа тың өзгеріс әкелген АҚШ-тың бұрынғы президенті Барак Обаманың саясатына қарсы бағытталған
Обама 1960 жылдардың басында Гаванамен арада үзіліп қалған дипломатиялық қатынасты қалпына келтіріп, АҚШ азаматтарының Кубаға баруын жеңілдеткен еді
Куба үкіметінің статистикалық мәліметі бойынша, бұл елге ең көп келетін турист саны бойынша АҚШ азаматтары Канададан кейін екінші орында тұр.
Трамп әкімшілігі Кубаны Венесуэла президенті Николас Мадуро режимін қолдайды деп айыптайды
Вашингтон Гавана Мадуроға көмекке 20 мың әскер жіберді дейді
Куба болса Венесуэлаға әскер емес, арнайы бағдарлама аясында дәрігерлер мен мұғалімдер жібергенін айтып, айыптауды мойындамайды.
Instagram бізге жазылыңыз
