АҚШ-тың Балтимор, Бостон, Нью-Йорк, Вашингтон, Лос-Анжелес және өзге де қалаларында 29 сәуірде мыңдаған адам Балтиморда полиция абақтысында алған жарақатынан қайтыс болған қара нәсілді жігіттің қазасына қарсылық танытып, көшеге шықты.
Қарсылық шерулеріне шыққандар полиция қызметін реформалауды және полицияның әсіресе қара нәсілді азаматтарды жөн-жосықсыз атып тастауын тоқтатуды талап етті
Наразылық негізінен бейбіт түрде өткенімен, Нью-Йоркте 60-тан астам шеруші, Балтиморда 16 шеруші тұтқындалды.
27 сәуірде Мэриленд штатының Балтимор қаласында полиция бөлімшесінде омыртқасынан жараланып қаза тапқан 25 жастағы қара нәсілді жігіт Фредди Грейді жерлеуден соң наразылық танытушылар дүкендерді тонап, ғимараттар мен көліктерді өртеген
Тәртіпсіздіктен кемінде 15 полицей жараланып, 25-тен астам адам тұтқындалған
Бұдан соң Мэриленд штатының губернаторы төтенше жағдай жариялаған.
Кейін Washington Post басылымы Фредди Грей 12 сәуірде полицияның үсті жабық көлігінде келе жатып "өзін-өзі әдейі жаралағаны" туралы хабарлаған
Бұл хабардан соң бірнеше қалада тұрғындар наразылыққа шықты
Басылым Греймен бірге көлікте болған тұтқынның сөзіне сілтеп Грей "әдейі өзін-өзі жаралау үшін көлік қабырғасына өздігінен соғылғанын жазды.
