Украинада Донецк облысынан шыққан журналист Сергей Сухобокты өлтіріп кетті деп хабарлады "Обком" ақпараттық сайты.
Сайттың хабарлауынша, "Обком" сайты мен ProUa интернет басылымының негізін салған Сергей Сухобокты сәурдің 13-іне қараған түні өлтіріп кеткен
Журналистің қалай қаза тапқаны туралы айтылмайды.
Сухобоктың үкімет күштері мен ресейшіл сепаратистер арасында ұрыс жүрген Донецк облысында я болмаса басқа жерде мерт болғаны белгісіз.
1998 жылдан бастап журналистикамен айналысқан Сергей Сухобок 2001-2009 жылдары "Обком" басылымы редакторының орынбасары, кейін тілшісі болып қызмет еткен.
Соңғы жылдары ол Украинадағы бірнеше ақпарат құралдарына шолушы, сарапшы ретінде мақала жазып жүрген.
