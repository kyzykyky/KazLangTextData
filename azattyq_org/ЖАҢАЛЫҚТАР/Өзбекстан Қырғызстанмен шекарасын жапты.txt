
Жұма күні Өзбекстан өзінің Қырғызстанмен шекарасын екі аптаға жауып тастады деп хабарлады Азаттықтың қырғыз бөлімі
Шекараның бір жақты шешіммен жабылуын өзбек жағы 1 қыркүйек – Тәуелсіздік күні және ел астанасы – Ташкенттің 2 200 жылдық мерекесінің тойлануымен түсіндіріп отыр
Мерекелік шаралар бірнеше күнге созылады
Биылғы мамыр айында бірқатар бүлікшілер Өзбекстанның қырғыз шекарасына жақын Ханабад және Әндіжан қалаларында полицияны атқылаған болатын
Ресми Ташкент бұл шабуылдардың Қырғызстан жағынан болғандығын мәлімдеп, көрші елдің шекарашыларын айыптады
Қырғыз билігі бұл айыптауларды жоққа шығарды


