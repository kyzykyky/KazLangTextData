
НЬЮ-ОРЛЕАН
Дәл осы сағатта “Катрина” дауылы АҚШ-тың Нью-Орлеан қаласына жетіп, нөсер жаңбыр мен жылдамдығы 240 шақырымға жететін жел ұрып тұр
Бір санаторийде демалып жатқан 3 қарт адам құрбан болды және қаланың инфрақұрылымы мен ғимараттарына орасан зор нұқсан келді
1,5 млн.-ға жуық тұрғын қауіпсіз жерге көшірілді
“Әрбір тұрғынға Нью-Орлеанды дереу тастап шығуға бұйрық берілді
Не басқа жол болмаған жағдайда, қаладағы қауіпсіз баспананың біріне барып паналау керек”, деп мәлімдеді қала әкімі Рэй Нэйджин
Қаланың жабық стадионын кемінде 9 мың адам паналап отыр
Стадион шатырының бір бұрышын жел жұлып алып кетіп, ол жерден жаңбыр құйып тұр
Мамандардың ескертуінше, дауыл әлі ұзақ соғып, қаланы су басуы мүмкін.

