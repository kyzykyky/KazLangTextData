
Ресейде қамауда болған Greenpeace халықаралық экологиялық ұйымының 29 белсендісі абақтыдан кепілге босап шықты
Тек Австралия азаматы Колин Расселді Ресей билігі әзір қамауда ұстап отыр
Оны босату туралы адвокаттардың өтініші алдағы аптада қаралмақ.

Германияның Гамбург қаласында орналасқан халықаралық трибуналы жұма күні Нидерланд елінің өтінішін қанағаттандырып, «Ресей «Арктик Санрайз» кемесі мен ұсталған Greenpeace белсенділерін босатуы тиіс» деген ұйғарымын жариялады
Бұл қаулы халықаралық арбитраж сотының шешімі шыққанға дейінгі уақытша шаралар аясында қаббылданған
Бірақ бұған дейін Ресей Гамбургтегі трибуналдың шешімдерін заңды деп танымайтыны туралы мәлімдеген еді.

19 қыркүйекте Нидерландының Arctic Sunrise кемесімен Арктикадағы ресейлік «Газпромның» мұнай платформасына бара жатқан Greenpeace ұйымының 18 мемлекеттен шыққан 28 белсендісі мен екі журналисті Ресейдің жағалау күзеті тұтқындаған еді
Экология белсенділері «Газпром» компаниясының Арктикадан мұнай өндіруіне қарсылық танытқан.

Ресей билігі әуелде оларға «қарақшылық жасады» деген айып тағып, бірақ кейін оны «бұзақылық» бабымен ауыстырған
Халықаралық ұйымдар Мәскеуді экологиялық белсенділерді қамаудан босатуға шақырған еді.

