
АҚШ президенті Барак Обама конгресте жасайтын жыл сайынғы жолдауында Ауғанстандағы соғыстың 2014 жылдың соңына қарай тоқтайтынын мәлімдеді.

Обама бұған қоса келесі жылға қарай Ауғанстандағы АҚШ әскерінің жартысынан көбі - 34 мың әскердің шығарылатынын да айтып, одан соң Ауғанстандағы операциялардың тоқтайтынын хабарлады.

Оның сөзіне қарағанда, қазір Ауғанстанда "Әл-Қаида" ұйымының бұрынғы "құдыретінің тек көлеңкесі ғана қалған"
Обама Иран басшыларын ядролық проблемасын дипломатиялық жолмен шешуге көндіруге тырысып, АҚШ пен Ресейдің ядролық арсеналын қысқарту туралы келіссөздерді қайта жалғастыратынын да айтты.

