"Журналистерді қорғау комитеті" (Committee to Protect Journalists, CPJ) Ресей билігін коронавирус індеті туралы хабар таратқан ақпарат құралдарына цензура жасамауға шақырды

Штаб-пәтері Нью-Йоркте шоғырланған ұйымның айтуынша, Роскомнадзор кемінде екі ақпарат құралынан мақалаларын алып тастауды талап етіп, талапты орындамаса, айыппұл салатынын ескерткен

Ұйымның дерегінше, Роскомнадзор атап айтқанда "Эхо Москвы" радиостанциясынан Кремль сыншысы әрі саясаткермен сұхбатты алып тастауды сұраған
Сұхбатта саясаттанушы Ресей билігінің коронавируспен күрес стратегиясын сынап, оны 1986 жылғы Чернобыль АЭС-інің апатқа ұшыраған кездегі совет билігінің тиімсіз әрекетімен салыстырған

Роскомнадзор "коронавирус туралы жалған ақпаратпен күресіп жатқанын" алға тартып, радиостанцияны мақаланы алып тастауға мәжбүрлеген
Бірақ бұйрықта нақты қай ақпараттың жалған екені көрсетілмеген
Саясаттанушы Валерий Соловейге 100 мың рубль көлемінде (шамамен 1300 доллар) айыппұл салған

"Говорит Магадан" сайтының бас редакторы Татьяна Брайс та биліктің "коронавирус инфекциясынан қайтыс болуы мүмкін" делінген Сібір тұрғынының өлімі туралы материалды алып тастауды талап еткенін айтады.
Instagram бізге жазылыңыз
