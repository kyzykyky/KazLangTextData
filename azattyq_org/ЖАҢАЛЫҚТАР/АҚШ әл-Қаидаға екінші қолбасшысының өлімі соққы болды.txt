
АҚШ-тың ресми өкілдері Пәкістанда әл-Қаиданың екінші үлкен қолбасшысының өлтірілуі террорлық ұйымға ауыр соққы болды деп сенетіндерін айтты.

Хабарларға қарағанда, әл-Қаида операцияларын ұйымдастырып отырған Атия Абд әл-Рахман тамыздың 22-де Солтүстік Вазиристан тайпалы аймағында оққа ұшқан.

Кейбір мәліметтер бойынша, ұлты ливиялық әл-Рахман АҚШ-тың алыстан басқарылатын зымыран шабуылынан қаза тапқан
Ол әл-Қаиданы қазір басқарып отырған Айман әл-Зауахириден кейінгі екінші адам саналады.

Әл-Рахман террорлық ұйымның бұрынғы жетекшісі Усама бин Ладен мамыр айында өлтірілгеннен кейін қолбасшылыққа көтерілген деген ақпараттар бар.

