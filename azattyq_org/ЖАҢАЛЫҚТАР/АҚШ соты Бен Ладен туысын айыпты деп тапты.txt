
АҚШ соты Усама бен Ладеннің күйеубаласы, 48 жастағы Сулейман Әбу Гейтті америкалықтарды өлтіруге астыртын сөз байласты және терроризмді қолдады деп таныды
Әбу Гейт АҚШ-та сотталып отырған әл-Қаида ұйымының ең жоғары шенді өкілі.

Әбу Гейт әл-Қаиданың баспасөз хатшысы болған және 2001 жылы 11 қыркүйекте болған терактілерден кейін видеожазбалар арқылы осы ұйымның үгіт-насихат бағытындағы жолдауларын оқыған.

Кувейтте имам болған Әбу Гейт былтыр Иорданияда ұсталып, Нью-Йоркке жеткізілген
Сотқа берген жауабында ол видеожазбалардағы жолдауларды Усама бен Ладеннің өтініші бойынша оқығанын мойындады.

АҚШ прокуроры Джон Кронанның айтуынша, Әбу Гейт өзінің шешендік қабылетін "әл-Қаиданы АҚШ-қа қарсы соғысқа айдап салуға пайдаланған"


Әбу Гейт тағылған айыптар бойынша өмір бойына түрмеде отыру жазасына кесілуі мүмкін.

