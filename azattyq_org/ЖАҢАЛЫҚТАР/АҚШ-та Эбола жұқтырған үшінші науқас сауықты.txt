Нью-Йорк қаласының денсаулық сақтау мекемелері аса қауіпті Эбола вирусын жұқтырған дәрігердің дертінен айыққанын және қарашаның 11-і күні ауруханадан шығатынын хабарлады.
Қазанның 23-і күні АҚШ азаматы 33 жастағы дәрігер Крейг Спенсердің вирусты жұқтырғаны анықталған еді
Ол содан бір күн бұрын«Шекарасыз дәрігерлер» ұйымы құрамында Гвинеяда Эболамен ауырғандарды емдеу шарасынан АҚШ-қа қайтып оралған
Бұдан соң науқас Манхэттендегі Бельвю ауруханасындағы оқшауланған бөлімге жатқызылған.
Өткен аптада оның денсаулық жағдайы тұрақталып, жақсара бастаған.
Тамыз айында Либерияда Эбола жұқтырып, АҚШ-қа эвакуацияланған америкалық медбике Нэнси Райтбол мен дәрігер Кевин Брэнтли Джорджия штатының ауруханасында емделіп, ауруынан айығып шыққан еді.
