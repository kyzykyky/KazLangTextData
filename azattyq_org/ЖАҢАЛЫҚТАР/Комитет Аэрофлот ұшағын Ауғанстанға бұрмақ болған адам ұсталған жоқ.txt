"Аэрофлот" ұшағының бағытын өзгертуді талап еткен адам әлі ұсталған жоқ
Бұл туралы Ресейдің антитеррор комитеті хабарлады.
Күштік құрылымдарға сілтеме жасаған ТАСС ақпарат агенттігінің мәлімдеуінше, 70-тен астам адам және рейс бағытын өзгертпек болған жолаушы әлі ұшақта отыр
Зардап шеккендер туралы ақпарат жоқ.
Ұшақ қонған Ханты-Мансы әуежайында оперативті штаб құрылған
Әуежай аумағы қоршалып, күзет қойылған

22 қаңтарда Сургуттан Мәскеуге ұшып шыққан "Аэрофлот" ұшағы бағытын өзгертіп, Ханты-Мансы әуежайына қонған
Ресейлік ақпарат агенттіктерінің жазуынша, жолаушылардың бірі экипаждан ұшақты Ауғанстанға бұруды талап еткен
РИА-Новости ақпарат агенттігі ұшақ бағытын өзгертпек болған адамның ұсталғанын хабарлаған еді

