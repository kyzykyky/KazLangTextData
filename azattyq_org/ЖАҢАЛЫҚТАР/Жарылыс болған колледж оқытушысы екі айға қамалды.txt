Алматының Алмалы аудандық соты жарылыс болған сән және дизайн колледжінің алғашқы әскери дайындық пәнінің оқытушысы Ғабит Қараболаевты екі айға қамау туралы санкция берді
Бұл турасында Алматы қалалық ішкі істер департаментінің баспасөз қызметі хабарлады.
Бұған дейін колледжегі жарылыс бойынша «Байқаусыз өлімге себеп болу» және «Қару, оқ-дәрі, жарылғыш заттар мен құрылғыларды заңсыз алу, беру, өткізу, сақтау, тасымалдау немесе ұстап жүру» баптары бойынша екі қылмыстық іс қозғалған болатын

Қарашаның 17-сі күні таңертең Алматы қаласындағы сән және дизайн колледжінде жарылыс болып, бір адам қаза тауып, оннан астам адам жараланған болатын
Қаза тапқан оқушы - 16 жастағы Светлана Яковлеваның отбасына Алматы қалалық әкімдігі көмек ретінде бір миллион теңге бөлді

Дерек бойынша, әскери граната алғашқы әскери дайындық сабағы кезінде жарылған
Жарылыстан зардап шеккен бес адамға операция жасалып, олардың жағдайын дәрігерлер тұрақты деп бағалады

