Жаңа үкіметтің әлеуметтік бастамаларын түсіндіру үшін министрлер кабинетінің мүшелері Қазақстан аймақтарын аралайды
Бұл туралы 5 наурызда Астанадағы баспасөз мәслихатында премьер-министрдің орынбасары Гүлшара Әбдіхалықова хабарлады

"Келесі аптадан бастап үкімет қызметкерлері түсіндіру жұмыстарын жүргізу үшін аймақтарға шығады
Мен де барамын, басқа да министрлер де барады
Азаматтарды қабылдау шараларын өткіземіз
Әр түрлі топтағы азаматтармен жеке кездесеміз" деді ол.
Әбдіхалықованың айтуынша, халықтың жағдайын көтеру үшін, табысы аз отбасыларды баспанамен қамтамасыз ету үшін, білім мен денсаулық сақтау сапасын арттыруға, аймақтарды дамытуға алдағы үш жылда 2,3 триллион теңге бөлінеді
Әбдіхалықова мемлекеттік қолдау алдымен аз қамтылған отбасыларға көрсетілетінін айтты

27 ақпанда Қазақстан президенті Нұрсұлтан Назарбаев Астанада "Нұр Отан" партиясының 18-съезінде "мемлекет бюджетінің 45 пайызын әлеуметтік салаға жұмсауды тапсырған"

21 ақпанда Қазақстан президенті Нұрсұлтан Назарбаев Бақытжан Сағынтаев басқарған үкіметті таратқан еді
Ол Сағынтаев басқарған министрлер кабинетін "экономиканың сапалы өсіміне қажетті ынталандыру жасамады және халықпен жұмыс істей алмады" деп cынаған
Кейін Асқар Мамин премьер-министр болып тағайындалған

4 ақпанға қараған түні Астананың Көктал-1 шағын ауданында жеке үйдің ауласындағы уақытша баспана өртеніп, бір отбасындағы 2006, 2008, 2013, 2015 және 2018 жылы туған бес қыз бала опат болған еді.​ Осы оқиғадан кейін елде көп балалы аналар наразылығы күшейген
Олар биліктен әлеуметтік жағдайды көтеруді талап еткен

