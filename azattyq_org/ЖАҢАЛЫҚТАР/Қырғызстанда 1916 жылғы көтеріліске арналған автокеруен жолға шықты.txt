Қырғызстанның Шу облысының Сокулук ауданы Асылбаш ауылында 1916 жылғы көтеріліс арналған "Өмір көші-100" деп аталатын автокеруен жолға шықты.
Автокеруен ауылдағы 1916 жылғы оқиғаларда қаза тапқан 138 тұрғынның әруағына құран бағыштаған соң жолға шықты
Шараға қоғамдық ұйымдардың өкілдерімен бірге президент аппараты басшысының орынбасары Мира Карыбаева қатысты
Ол президент Алмазбек Атамбаевтың автокеруенге сәттілік тілеген хатын оқып берді.
Автокеруен 1916 жылы көтеріліс болған жерлерге барып, үркіншілік құрбандарының әруағына бағыштап құран оқиды.
Қырғызстанда қырғыз халқының патшалық Ресейге қарсы көтеріліске шыққанына 100 жыл толуы мемлекеттік деңгейде атап өтіліп жатыр.
1916 жылғы көтеріліс Ресей патшасы Екінші Николайдың тылдағы қара жұмысқа Орталық Азия мен Сібір және Астрахан губерниясының "бұратана" халықтарынан адам алу туралы жарлығы себеп болған
Жарлық бойынша, тылдағы жұмысқа 19 бен 43 жас аралығындағы 400 мыңға тарта ер адам алынуы тиіс болған
Бұл жарлықтан соң Қазақстан мен Орталық Азияда ірі және шағын көтерілістер болды
Патша үкіметі көтерілістерді басуға жазалаушы отрядтарын жіберді
Қазақ даласында қарсылық Екінші Николай тақтан тайдырылған 1917 жылға дейін жалғасты.
