Украин әскерилері 4 шілдеде ресейшіл сепаратистермен 3 шілдеден бері соғысып жатқан Донецк облысының Славянск қаласы маңындағы Николаевка селосын толық қоршауға алды.
"Украин әскері авиация мен арттиллерияның көмегімен Николаевка мен оған көршілес Семеновка селосындағы сепаратистердің алты тірек пункті мен оқ-дәрі сақталған қоймаларын жойды
Харьков-Ростов жолының бір бөлігі бақылауға алынды" деп хабарлады антитеррористік операция баспасөз қызметінің жетекшісі Алексей Дмитрашковский.
Оның айтуынша, ұрыста екі әскери қаза тауып, төртеуі жараланған
Сепаратистер кемінде 150 адамынан айырылған
Бірақ бұл ақпаратты тәуелсіз дереккөзінен анықтау әзірге мүмкін болмай тұр.
Луганскіде сепаратистер украин десантшылары күзетіп тұрған әуежайды миномететн тағы атқылаған
УНИАН агенттігінің хабарлауынша, әуежайға қарата 25 мина атылған
Бұған дейін сепаратистердің украин әскерилеріне азық-түлік тасымалдап жүрген ұшақты атып түсірмек болғаны хабарланған
Әуежай маңын сепаратистер миналап тастағандықтан азық-түлік ұшақпен жеткізіліп тұрған.
Украинаның ұлттық қауіпсіздік және қорғаныс кеңесінің өкілі Андрей Лысенконың айтуынша, Донецк мен Луганск облыстарында антитеррористік операциялар басталған 15 сәуірден бері 197 әскери қаза тауып, 665-і жараланған.
