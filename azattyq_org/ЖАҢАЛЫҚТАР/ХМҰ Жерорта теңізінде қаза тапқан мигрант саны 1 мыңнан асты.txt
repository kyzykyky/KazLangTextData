Жерорта теңізінде өткен аптада қаза тапқандар арасында Еуропаға жетпек болған мигранттар саны мың адамнан асып кетті
Бұл туралы Халықаралық миграция жөніндегі ұйым (ХМҰ) мәлімдеді
Мұның алдыңда БҰҰ-ның босқындар ісі жөніндегі агенттігі кем дегенде 880 адамның қаза тапқанын хабарлаған.
Халықаралық миграция жөніндегі ұйым өкілі Флавио ди Джакомоның мәлімдеуінше, Ливияның адам тасымалдаушылары 700 адамға дейін таси алатын ағаш қайықтарды пайдаланатындықтан Италияға бет алған мигранттар саны күрт артқан.
Биыл Жерорта теңізінде кеме апаты мен қайықтардың аударылып, суға батуынан 2 мың 510 адам қаза тапты
Өткен жылы бұл көрсеткіш 1 мың 855 болған
Ал Еуропа полициясы Грекия мен Чехияда Еуропаға баратын мигранттар үшін жалған құжат жасады деген күдікке ілінгендердің ұсталғанын хабарлады.Жалған виза мен паспорт бағасы үш мың еуроға дейін жеткен
Жалған құжаттар Африкаға, Таяу Шығыс пен Азияға жөнелтіліп отырған.
