
Әзербайжан билік орындары Египеттің бұрынғы президенті Хосни Мүбәрәктің ескерткішін алып тастады.

Азаттық радиосы Әзербайжан қызметінің хабарлауынша, сейсенбі күні Хирдалан қаласындағы саябақтан Египеттің бұрынғы басшысының ескерткіші алынған
Оның орнына ежелгі египеттік адамның ескерткіші қойылды
"Әзербайжан-Египет достығы" деп аталатын саябақтың атауы сол күйінде қалды.

Мүбәрәктің ескерткіші 2007 жылы тұрғызылған болатын
Оппозиция мен жастар белсенділері ақпан айында биліктен құлатылған Мүбәрәктің ескерткішін алып тастауды талап еткен еді
Осы уақытқа дейін ол ескерткішті полиция күзетшілері қорғап келген болатын.

