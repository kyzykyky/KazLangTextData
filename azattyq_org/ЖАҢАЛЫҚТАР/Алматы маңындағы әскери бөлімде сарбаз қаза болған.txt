Алматы облысы аумағындағы 5571-әскери бөлімде бір сарбаз асылып өлген деп хабарлайды жергілікті ақпарат құралдары.
Ұлттық гвардияның баспасөз қызметі 19 жастағы қатардағы жауынгер А.Найзабековтің қазанның 25-і күні әскери бөлім аумағында асылып қалғанын айтады
Ол биыл желтоқсан айында запасқа шығуы тиіс болған.
Ұлттық гвардия асылып тұрған күйі табылған кезде сарбаздың ес-түссіз жатқанын, «жедел жәрдем қызметкерлері барлық реанимациялық шараларды жасағанымен, оны аман алып қала алмаған» деп хабарлаған.
Ұлттық гвардия алдын-ала жүргізілген тексеру нәтижесінде сарбаз қазасының «әскери қызметпен байланысы жоқ» деген байлам жасалғанын және қазір қосымша тергеу амалдары жүргізіліп жатқанын айтады.
 
