Өткен тәулікте Қазақстанда 989 адамнан коронавирус табылған
Олардың 366-ы - "симптомы бар" науқас, 623-і - симптомы жоқ "тасымалдаушы"
Эпидемия басталғалы бері қатарынан екі күн мыңға жуық адамнан коронавирус табылып отыр
12 маусымда да денсаулық сақтау министрлігі 944 адамнан коронавирус анықталғанын хабарлаған

Елде ресми мәлімет бойынша коронавирус жұқтырғандардың жалпы саны 18 020 адамға жетті
14 238 адамда COVID-19 ауру белгісі байқалған, 3782 адамда ауру белгісі жоқ

Бір күнде 238 адам жазылған
Үш адам қайтыс болған

Эпидемия басталғалы бері барлығы 70 адам қайтыс болған
Қазақстанда коронавирус анықталған бірақ "басқа аурудан қайтыс болғандарды" ресми статистикаға енгізбейді
Олардың есебін бөлек жүргізеді
4 маусымда денсаулық сақтау министрі Елжан Біртанов 37 адамның "басқа аурудан қайтыс болғанын айтқан"
Содан бері бұл статистика айтылмады

Қазақстанда коронавирусқа байланысты жарияланған төтенше жағдай 11 мамырда аяқталып, карантин шаралары біртіндеп алына бастаған
Бірақ кейбір аймақ билігі шектеу шараларын қайта қатаңдататынын айтып отыр
Бұған дейін Қарағанды және Ақтөбе облысының билігі карантин шаралары күшейеді деп мәлімдеді
Нұр-Сұлтан және Алматы қаласының бас санитар дәрігерлері егер вирус жұқтырғандар осылайша көбейе берсе, карантин шараларын күшейтуге мәжбүр боламыз деп мәлімдеген.
