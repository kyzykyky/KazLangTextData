Қырғызстан Экономика министрлігі Еуропаның қайта құру және даму банкінің қолдауымен, ел экономикасының жасырын секторының көлемін анықтау жұмысын бастады.
Минстрлік мәліметі бойынша, зерттеуді тендерді жеңіп алған халықаралық PricewaterhauseCoopers LLP компаниясы жүргізіп жатыр
Сарапшылар жасырын сектордың пайда болу себептерін анықтап, оны қысқарту шараларын ұсынады.
Зерттеу нәтижесі бойынша экономика министрлігі экономиканың жасырын секторын қысқартуға арналған іс-шаралар жоспарын әзірлейді.
Министрлік жасырын сектор көлемінің ауқымды екенін жасырмайды
Ұлттық статистика мәліметі бойынша, 2015 жылы экономикадағы жасырын сектор үлесі 23,8 пайызды құраған
Министрлік осы себепті халықаралық ұйымға жүгінген.
