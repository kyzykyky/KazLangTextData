Оралда бүгін "Абырой" қоғамдық бірлестігінің белсенділері Ресей консулдығы алдына жиналып, қастандық құрбаны болған ресейлік оппозициялық саясаткер Борис Немцовты еске алды.
- Мәскеудегі бұл арсыз қылмыс ашылып, оған қатысы барлар табылады деп үміттенеміз, - деді азаматтық белсенді Азамат Мұқанов.​
Белсенділер консулдық алдына гүл шоғы мен Борис Немцовтың суретін қойып, марқұмды бір минут үнсіздікпен еске алды.
Ресейлік оппозициялық саясаткер өткен жұма күні кешкісін Мәскеудің орталығында қастандықтан қаза тапқан еді.
