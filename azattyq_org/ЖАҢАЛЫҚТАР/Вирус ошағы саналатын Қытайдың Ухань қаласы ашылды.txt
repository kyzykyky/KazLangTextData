8 сәуірге қараған түні Қытай билігі вирус ошағы саналатын Ухань қаласын ашты
Хубэй провинциясының орталығы қаңтар айынан бері толық изоляцияда болған
Ресми ақпаратқа сәйкес, 7 сәуірде мұнда ешкімнен вирус табылмаған

Карантин кезінде билік барлық оқу орындарын жауып, қоғамдық көлікті тоқтатты
Тұрғындар рұқсатсыз қаладан шыға алмаған

Хубэй провинциясында карантиндік шаралардың алынатыны туралы ақпарат наурыз айының соңында тараған
Қазір тұрғындар провинция аумағынан шыға алады
Жақын арада әуе қатынасы қайта қалпына келеді деп айтылады

Өткен жылы желтоқсан айының соңында Қытайда коронавирустың жаңа түрі тарай бастаған
Эпидемия басталған уақыттан бері 82 мыңнан астам адамға вирус жұққан
3300-ден астам адам көз жұмған
Кейбір сарапшылар Пекин коронавирус жұқтырғандар саны мен көз жұмғандар санын төмендетіп көрсетеді деп санайды.
Әлемде коронавирус жұқтырғандар саны 1,5 млн адамға жетті
81 мыңнан астам адам көз жұмды

Instagram бізге жазылыңыз
