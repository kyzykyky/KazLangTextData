Минскінің қалалық атқару комитеті үш қоғамдық ұйымға 9 мамырда "Мәңгілік полк" шеруін өткізуге рұқсат бермеді
Комитет өкілдері шешімді коронавирусқа байланысты профилактикалық шаралармен байланыстырған
Беларусьтің Tut.by басылымы шенеуніктердің қоғамдық ұйымға жіберген жауабын жариялады

5 мыңға жуық адам қатысады деп жоспарланған акцияны үш қоғамдық ұйым өткізбек болған
Минкінің қалалық атқару комитетінің түсіндіруінше, эпидемиологиялық ахуалға байланысты қалада шеру өткізуге болмайды
Комитет өкілдері рұқсат етілмеген акция өткізетіндердің әкімшілік жауапқа тартылуы мүмкін екенін де ескерткен

Дегенмен 9 мамырда Минскіде әскери парад өтеді, кешкісін Жеңіс алаңында концерт болады
Алайда Беларусь билігі вирус жұқтырғандар саны артса да елде карантин жариялаудан бас тартып отыр

Президент Александр Лукашенко бұған дейін "Мәңгілік полк" акциясын өткізуге қарсы екенін айтқан
Ол 2019 жылы "Біз неге "Беларусь есінде" ("Беларусь помнит") шеруін ысырып, "Мәңгілік полкке" ұмтылуымыз керек?" деген еді

2018 жылы Минск билігі "Мәңгілік полк" шеруін өткізуге өтініш бергендерге "Беларусь есінде" акциясына қосылуға шақырған
Бірақ ақыры шеру өткізуге рұқсат берген

Ресми мәлімет бойынша, Беларусьте 21 мыңнан астам адамнан коронавирус табылған
121 адам қайтыс болған.
