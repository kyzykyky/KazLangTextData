Ішкі істер министрлігінің әкімшілік полиция комитеті төрағасының орынбасары Жанат Әбдірахманов Қызылорда облысында жол апатынан қаза тапқандар саны сегіз адамға жеткенін хабарлады.
- Қазір ғана 8 адамның қаза тапқанын хабарлады
Зардап шеккендер саны - 21
Жол тайғақ болғандықтан автобус жүргізушісі рөлге ие бола алмай, автобус аударылған
Қазір тергеу органдары жұмыс істеп жатыр
Автотехникаға сараптама жүргізіледі
Мән-жайын қосымша хабарлаймыз, - деді 3 желтоқсанда таңертең Нұр-Сұлтанда журналистердің сұрақтарына жауап берген Жанат Әбдірахманов.
Оның айтуынша, Құмкөл кен орнына бара жатқан 45-50 орындық үлкен автобус "Саутс-ойл" мұнай-газ компаниясына тиесілі
Автобуста болған адамдардың бәрі - Қазақстан азаматы.
Ішкі істер министрі Ерлан Тұрғымбаевтың айтуынша, Қызылорда - Құмкөл тас жолына "Қазавтожол" компаниясы жауапты
Ақтөбе мен Қызылорда аумағында көктайғаққа байланысты жол жартылай жабылған
Барлық жолда жердің тайғақ екенін ескерткен белгілер қойылған.
3 желтоқсанда жергілікті уақытпен таңертеңгі сағат 5.30 шамасында Қызылорда облысындағы Қызылорда - Құмкөл бағытындағы жолда автобус аударылған
Көлікте 35 жолаушы болған
Бұған дейін төтенше жағдай комитеті жол апатынан бірнеше адамның қаза тапқанын, 20-дан астам адамның зардап шеккенін хабарлаған
Ресми дерек бойынша, автобустың аударылуына жолдың тайғақ болуы себеп болған.
Оқиға орнында құтқарушылар, дәрігерлер мен полицейлер жұмыс істеп жатыр
Қылмыстық кодекстің 345-бабы 2-тармағы "("Жол-көлік ережелерін бұзу") бойынша қылмыстық іс қозғалған.
