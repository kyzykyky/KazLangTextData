
Ауылшаруашылық министрлігінің мал шаруашылығы департаментінің басшысы Мақсұт Бақтыбаев "аса ірі көлемде пара алды" деген күдікпен тұтқындалды
Қаржы полициясы бұл туралы 30 желтоқсан күні хабарлады
Бақтыбаев 28 желтоқсан күні ұсталған.

Құзырлы орган Мақсұт Бақтыбаевты "Мал шаруашылығы және ветеринария ғылыми-зерттеу орталығы" кәсіпорнының басшысынан мемлекеттік сатып алу келісіміне көмектесу үшін 720 мың теңге пара алды" деп айыптайды
Бұдан өзге оған "қызмет бабын асыра пайдаланды" деген де айып тағылған
Екі айып бойынша оның үстінен қылмыстық іс қозғалып, 30 желтоқсан күні сот санкциясымен тұтқынға алынды.

Бұған дейін ауылшаруашылығы вице-министрі Мүсілім Өміраев кәсіпкерден мемлекеттік тендерді ұтып алуына көмектесу үшін 100 мың АҚШ доллары көлемінде пара алды деген күдікпен қамалған еді
Оның да үстінен "аса ірі көлемде пара алды" деген баппен қылмыстық іс қозғалған.

