Иранның ИРНА ресми ақпарат агенттігі Иран ұшқышының Ирактағы соғыста қаза тапқанын хабарлады
Агенттікке полковник Аламдари Моуджани "ұшқыштың Бағдат маңындағы Самарра қаласында, шииттердің қасиетті орнын қорғау кезінде жау қолынан мерт болғанын" айтқан
Ол пилоттың әуе шайқасында, болмаса жаяу соғыста қаза тапқанын нақтыламаған

Бұған дейін бірқатар өңірін содырлар (ИШИМ) басып алған Иракқа Иран көмектесетінін мәлімдеген еді
Бірақ Иран билігі көмекті қару, жабдық түрінде береміз, әскер жібермейміз деген болатын

