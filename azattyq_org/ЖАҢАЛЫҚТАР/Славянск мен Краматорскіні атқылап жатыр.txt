Украинада 3 маусымға қараған түні Славянск және Краматорск қалалары арттилериядан атқыланды деп хабарлап жатыр әлеуметтік желілерде оқиғаға куә болғандар.
"Краматорскіні сілкілеп жатыр
Қаза тапқандар мен жараланғандар бар
Ясногорка селосы оқтың астында қалды" деп жазады куәгерлер.
Жергілікті тұрғындардың сөзінше, ресейшіл сепаратистер Краматорскінің маңын "Град" қондырғысынан атқылап жатыр
Атқылаудан 30 жеке үй
өнеркәсіптік газ құбыры, қойма мен жанармай станциясы, супермаркеттер бүлінген
Жанармай станциясында жүргізуші қаза тапқан.
Сепаратистер Славянск қаласын да атқылауды жалғастырып жатыр
Оларға украин әскері де артиллериядан оқ жаудыруда
Қалада әлі жарық, су жоқ, байланыс қызметінде де іркіліс бар.
Украин әскерилері Луганск облысының украин-ресей шекарасындағы "Должанский" шекара бекетіне қайтадан бақылау орнатып, жұмысын қайта қалпына келтірген.
"Ақпараттық қарсыласу" тобының жетекшісі Дмитрий Тымчуктың Facebook-те хабарлауынша, 3 шілдеде украин әскерилері ішінде сепаратистері бар автомобильдер тізбегін атқылаған
Бес "Камаз" көлігі қираған
Тымчук бұған қоса 2 шілдеде ұрыста бір украин сарбазы қаза тауып, 18-і жараланғанын айтады.
Украинаның ұлттық қауіпсіздік және қорғаныс кеңесінің дерегі бойынша, елдің шығысында әскери опеарциялар басталған 15 сәуірден бері 200 сарбаз қаза тауып, 619 сарбаз жараланған.
Украинаның қорғаныс миинстрлігінің ақпаратына қарағанда, сепаратистердің қолында 29 әскери отыр.
