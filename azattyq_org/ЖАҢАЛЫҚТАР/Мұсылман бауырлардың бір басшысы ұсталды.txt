
Египетте "Мұсылман бауырлар" қозғалысының жоғары шенді өкілі Эссам әл-Эриан қамауға алынды.

Батыстың және Египеттің ақпарат құралдарының хабарлауынша, Эссам әл-Эриан бүгін Каирдің шығысында ұсталған
Египеттің ішкі істер министрлігінің өкілінің айтуынша, Эссам әл-Эриан құқық орындарынан жасырынып жүрген.

Әл-Эриан "Мұсылман бауырлар" ұйымының саяси қанаты - Еркіндік және әділет партиясы басшысының орынбасары болған.

Еркіндік және әділет партиясы - 3 шілдеде әскерилер биліктен кетірген президент Мұхаммед Мурсиді қолдайды
"Мұсылман бауырлар" қозғалысының жақтастары Мурсидің биліктен алынғанына наразылық танытып, полициямен болған қақтығыстарда мыңнан астамы қаза тапқан.

Бұдан соң "Мұсылман бауырлар" қозғалысына тыйым салынып, жетекшілері қамауға алынған.

