Үндістанның солтүстік-шығысындағы Бирмамен шекаралас Нагаленд штатында сепаратистер шабуылынан сегіз сарбаз қаза тауып, бес сарбаз жараланды.
Жергілікті полиция өкілдерінің 4 мамырда хабарлауынша, сепаратистер 3 мамырда болған шабуылда әскерилерге оқ атып, кейін жарылғыш бомбаны іске қосқан
Шабуылдан тағы төрт сарбаз із-түзсіз жоғалған.
Полиция шабуылды нагал тайпаларының тәуелсіздігін құру үшін күрес жүргізіп келе жатқан заңсыз Нагаленд ұлтшыл-социалистік кеңесі жасаған болуы мүмкін дейді.
Нагаленд ұлтшыл-социалистік кеңесі өткен айда Үндістан үкіметін өздерінің талаптарына құлақ аспай отыр деп айыптап, ұзаққа созылған бітімнен бас тартқан.
Үндістанның солтүстік-шығысындағы жеті штатта ондаған тайпа тұрады және олардың өз қарулы топтары бар.
