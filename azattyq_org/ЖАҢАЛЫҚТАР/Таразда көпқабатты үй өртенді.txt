30 мамыр кешкісін Тараз қаласында көпқабатты үйдің төбесі өртеніп, 171 адам эвакуацияланды
Бұл туралы Қазақстан төтенше жағдай комитеті хабарлады

Эвакуацияланғандардың 45-і бала, өрттен 20 адам құтқарылған
Комитеттің мәлімдеуінше, өрт кешкі 19.38-де басталған
Өрт сөндірушілер жалынды 22.10-да өшірді
Өрт 1200 шаршы метр аумақты шарпыған
Ешкім зардап шекпеген

Өртті Жамбыл облысы төтенше жағдай департаментінің 17 техникасы мен 62 өрт сөндірушісі өшірген

 
 
