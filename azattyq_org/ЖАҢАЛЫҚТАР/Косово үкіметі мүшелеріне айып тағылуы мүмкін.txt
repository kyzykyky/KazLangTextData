Еуропа Одағының арнайы соты "Косово азат ету армиясы" қолбасшылығының өкілдеріне кісі өлтіру, адам ұрлау және жыныстық зорлық-зомбылыққа қатысы бар деген айыптар тағуы мүмкін
Бұл жайында 29 шілде күні прокурор Клинт Уильямсонның жасаған есебінде айтылған
ЕО Уильямсонға Косовода 1998-1999 жылдары болған соғыс кезіндегі этникалық сипаттағы қылмыстарды тергеуді тапсырған.
Баяндамада прокурор армия қолбасшылығының өкілдері "Азат ету армиясының" саясатына қарсы шыққан косоволық албандар мен ұлттық азшылықтарға қарсы жазалау кампаниясын ұйымдастырған деген қорытынды жасаған.
Армия қолбасшылығы өкілдерінің көпшілігі 2008 жылы Косово тәуелсіздігін жариялаған соң үкіметте жоғары шенді қызметтерге ие болған.
Уильямсон соғыс кезінде тұтқынға түскен он шақты адам өлтіріліп, олардың дене мүшелері заңсыз сатылғанын дәлелдейтін айғақтар барын айтқан
Бірақ ол айғақтар қылмыстық іс қозғауға әзірге жеткіліксіз екені айтылады.
