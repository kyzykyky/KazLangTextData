
Осы кезге дейін Сирия билігінің атына сын айтудан тартынып келген Түркия премьер-министрі Режеп Тайып Ердоған ол елдегі халық шеруін басып-жаншыған ресми биліктің ісін «адамшылыққа жат» деп сынады.

Телеарнаға берген сұқбатында түрік үкіметінің жетекшісі Дамасктің іс-әрекетін «жабайы» және «жол бергісіз» деп атады.

Ердоған осыған дейін Сирия президентімен сөйлескенін, бірақ Сирияның реакциясы мұның сөзіне үйлеспегенін атап өтті.

