Украина Жоғары Радасының депутаттары көпшілік дауыспен ел әскерінің санын үш есеге, яғни 250 мың адамға көбейтуді қолдап дауыс берді.
Президент Петр Порошенко ұсынған заң жобасын 423 депутаттың 270-і қолдаған.
Радикалдар партиясының жетекшісі Олег Ляшко ұсынысты дауысқа салар алдында "Кімде-кім ұсынысқа қарсы дауыс беретін немесе қалыс қалатын болса, ол - Путиннің агрессиялық саясатын қолдаушы" деп мәлімдеген.
​Жаңа заңға сәйкес, Украинада екі операциялық орталық, 11 бригада, төрт полк, 18 батальон, 16 эскадрон, 13 взвод құрылуы тиіс.
Заң президент Петр Порошенко қол қойғаннан кейін күшіне енеді.
