
Германия қорғаныс министрі Ауғанстанның солтүстігіне барып, қыркүйек айында неміс қолбасшысының бұйрығымен жасалған әуе шабуылы болған жерді өз көзімен көрді
Бұл шабуылдан 40-қа жуық қарапайым адам қаза тапты делінеді
Басында Германия ресмилері қыркүйек айындағы НАТО шабуылында тек бүлікшілер ғана өлтірілді деп мәлімдеді
Осыған байланысты Германияда саяси дау шықты
Германия қорғаныс министрі Карл-Теодор цу Гуттенберг әлгі хабарды жасырғаны үшін өткен айда әскерилер штабының басшысын қызметінен босатты.Ауғанстанда Германияның 4 мыңнан аса сарбазы бар.

