Атырау облысының Құрманғазы ауданындағы Қиғаш өзені атырабының суы таяз тұсынан 70 сирек кездесетін бұйра бірқазан құсының өлексесі табылған деп хабарлайды ауылшаруашылығы министрлігіне сілтеме жасаған ҚазАқпарат.
Өлі құстар North Caspian Operating Company мұнай өндіру компаниясының құстарға көктемгі санақ жүргізуі кезінде табылған
Зоология және жануарлар генофонды институтының мәліметі бойынша, бұйра бірқазан Қазақстан Қызыл кітабына енген құс.
Құстардың өлімін тексеру үшін ауылшаруашылығы министрлігінің орман шаруашылығы және жануарлар дүниесі комитетінің облыстық территориялық инспекциясы жанынан жұмысшы тобы құрылған.
