
Ауғанстанның ішкі істер министрі Бесмилла Мохаммади дүйсенбіде жексенбіде қарулы топ жасаған шабуылдар мен олармен болған ұрыстарда 38 содырдың қаза тапқанын мәлімдеді.

Министр бұдан өзге қауіпсіздік қызметінің 8 қызметкері мен 3 тұрғынның қаза тауып, 65 адамның жараланғанын айтты
Оның 40-ы - тұрғындар.

Ауған билігі Кабулдағы үкіметтік нысандар мен елшілік ғимараттарына жасалған шабуылдарды және Ауғанстанның тағы үш қаласында болған жарылыстарды "әл-Қаидамен" байланысы бар Пәкістанда орналасқан Джалулуддин Хаккани тобы жасады деп хабарлады
Мұны ұсталған қарулы топтың бір мүшесі тергеу кезінде мойындаған.

Ауғанстандағы шабуылдарды АҚШ пен Еуропа Одағы қатаң айыптады.

