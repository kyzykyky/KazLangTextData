
Гаагадағы Халықаралық қылмыстық соттың прокуроры Луис Морено-Окампо 6 желтоқсан, дүйсенбі күні әскери қылмыс жасады деген болжамға сүйене отырып, КХДР-ға байланысты алдын-ала тергеу амалдарының басталғанын хабарлады.Прокурордың айтуынша, әңгіме өзегі - Оңтүстік Кореядағы Йонпхендо аралының жуықта артиллерия шабуылына ұшырап, төрт адамның (екеуі - әскери қызметкер, екеуі - бейбіт тұрғын) мерт болғаны.Бортында 46 теңізшісі бар "Чхонан" корветінде наурыз айында болған кісі өлімі де тергеледі
Ал Пхеньян "кемені атқылаған - Солтүстік Корея қаруы" деген айыпты жоққа шығарады.

