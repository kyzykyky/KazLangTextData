
Каирде ондаған мың адам Египет мемлекеттік телеарнасының ғимараты мен президент сарайы алдында шеруге жиналды.Хабарларға қарағанда, президент Хосни Мүбәрәк пен оның отбасы ел астанасынан Шарм әл-Шейхке кеткен.18 күннен бері президентке қарсы жаппай наразылық шарасын өткізіп жатқан шерушілер елді 30 жыл басқарған Мүбәрәктің тезарада қызметінен кетуін талап етуде.Мүбәрәк дәл қазір биліктен кетуден бас тартты.

