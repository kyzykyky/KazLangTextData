24 қаңтарда Түркия шығысындағы Элязыг провинциясында қатты жер сілкініп, кемінде 18 адам қаза болды, жүздеген адам жарақаттанды
Тұрғын үйлер мен ғимараттар қирады деп хабарлады жергілікті билік

Түркияның төтенше жағдай жөніндегі агенттігінің хабарлауынша, 6,8 магнитудалы жер сілкінісінің эпицентр ошағы Сивридж қаласындағы ауданда орналасқан
Жер қатты сілкінгеннен кейін афтершок болған
Агенттік дерегінше, Элязыг провинциясында 13 адам көз жұмған, көрші Малатья провинциясында бес адам өлген
Екі провинцияның әкімшілігі 225 адамның жарақат алғанын хабарлады

Ішкі істер министрі Сүлейман Сойлу ауданға құтқарушылар тобын жібергенін айтты
Қираған үйінділер астынан адамдарды іздеу жұмысы жалғасып жатыр
Сойлу 533 адамның жарақаттанғанын айтты

Сойлудың айтуынша, сейсмикалық аймақта орналасқан Түркия алдыңғы апаттардан сабақ алып, бұл жолы жедел реакция білдірген
Министрдің айтуынша, іздеу жұмыстарында дроньдар да қолданалып жатыр

1999 жылы Түркияның батысындағы Измит қаласында күшті жер сілкінісі болып, 17 мыңнан астам адам қаза болған, шамамен 500 мың адам баспанасыз қалған

Сирия мен Иранның мемлекеттік арналары да жер сілкінісін сезгенін хабарлады
Ливанның ақпарат құралдары жер сілкінісінің "әсері" Бейрут пен Триполиде де байқалғанын жазды

