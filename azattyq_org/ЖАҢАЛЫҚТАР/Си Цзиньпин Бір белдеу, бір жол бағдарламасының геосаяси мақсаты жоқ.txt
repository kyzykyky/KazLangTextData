Қытай төрағасы Си Цзиньпин Пекиннің Оңтүстік-Шығыс Азия, Орталық Азия, Таяу Шығыс, Еуропа және Африкамен байланысты нығайтуға бағытталған "Бір белдеу - бір жол" бағдарламасының "ешқандай геосаяси мақсаты жоғын" мәлімдеді
Бұл туралы ол Папуа - Жаңа Гвинея астанасы Морсбиде өткен Азия-Тынық мұхиты экономикалық ынтымақтастық саммитінде айтты
Оның сөзінше, бағдарлама кейбіреулер айтатындай "қарызға батыратын қақпан емес"

Ал АҚШ вице-президенті Майк Пенс саммитте Вашингтонның Үнді-Тынық мұхиты аймағы елдерімен қарым-қатынаста әріптестік саясатын ұстанатынын мәлімдеді
Ол Азия-Тынық мұхиты ынтымақтастық елдерін "мемлекеттік егемендігіне қауіп төнетінін" ескертіп, сырттан мойынға қарыз ілетіндей міндеттеме алмауға шақырды.
Батыстық БАҚ-тың хабарлауынша, Вашингтон мен Пекин аймақтық дамуға қатысты екі түрлі ұстанымда екенін байқатты
Азия-Тынық мұхиты елдерінің саммитінде қорытынды құжатқа қол қойылмай қалуы осымен байланысты болуы мүмкін.
Саммит аясында Майк Пенс Австралия премьер-министрі Скотт Моррисонмен кездесті
Қос саясаткер де Папуа - Жаңа Гвинеяға Манус аралының шығыс жағалауындағы әскери-теңіз базасын модернизациялауда көмектесуге дайын екенін білдірді.
Telegram бізге жазылыңыз
