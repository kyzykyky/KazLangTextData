
Ақтөбе облысындағы "Қазхром" компаниясының шахтасында тау жынысы құлап, жұмысшы қаза тапты деп хабарлайды төтенше жағдайлар министрлігінің баспасөз қызметі.

Қайғылы жағдай сенбі күні түстен кейін Хромтау ауданындағы "Тәуелсіздіктің 10 жылдығы" шахтасында болған.

Баспасөз қызметі 18 маусымда таратқан хабарламасында "178 метр ендікте футировка шынжырын ауыстырып жатқанда тау жынысы құлап, кенді бөлшектеу және тасу бөлімінің электрмен дәнекерлеушісі қаза тапты" дейді.

