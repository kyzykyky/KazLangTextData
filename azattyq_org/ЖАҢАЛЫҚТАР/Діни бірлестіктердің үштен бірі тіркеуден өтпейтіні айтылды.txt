
Қазақстандағы дін істері жөніндегі агенттік төрағасы Қайрат Лама Шәріп қайта тіркеу аяқталған соң елдегі діни бірлестіктердің үштен екісі ғана қалатынын айтты.

"Қазақстан жаңалықтары" агенттігінің хабарлауынша, Лама Шәріп сенаттың пленарлық отырысында "егер Қазақстанда 2011 жылдың соңында дін туралы жаңа заң қабылданғанға дейін 4551 діни бірлестік болса, болжам бойынша қайта тіркеуден олардың 3 мыңға жуығы ғана өтеді" деді.

2011 жылдың соңында қабылданған "Діни ұйымдар және діни қызмет туралы" заң бойынша барлық діни ұйымдар 2012 жылдың 25-қазанына дейін қайта тіркелуі тиіс.

