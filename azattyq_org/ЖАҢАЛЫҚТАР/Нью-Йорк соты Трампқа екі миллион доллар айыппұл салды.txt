Нью-Йорк соты АҚШ президенті Дональд Трампты бірнеше коммерциялық емес ұйымға екі миллион доллар көлемінде айыппұл төлеуге міндеттеді
Прокуратура органдары АҚШ президентін Trump Foundation қайырымдылық қорын жеке саяси және бизнес мүддесі үшін пайдаланды деп айыптады
Бұл ақпаратты "Америка дауысы" сайты хабарлады

Нью-Йорктің бас прокуратурасы 2018 жылы жазда сотқа шағым түсірген
Онда Трамп пен оның үш баласының сайлау кампаниясын қаржыландыру туралы заңнаманы бұзғаны айтылған
Қордың көмегімен жиналған үш миллион долларға жуық қаражат Трамптың 2016 жылғы сайлауалды кампаниясы кезінде қолданылған
Прокуратура дерегінше, Трамп қаржының бір бөлігін қажетіне жаратқан

Трамп қор ақшасын пайдалану туралы шешімді өзі қабылдағанын мойындады
Нью-Йорктің бас прокуратурасы мен президент айыппұл көлемін судья шешеді деп келіскен

Өткен айда Трамптың заңгерлері және Нью-Йорктің бас прокуратурасы қорды таратып, оның қаржысын коммерциялық емес ұйымдарға үлестіруге келіскен

Трамп төлейтін айыппұл мен Trump Foundation қорының қалған ақшасы сегіз коммерциялық емес ұйымға теңдей бөлінеді
Қаржы үлестірілетін қорлардың арасында тегін тамақ тарататын және афроамерикалық азаматтарды оқыту, Холокос құрбандарын еске алу музейі бар.
