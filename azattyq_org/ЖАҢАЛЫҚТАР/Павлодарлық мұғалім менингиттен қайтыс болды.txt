
Павлодарда 26 -тамызда өткен оқытушы-мұғалімдердің тамыз конференциясына қатысқан бір мұғалім менингиттен қайтыс болған, жұқпалы ауру ошағы әзірге табылған жоқ, — деп мәлімдеді Мемлекеттік санитарлық-эпидемиологиялық қадағалау қызметінің облыстық департаменті.«Жас мұғалімнің өлімге душар болуына менингококк жұқпасы себеп болған
Ауру тым жедел асқынған
Әзірге оның қалай және қай жерде ауырғаны белгісіз күйінде қалып отыр
27 -тамызда оның жағдайы нашарлап кеткен, сол күні жедел жәрдем көлігімен ауруханаға жеткізілген ол 29 -тамызда қайтыс болды», — делінген санитарлық-эпидемиологиялық қызметінің хабарламасында.Облыстық департаменттің мәліметінше, марқұммен қарым-қатынаста болған мектептегі және отбасындағы 53 адам жедел дәрігерлік бақылаудан өткен, олардың ешқайсысынан ауру қоздырғышы табылмаған.

