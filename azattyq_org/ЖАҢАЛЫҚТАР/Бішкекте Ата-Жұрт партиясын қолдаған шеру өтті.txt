
Бішкектегі парламент үйінің алдында өткен бүгінгі шеруге шамамен үш мыңға тарта адам қатысты
Олардың көпшілігі "Ата-Жұрт" партиясының жақтастары.

Шеруге қатысқандар парламенттік комиссияның 2010 жылғы сәуірдегі халық толқуларында болған тонаушылықтарға "Ата-Жұрт" партиясының басшылығы кінәлі деген қорытындысына қарсылық білдіріп, оны жоюды талап етті


Сәуір оқиғасын зерттеу үшін құрылған комиссия зерттеу қорытындысын өткен аптада жариялаған
Сәуірдегі наразылықтар кезінде негізінен сол кездегі президент Құрманбек Бакиев пен оның отбасы мүшелерінің дүние-мүліктері зардап шегіп, бірнеше үй өртелген еді.

Демонстранттар басқа партиялардың депутаттары да сол кезде тонаушылық ұйымдастырып алып, енді оның айыбын "Ата-Жұрт" партиясына жауып отыр деп санайды
Олар сондықтан бұл іске президент Алмазбек Атамбаевтың араласуын да талап етіп отыр.

"Ата-Жұрт" партиясы "Ар-Намыс" партиясы және Социал-демократиялық партиясымен бірге парламенттегі басқарушы коалиция құрамында.

2010 жылғы сәуірдегі оппозицияның жаппай наразылық акцияларын ұйымдастыруы нәтижесінде сол кездегі президент Құрманбек Бакиев орнынан кетіріліп, елде билік ауысқан.

