
Нигерияның Кано қаласындағы террорлық актілерде мерт болғандардың саны 215 адамға дейін жетті, қалада коменданттық сағат уақыты қысқарды деп хабарлайды «Лидершип» басылымы.

Төрт миллион тұрғыны бар Кано қаласында жұма күнгі тізбекті жарылыстарда қаза болған адамдардың мәйіттері әлі табылып жатыр
24 сағаттық коменданттық сағаттың бүгін 11 сағатқа дейін қысқарғаны мәлім болды
Қарулы әскерлер қала көшелерін күзетіп тұр, жергілікті билік тұрғындарды тыныштыққа шақырып жатыр.

Куәлардың сөздеріне қарағанда, барлығы 20 шақты жарылыс болып, қала орталығында қатты дүрбелең туған.

.Жарылыстар жауапкершілігін осыдан бұрын Нигерияның солтүстігінде христиан храмдарына шабуылдаған «Боко Харам» радикалды исламистік топ мойнына алды.

