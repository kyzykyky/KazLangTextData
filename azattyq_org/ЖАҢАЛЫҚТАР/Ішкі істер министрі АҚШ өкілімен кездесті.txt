
Қазақстан ішкі істер министрі Қалмұханбет Қасымов АҚШ-тың Қазақстандағы елшісі міндетін уақытша атқарушы Джон Ордвеймен кездесті.

Ішкі істер министрлігі баспасөз қызметінің хабарлауынша, Қасымов пен Ордвей "қылмыспен күрес мәселелерін, қауіпсіздікке төнетін жаңа қауіп-қатерлермен күрестің жай-күйі мен келешегін" талқылаған.

Қасымов АҚШ өкілін қоғамдық тәртіпті қадағалау, қоғамдық және жол қозғалысы қауіпсіздігін қамтамасыз ету шараларымен және ішкі істер органдарында жүргізіліп жатқан реформалардың барысымен таныстырған.

Джон Ордвей бұған дейін Қазақстан бас прокуроры Асхат Дауылбаевпен және әділет министрі Берік Имашевпен де кездескен.

