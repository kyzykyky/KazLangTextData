COVID-19 ауруына шалдыққандар санының артуына байланысты Қытайдың Харбин қаласына кіруге тыйым салынды
Бұл ақпаратты Reuters агенттігі хабарлады

Қаладан шыққысы келген тұрғындар сақшыларға коронавирус жұқпағаны туралы QR-кодты көрсетуі қажет
Тұрғындар қала ішінде медициналық маска тағуға міндеттелген

Агенттіктің жазуынша, 10 млн тұрғыны бар Харбин қаласы - Қытайдағы коронавирустың екінші толқыны ошағына айналған
Соңғы он күнде қалада 57 адамнан коронавирус табылған

Коронавирус инфекциясы былтыр желтоқсан айында Қытайдың Ухан қаласынан тарай бастаған
Сәуір айының басында Қытай билігі тұрғындарға қаладан шығуға рұқсат берді

Биліктің дерегінше, Қытайда жалпы 83 мыңнан астам адамнан коронавирус табылған, 4,6 мың адам қайтыс болған

Дүниежүзілік денсаулық сақтау (ДДСҰ) ұйымы коронавирус індетінің қашан тоқтайтынын айту әзірге ерте деп санайды
Ұйым жетекшісі Тедрос Гебреисустің айтуынша, Батыс Еуропада жағдай тұрақталғанмен Африка, Оңтүстік және Орталық Америка, Шығыс Еуропада вирус жұқтырғандар көбейіп барады

 23 сәуір күнгі мәлімет бойынша, әлемде 2,6 млн адамға вирус жұққан, 183 мыңнан астам адам қайтыс болған

Instagram бізге жазылыңыз
