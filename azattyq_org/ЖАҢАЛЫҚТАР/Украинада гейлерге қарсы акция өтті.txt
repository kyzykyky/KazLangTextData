
Украинадағы гейлер құқықтарына қарсылар Еуропа Одағымен (ЕО) ассоциация туралы келісімнен жыныстық азшылықтарды кемсітушілікке тыйым салатын ережені алып тастауды талап етті
Киев ЕО-мен келісімге қарашада Вильнюсте өтетін саммитте қол қоюды жоспарлап отыр.

Украиналық ата-аналар комитетінің ондаған мүшесі 31 қазанда Польшаның Киевтегі елшілігі алдында акция өткізіп, "жыныстық азшылық өкілдерін кемсітуге тыйым салу гомосексуалистер диктатурасын орнатуға соқтырады" деп мәлімдеді.

Акцияға қатысқандар қазір Киевте сапарда жүрген Польшаның бұрынғы президенті Александр Квасьневскийдің атына хат жазып, оны "Украинаның отбасылық құндылықтарын сақтауға" шақырды.

Биыл ақпанда Украина Жоғарғы Радасына жыныстық азшылық өкілдерін кемсітуге тыйым салатын заң жобасы түскен
Жоба ЕО-мен ассоциация туралы келісімге қол қою мақсатында ұсынылған.

Жоғарғы Рада бұл заң жобасын әлі талқылап жатыр.

