
Дүйсенбіде Жаңаөзен қалалық соты Тамара Ерғазеваға қатысты үкім шығарды.

Жаңаөзен қалалық соты баспасөз қызметінің Азаттық радиосына хабарлауынша, істі қараған сот төрағасы Бауыржан Елемесов Тамара Ерғазеваны қылмыстық кодекстің 354-бабының 2-бөлімі бойынша кінәлі деп танып, 63-бапқа сәйкес 2 жыл мерзімге шартты түрде бас бостандығынан айырған
Қылмыстық кодекстің 354-бабы "Жалған жауап беруге немесе жауап беруден жалтаруға, жалған қорытынды беруге не қате аударуға сатып алу не мәжбүр ету" деп аталады.

Тамара Ерғазева - 16 желтоқсандағы оқиғаларда аяғына оқ тиіп жараланған жаңаөзендік бұрынғы мұнайшы Жаңбыр Ерғазевтің әйелі
Ол «үнпарақ таратты» деген айып тағылып, наурыздың ортасында алдымен үш тәулікке, кейін екі айға қамалған еді.

