Сирияда Ресей әскери-әуе күштері "Джебхат әл-Нусра" экстремистік тобының шептеріне соққы берді
Бұл туралы Ресей қорғаныс министрлігінің Сириядағы жауласушы тараптарды бітімге келтіру жөніндегі орталығы хабарлады.
Хабарламада "жағдайды тұрақтандыру үшін Алеппоның солтүстігіндегі аудандарға зымыран мен бомба тасталып, Нарб-Нафса елді мекені маңындағы террористер шептеріне соққы жасалғаны" айтылған.
Сирияда 27 ақпанға қараған түні бітім күшіне енген
Бірақ бітім "Джебхат әл-Нусра" тобына жүрмейді.
Ал бұл уақытта Сирияда қақтығысты тоқтату келісімінің бұзылғаны туралы ақпараттар түсіп жатыр
Үкімет күштері мен көтерілісшілер бітімді бұзды деп бір-бірін айыптайды
Президент Башар билігіне қарсы оппозицияны қолдайтын Сауд Арабиясы Ресейді бітімді бұзды деп айыптайды.
