Қарашаның 20-сы күні Қарағанды облысы Жезқазған қалалық сотында «Қазақмыс» корпорациясына қарасты Жезқазған теміржол кешенінің бұрынғы жұмысшысы Ерлан Табыновтың шағымы бойынша сот отырысы өтті.
Ерлан Табынов биыл 15 тамызда «еңбек тәртібін бұзу» айыбымен жұмыстан босатылған
Алайда ол «жұмыстан шығарылуыма бөлінген ақшаның қайда жұмсалып жатқанын сұрап «Қазақмыс» басшысына хат жазғаным себеп болды» деп біледі
Жұмыстан «заңсыз шығарылғанын» айтқан Ерлан Табынов бұрынғы басшыларын сотқа беріп, өзін қайта жұмысқа алуды талап еткен.
Тараптар келісе алмағандықтан Ерлан Табыновтың шағымы бойынша өтіп жатқан соттың келесі отырысы желтоқсанның 3-іне белгіленді.
Бұл мәселеге қатысты пікірін білмекке Жезқазған теміржол кешені баспасөз қызметіне хабарласқанымызда «басшылықпен ақылдаспай түсініктеме бермейміз» деген жауап алдық
Мекеменің бүгінгі сотқа қатысқан заңгерімен де тілдесу мүмкін болмады

