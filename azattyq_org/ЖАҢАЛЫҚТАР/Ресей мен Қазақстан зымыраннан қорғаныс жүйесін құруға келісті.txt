
Қазақстан мен Ресей қорғаныс министрлері Әділбек Жақсыбеков пен Сергей Шойгу сәрсенбіде Астанада зымыраннан қорғаныс жүйесінің аймақтық біртұтас жүйесін құру туралы келісім жасасты
Бұл туралы қорғаныс министрлігінің веб-сайтында хабарланды.

"Құжат Қазақстанның және оның Ресеймен шекаралас аумағы әуе кеңістігінің қауіпсіздігін қамтамасыз етуге негіз болады" дейді министрлік.

Ал "Интерфакс-Қазақстан" агенттігінің хабарлауынша, Сергей Шойгу баспасөз жиынында келісімнің маңызды екенін айтқан
Оның сөзіне қарағанда, бұл "екі елдің қауіпсіздігін нығайтып, қос мемлекеттің ақпараттық кеңістігін біріктіреді".

