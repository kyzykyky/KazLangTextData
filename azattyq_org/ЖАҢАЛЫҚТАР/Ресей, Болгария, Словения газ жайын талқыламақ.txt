7-8 шілде күндері Ресей сыртқы істер министрі Сергей Лавров Словения мен Болгарияға барады
Лавров бұл екі елмен "Оңтүстік ағын" газ құбырының құрылысын талқыламақ

Ресей сыртқы істер министрлігінің ақпараты бойынша, Лавров Болгария сыртқы істер министрі Кристиан Вигенин, осы елдің президенті Росен Плевнелиев және премьер-министр Пламен Орешарскиймен кездеседі
Лавров " Оңтүстік ағын" газ құбыры туралы мәселер талқыланатынын, Ресей Болгария аумағымен өтетін газ құбыры салынады деп үміттенетінін" айтқан
Бірнеше апта бұрын бұл жобаны Брюссельдің (ЕО) ықпалымен, ЕО-ның монополияға қарсы заңын желеу етіп, Болгария тоқтатып тастаған еді

8 шілде күні Лавров Словения президенті Борут Пахормен, осы елдің жоғары лауазымды адамдарымен кездеседі
Ресей сыртқы істер министрі Қара теңіз арқылы Болгария, Сербия, Словения, Венгрия, Австрияға газ жеткізетін "Оңтүстік ағын" құбыры уақытында салынып бітеді деп үміттенетінін айтады

