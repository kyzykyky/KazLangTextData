Оралда билікке қарсы митингілерге қатысып, жалғыз адамдық пикет өткізген қала тұрғыны Әлия Әбілқайырованы "полицейге бағынбады" деп айыптап отыр
Әкімшілік кодекстің 667-бабы бойынша қозғалған әкімшілік іс бойынша 1 қарашада өткен алғашқы сот отырысы ұзаққа созылған жоқ

Әбілқайырова адвокаты бүгінгі сотқа келе алмағандықтан сот отырысын 7 қарашаға ауыстыруды сұрады
Судья Ернар Халықов бұл өтінішті қабылдап, сот отырысын келесі аптаға белгіледі
Сот отырысына шамамен 20 адам келді
Олардың арасында белсенділер
құқық қорғаушылар, журналистер болды

Әлия Әбілқайырованың айтуынша, осыдан екі апта бұрын полиция қызметкерлері жұмысқа кетіп бара жатқан жерінен алып кетпек болған кезде ол көлікке отырмай қойған
Осы оқиғадан кейін оның үстінен әкімшілік іс қозғалған

- Оқиға 18 қазанда болды
Таңертең жұмысқа кетіп бара жатқанмын, кенет бірнеше адам келіп, маған жабылып, жерге жатқызды
Айналада жүрген адамдар назар аударып, көмектессін деген ниетпен айқайлай бастадым
Бұлар қылмыскерлер екен деп ойлап қалыппын
Сол кезде полиция формасындағы адамдар полиция бөлімшесіне баруымды талап етті
Мен оларға аты-жөнін айтып, құжаттарын көрсетіп, шақырту қағазын тапсыруды сұрадым, бірақ олар мұны орындаған жоқ
Мені бір жаққа әкетуге тырысты, ал мен оған қарсылық көрсеттім
Ақырында бәрібір мені алып кетті, тек полиция бөлімшесіне апарғаннан кейін ғана олардың полиция қызметкерлері екенін білдім, - дейді Әлия Әбілқайырова

Оның айтуынша, полиция бөлімшесінде рұқсат етілмеген акцияға қатысу заңсыз екенін ескерткен
Қазақстан заңнамасы бойынша, митинг өткізу үшін азаматтар жергілікті атқару органдарынан рұқсат алуы тиіс, алайда әкімдік белсенділердің акция өткізу туралы өтініштерін қанағаттандыра бермейді

Әбілқайырова өзінің үстінен әкімшілік іс қозғалғанын Абай аудандық полиция бөлімшесіне 31 қазанда барған кезде "кездейсоқ" біліп қалған

- Полиция қызметкерлері не үшін жұмысқа келіп жүр, соның себебін білейін деп барғанмын
Сүйтсем, сот күнін де белгілеп қойған, хаттаманы кеше ғана (31 қазан) қолыма тапсырды, мен онда жазылғандармен келіспеймін деп қол қойдым, - дейді Әлия Әбілқайырова

Батыс Қазақстан облыстық полиция департаменті Әлия Әбілқайырова 18 қазанда "полиция қызметкерлеріне қарсылық көрсетті" деп хабарлады
Департаменттің баспасөз хатшысы Болатбек Белгібековтің айтуынша, Қылмыстық кодекстің 405-бабы ("Тыйым салынған ұйымның ісіне араласу") бойынша қозғалған қылмыстық істі зерттеп жүрген тергеушінің тапсырмасымен Әбілқайырованы бөлімшеге жеткізбек болған кезде ол полицейлерге "қарсылық көрсеткен"

667-бап бойынша 50 500 теңге (шамамен 130 доллар) немесе бес күнге дейін қамау жазасы қарастырылған.
