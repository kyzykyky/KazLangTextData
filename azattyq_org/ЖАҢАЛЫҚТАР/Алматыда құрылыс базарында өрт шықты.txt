Дүйсенбі күні Алматы қаласының жаңадан құрылған Наурызбай ауданында орналасқан құрылыс базарларының бірінде өрт шыққан
Бұл туралы жергілікті ақпарат құралдары хабарлады.
Өрт жалыны базар әкімшілігі отыратын бөлме мен оған жапсарлас орналасқан асхананы шарпыған
Сол маңда тұрған жеңіл автокөлік өртенген.
Төтенше жағдайлар департаментінің өрт сөндіру қызметі жергілікті уақытпен сағат 11-ге қарай өртті сөндірген.
Өрттен зардап шеккен адамдар туралы ақпарат түскен жоқ
Өрттің шығуына не себеп болғаны және өрттің қанша аумақты қамтығаны қазір анықталып жатыр деп хабарланды.
