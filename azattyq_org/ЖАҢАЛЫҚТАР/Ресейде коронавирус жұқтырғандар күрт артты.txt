Ресейде өткен тәулікте 8706 адамнан коронавирус табылды
Бұл туралы індетпен күрес жөніндегі жедел штаб хабарлады
Елде вирус жұқтырғандар 520 129 адамға жеткен

Бір күнде анықталатын жаңа науқастар жазылғандар мен қайтыс болғандардан көп
Жедел штаб мәліметінше, елде қазір 238 659 адам ауырып жатыр
Қатарынан бес күн науқастардың көбейгені байқалған

Бір күнде 114 адам коронавирустан қайтыс болған, эпидемия тарағалы бері барлығы 6829 адам көз жұмған
Дегенмен бұл аймақ билігі таратқан мәліметпен сәйкес келмейді

Ресейде өзге елдермен салыстырғанда адам өлімі көрсеткіші төмен екенін айтып жүрген кейбір сарапшылар ресми статистикаға байланысты түрлі сұрақтар бар екенін айтады
Билік адам өлімі көрсеткішінің нақты екенін алға тартады

Дүниежүзілік денсаулық сақтау ұйымының төтенше жағдай жөніндегі бағдарлама жетекшісі Майкл Райан осы аптада ресейлік статистиканы "түсіну қиын" деп мойындаған
Алайда ДДСҰ-ның Мәскеудегі өкілі Мелита Вуйнович Business FM радиосына берген сұхбатында ұйымның Ресейге шағымы жоқ, ал Райан пандемия кезіндегі статистикалық дерек жинаудағы жалпы қиындықтарды меңзеген деп мәлімдеген

