Аргентина вице-президенті Амадо Будуге қарсы коррупцияға қатысты ресми түрде айып тағылды.
Тергеу орындары Буду бұған дейін елдің экономика министрі болып тұрған уақытта ақша басып шығаратын компаниямен мемлекеттік келісім-шартқа отырған кезде жасалған алаяқтық оқиғаларға қатысы бар деген айып таққан.
Қызметте отырған вице-президентке коррупцияға қатысты айып тағу – Аргентина тарихында алғаш рет болып отырған жайт.
Амадо Буду өзіне тағылған айыпты түгелдей жоққа шығарып отыр.
