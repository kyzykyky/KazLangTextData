"Талибан" қозғалысының өкілі Ауғанстан үкіметімен келіссөздің жаңа кезеңі өтетіні туралы ақпаратты жоққа шығарды
"Талибан" өкілі Забиулла Муджахид бұған дейін ақпарат құралдарында жарияланған осы аптада Қытай я Пәкістанда жаңа келіссөз өтеді деген ақпаратты терістеді
Оның сөзінше, "Талибанның" келіссөзге қатысы бар саяси құрылымы "ондай келіссөзден бейхабар".
Бұған дейін Азаттыққа Кабул жағынан келіссөзге қатысушылар 31 шілдеде Пәкістанда ауған үкіметі мен "Талибан" өкілдері арасында бейбіт келіссөздің жаңа кезеңі басталатынын хабарлаған
Бірақ Кабул "Талибан" басшысы Мулла Мохаммад Омардың "әлдеқашан өлгені" туралы мәлімдегеннен соң келіссөз өткізу жайы белгісіз болып қалған.
"Талибан" өкілінің мәлімдемесінде я қозғалыстың өз құрылымдары арасында "Талибан" басшысының өліміне байланысты қайшылықтар шиеленісе түскені жайлы, я Мулла Омардың өлімі туралы ешнәрсе айтылмаған.
