
Еуропа Одағы (ЕО) басшылары "Грекияның экономикалық қиындықтарын шешудің ең дұрыс жолы - ол елдің еуро валютасы аумағында қалуы" деген пікірді тағы айтты.

ЕО кеңесі төрағасы Херман ван Ромпей мен Еуропа комиссиясы басшысы Жозе Мануэл Баррозу Кэмп-Дэвидте (АҚШ) өтіп жатқан "Үлкен сегіздік" саммитіне қатысып отыр
Кездесудегі басты тақырыптардың бірі - еуро аумағындағы, әсіресе Грекиядағы жағдай.

Баррозудың айтуынша, Грекия бұрынғы келісімдерде айтылған шарттарды орындаса, еуро аумағындағы елдер Афинаға қаржылай көмектесуге әзір.

Грекияда қазір саяси дағдарыс болып, елдің ЕО-дан шығуы жайлы сөз қозғала бастады
ЕО жақтаушылары жуықта өткен сайлауда үкімет құра алмай қалған еді
17 маусымда қайтадан сайлау өтеді
Қазір елді уақытша үкімет басқарып отыр.

