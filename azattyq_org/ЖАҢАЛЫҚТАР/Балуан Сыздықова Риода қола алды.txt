Әйелдер күресінен 69 килограмда белдескен қазақстандық Эльмира Сыздықова Рио олимпиадасында қола медаль алды

Ол алғашқы кездесуде ресейлік Наталья Воробьевадан жеңіліп қалған
Ал Ресей спортшысы финалға шығып, Сыздықова жұбаныш кездесуін өткізуге мүмкіндік алды
Сыздықова алдымен Очирбатин Насамбурманы 3:2 есебімен жеңді
Қолаға таласта египеттік Енас Мустафадан басым түсті -7:4

Қазір Қазақстан олимпиада құрамасы үш алтын, үш күміс, алты қола медальмен жалпы есепте 17-орында келеді.
18 тамызда бокстан 69 килограмда Данияр Елеусінов олимпиада чемпионы атанған еді
Бұған дейін ауыр атлетикадан Нижат Рахимов пен жүзуден Дмитрий Баландин алтын жүлде алған
Жазира Жаппарқұл (ауыр атлетика) мен Елдос Сметов (дзюдо) күміс медаль еншілеген
Галбадрах Отгонцэцэг (дзюдо), Карина Горичева мен Фархад Харки (екеуі де - ауыр атлетика), Ольга Рыпакова (жеңіл атлетика) қола медаль иеленген.
