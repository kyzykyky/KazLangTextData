Qazaqstan телерадиокорпорациясының Алматы қаласындағы 24 қызметкері коронавирус жұқтырғаны белгілі болды
Бұл туралы Алматы қаласы тауарлар мен қызметтер сапасын және қауіпсіздігін тексеру департаментіне сілтеме жасап, KazTag агенттігі хабарлады.
Агенттік ақпаратына сай, COVID-19 корпорация қызметкерлерінен профилактикалық тексеру кезінде анықталған
Вирус жұқтырғандармен байланыста болған адамдар және Qazaqstan корпорациясымен бір ғимаратта орналасқан “Еуразия” арнасы қызметкерлері тексерілген.
Вирус жұқтырғандардың қаншасы журналист екені белгісіз.
22 мамыр күні Нұр-Cұлтан қаласында бірнеше бұқаралық ақпарат құралы орналасқан “Қазмедиа орталығынан” коронавирус жұқтырғандар анықталып, қатаң карантин тәртібі енгізілген
Орталықта орналасқан “Еуразия” арнасының екі қызметкерінен коронавирус табылған еді.
6 маусым Қазақстан президенті Қасым-Жомарт Тоқаевтың баспасөз хатшысы Берік Уәли де өзіне коронавирус жұққанын хабарлаған

Ресми дерек бойынша, Қазақстанда COVID-19 ауруы 12 859 адамнан анықталған
Денсаулық сақтау министрлігі 6 маусымнан бастап, коронавирус жұқтырып, бірақ бойында аурудың белгілері жоқ адамдарды ресми статистикаға қоспайтынын мәлімдеді
Министрліктің айтуынша, елде ауру белгілері жоқ адамдардың саны – 1357.
Қазақстанда коронавирус жұқтырған алғашқы адам 13 наурызда тіркелген
7484 адам жазылып шықты
56 адам коронавирустан қайтыс болды

Азаттық пен 31 телеарна Алматы, Нұр-Сұлтан, Шымкент қалаларында вирустан қайтыс болғандарды жерлейтін зиратта жерленгендер саны ресми деректегіден көп екенін анықтаған еді

Осыдан кейін, 4 маусым күні Денсаулық сақтау министрлігі коронавирус жұқтырған 37 адам "өзге дерттен қайтыс болды" деген
Бұл марқұмдар ресми статистикаға енбеді

