
Еуропа футбол қауымдастығының (УЕФА) Астанада өтіп жатқан кезекті XXXVIII конгресіне ФИФА президенті Зепп Блаттер, УЕФА президентi Мишель Платини, Қазақстан премьер-министрi Серiк Ахметов, УЕФА ұйымына мүше 54 елдің өкілдері қатысып жатыр.

Конгресс барысында УЕФА ұйымға мүше елдердің құрамалары арасында жаңа турнир ұйымдастыру туралы шешім шығарды
2018 жылдан бастап УЕФА-ға мүше елдер арасында «Ұлттар кубогы» атты жаңа жарыс өтеді
Турнирге 54 ел қатысады
Жеңіске жеткен төрт команда 2020 жылы өтетін Еуропа чемпионатына жолдама алады.

Бұған қоса конгресс барысында УЕФА-ның атқару комитеті 2012-2013 жылдардағы футбол маусымын қорытындылап, 2014-2015 жылдардағы футбол маусымының бюджетін қабылдады


Қазақстан ТМД елдері ішінен бірінші болып УЕФА конгресін өткізіп отыр.

