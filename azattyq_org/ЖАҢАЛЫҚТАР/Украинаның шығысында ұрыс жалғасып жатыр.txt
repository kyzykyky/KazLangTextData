Украинаның шығысындағы Шахтерск қаласында десантшылар колоннасы ресейшіл сепаратистер қоршауына түсіп қалды деп хабарлайды аймақтағы арнайы операцияның баспасөз қызметі
Украин әскерилері арасындағы адам шығыны туралы мәлімет тексеріліп жатыр.
Бұған дейін Шахтерскіде сепаратистердің шабуылынан 20-дан астам сарбаз қаза тапқаны хабарланған
Украиналық "Громадьске ТВ" телеарнасы жаралыларды Днепропетровск қаласына жөнелтіп жатқанын хабарлады.
Әскери-саяси зерттеулер орталығының жетекшісі Дмитрий Тымчук Facebook-тегі парақшасында өткен түні Луганск облысының Макарово селосы маңындағы украин әскерилерінің шебі атқыланғанын жазған.
Луганск әуежайы территориясы мен Мариновка және Березовое селоларына жақын аймақтардағы украин әскерилеріне минометтен оқ атылған
Тымчуктың сөзінше, оқ Ресей жағынан атылған
Қаза тапқандар немесе жараланғандар туралы ақпарат жоқ.
