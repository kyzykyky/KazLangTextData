
Байқоңыр ғарыш айлағынан сейсенбіге қараған түні ұшырылған Ресей мен Индонезияның екі спутнигі орбитаға шыға алмай қалды.

"Интерфакс" агенттігінің хабарлауынша, "Протон-М" зымыраны ғарышқа "Бриз-М" блогы арқылы ресейлік "Эксперсс-МД2" және индонезиялық "Telkom-3" ғарыш аппараттарын алып ұшқан.

Мамандардың пікірінше, спутниктердің орбитаға шыға алмауына "Бриз-М" блогының қозғалтқыш бөлігіндегі ақау себеп болған
Ресей ұшырған спутник соңғы рет 2011 жылы сәтсіздікке ұшыраған еді.

Ресей өткен жылы ғарышқа 35 аппарат ұшырса, оның бесеуі сәтсіздікке ұшырады.

