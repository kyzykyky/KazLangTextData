Иранның рухани көсемі аятолла Әли Хаменеи коронавирус індеті өрши берсе, ел экономикасы тығырыққа тіреледі деп мәлімдеді
Ақпан айында ең алғаш рет коронавирусты тіркеген Иран COVID-19 індетінің тарауын тоқтата алмай отыр
Қазір елде негізгі емес бизнес нысандарының жұмысы тоқтаған, наурыз айында мектептер жабылып, қоғамдық шаралар кейінге шегерілген еді
Бірақ үкімет санкциядан зардап шеккен экономикасын жандандыру үшін сәуір айынан бастап біртіндеп шектеу шараларын ала бастаған

"Коронавирустың салдарынан туындайтын экономикалық проблемалардың алдын алу үшін шара қолдану қажет
Егер немқұрайлық танытып, ауру кең тараса, экономикалық мәселелер де көбейеді" деді Аятолла Хаменеи 27 маусымда

Иран пандемияға байланысты шекарасын жауып, уақытша карантин жариялап, мұнай емес өнімдерін экспорттауды тоқтатқаннан кейін ұлттық валютасы доллармен салыстырғанда құнсызданған.
2018 жылы АҚШ президенті Дональд Трамп ядролық келісімнен шығып, Иранға санкция салғаннан кейін (негізінен мұнай және банк саласына бағытталды) ел экономикасы құлдыраған

Соңғы мәлімет бойынша, Иранда 220 180 адамға вирус жұққан, 10 364 адам қайтыс болған, 180 661 адам жазылған

 
