Коронавирус барын ресми түрде мойындамаған Орталық Азиядағы жалғыз ел - Түркіменстан COVID-19 індетінің "алдын алу" үшін шектеулер енгізді

21 шілде мен 1 тамыз аралығында елде ірі сауда орындары, базарлар, театрлар, саябақтар, спорт нысандары жабық болады
Мейрамхана, дәмхана, фастфуд сияқты тамақтану орындарынан тағамды тек өзіңмен бірге алып кетуге рұқсат

Азаттықтың Түркімен қызметі тілшілерінің хабарлауынша, соңғы күндері денсаулық сақтау министрлігі "ауа райының теріс әсерінен қорғану үшін" көшеде маска тағып жүру қажеттігі туралы тұрғындарға SMS-хабарлама жібере бастаған

Түркіменстан билігі ресми түрде коронавирус тіркелмегенін айтады, алайда Азаттық тілшілері елдегі ауруханалардың толып кеткенін, пневмония белгісі бар науқастар мен вируспен байланысты адам өлімі көбейгенін айтады

Дүниежүзілік денсаулық сақтау ұйымының миссия жетекшісі Кэтрин Смолвуд 15 шілдеде Ашғабаттағы баспасөз мәслихаты кезінде елде пневмонияға шалдыққандар көбеюі мүмкін деген қауіп айтқан

Көрші Өзбекстанда Ташкенттегі 74 медициналық мекеме 24 сағаттық жұмыс режиміне көшті
Тәжікстанда 21 шілде күнгі мәлімет бойынша, 6 967 адамнан коронавирус табылған, 57 адам қайтыс болған
Қырғызстанның денсаулық сақтау министрлігі 12 563 адамның ауруханада коронавирустан емделіп жатқанын айтады
Қазақстанда 76,7 мың адамнан коронавирус анықталған, кемінде 610 адам қайтыс болған

