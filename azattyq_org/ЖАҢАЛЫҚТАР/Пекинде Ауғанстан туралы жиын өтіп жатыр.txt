Пекинде бүгін Ауғанстандағы қауіпсіздік және осы елдің қалпына келтіруге арналған халықаралық конференция өтіп жатыр.
Стамбул министрлер кеңесі деп аталатын жиынды қазанның 28-інен бері Қытайда сапарлап жүрген Ауғанстанның жаңа президенті Ашраф Ғани ашты
Ауғанстан мен Қытай бірлесе өткізетін жиынға оннан астам елдің, оның ішінде АҚШ өкілдері қатысуда.
Қытай қазанның 29-ы күні Ауғанстанға 330 миллион АҚШ доллары көлемінде көмек беретінін және алдағы бес жылда 3500-ден астам ауған мамандарын оқытуға грант бөлетінін хабарлаған.
Қытай Ауғанстанның басты инвесторы саналады
Пекин 1 триллион АҚШ долларына бағаланатын минералды ресурс қоры бар Ауғанстанмен мұнай және тау-кен өндірісі саласында ауқымды келісімдер жасасқан.
Ауғанстан мен Қытайдың ортақ шекарасы 76 километрді құрайды.
