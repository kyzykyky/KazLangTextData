Ресей президенті Владимир Путин ел Конституциясына өзгерістер бойынша дауыс беруді 1 шілдеге белгіледі
Бұл туралы ол 1 маусымда түзеулерді дайындау бойынша жұмыс тобымен кездесуде жариялады
Дауыс беру күнін Орталық сайлау комиссиясы Элла Памфилова қолдады
Оның сөзінше, дауыс беру жұрт көп жиналмас үшін негізгі белгіленген уақыттан алты күн бұрын басталады
Памфилова екі-үш аймақта дауыс беру электронды түрде қашықтан өтетінін айтты.
Путин дауыс беруді 24 маусымда өткізу ұсынылғанын, бірақ шараны Жеңіс күні парадымен қатар қойғысы келмегенін жеткізді
Егер дауыс беру алты күн бұрын басталса, алғашқы күн 25 маусымға келеді

Роспотребнадзор басшысы Анна Попова "коронавирус жұқтырғандардың темпі азайып, эпидемияның ең қиын шағы артта қалды" деп, дауыс беруді 1 шілдеде өткізуге келісті.
Конституциялық өзгерістерге дауыс беру бастапқыда 22 сәуірге белгіленіп, коронавирус пандемиясына байланысты кейінге шегерілді
Орталық сайлау комиссиясы дауыс беруге дайындықты 20 мамырда бастады.
