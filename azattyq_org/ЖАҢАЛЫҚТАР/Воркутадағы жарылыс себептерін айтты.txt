Ресейдің Коми республикасы Воркута қаласында жарылған шахтаға иелік еткен компания басшылығының мәлімдеуінше, "шахтада метан табиғи түрде жарылған"
Бірақ тергеу органы өкілдері адам факторын да жоққа шығармайды.
Ресейдің тергеу комитеті қайғылы оқиғадан соң «Тау жұмыстары кезінде қауіпсіздік ережелерінің бұзылуы» бабы бойынша қылмыстық іс қозғаған
Жергілікті шахтерлар кәсіподағына жақын ақпарат көзі жұмысшылардың көбірек көмір шығарып, ақша табу үшін метан көрсететін құралды мақсатты түрде жауып тастауы мүмкін екенін айтады
Ал шахта басшылығы мұны жоққа шығарады.
Коми республикасы басшысы Сергей Гапликов тергеу және қадағалау органдарынан шахтадағы апаттың себебін мүмкіндігінше ашық түрде жүргізуді талап етті.
Воркута қаласындағы шахтада болған апатта қаза тапқандар мен зардап шеккендердің отбасыларына жиыны 27 миллион рубль көлемінде қаражат бөлінді деп хабарлайды қала әкімшілігінің басшысы Игорь Гурьев.
Өткен аптада Воркутада «Северная» шахтасында болған бірнеше мәрте жарылыстан 36 адам қаза тауып, 14 адам жарақат алған еді
Осыған орай 28 ақпан күні Коми республикасында үш күндік аза тұту күні жарияланған.
