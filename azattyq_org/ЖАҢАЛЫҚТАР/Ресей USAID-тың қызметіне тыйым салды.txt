
АҚШ-тың USAID халықаралық даму жөніндегі агенттігі Ресейдегі қызметін тоқтатады
Мемлекеттік департаменттің хатшысы Виктория Нуланд агенттіктің Ресей үкіметінен қызметін тоқтату жөнінде ескертпе алғанын мәлімдеді
Ескертпеде Ресей билігі әлемде бейбітшілік орнату процестерін қолдау және дамытумен айналысатын агенттік қызметін тоқтатуға шешім қабылдағаны айтылады


Виктория Нуландтың айтуынша, USAID-тың Ресейден кеткеніне қарамастан, "АҚШ осы елдегі азаматтық қоғамның дамуын, демократия мен адам құқықтарын қорғауды үнемі қолдай береді".

Шілдеде Ресей президенті Владимир Путин шетелден қаржылай көмек алатын үкіметтік емес ұйымдарды "шетел агенті" ретінде тіркеуден өтуге міндеттейтін даулы заңға қол қойған.

USAID-тың деректері бойынша, агенттік Ресейде қызмет істей бастаған 1992 жылдан бері мұнда түрлі бағдарламаларға екі жарым миллиард АҚШ долларынан астам қаржы бөлінген.

