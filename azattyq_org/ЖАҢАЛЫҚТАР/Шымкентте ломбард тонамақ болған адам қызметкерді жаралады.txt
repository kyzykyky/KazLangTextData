Шымкенттегі 11-шағын ауданда орналасқан "Сейф" ломбардын тонамақ болған белгісіз азамат ломбард қызметкерін оқ атып жаралады деп хабарлады Оңтүстік Қазақстан облыстық ішкі істер департаментінің баспасөз қызметі.
11 қаңтар күні таңғы сағат 10 кезінде бетіне медициналық маска тағып, күннен қорғайтын көзілдірік киген, қысқа ұңғылы аңшылық мылтық асынған адам ломбардқа басып кірген
"Ол касса қызметкерін қорқытып, алтын бұйымдар мен ақша беруін талап еткен
Содан соң касса қызметкеріне қарай оқ атып, көкірек тұсынан жарақаттап, оқиға орнынан бой тасалаған" дейді облыстық ішкі істер департаменті.
Шымкент қалалық аурухананың реанимация бөліміне жеткізілген жаралы адамның жағдайы ауыр екенін айтады.
Аталған жайт бойынша қылмыстық кодекстің "Қарақшылық жолмен адам өлтіруге оқталу" және "Атыс қаруын заңсыз сақтау, алып жүру" баптары бойынша қылмыстық іс қозғалып, сотқа дейінгі тергеу амалдары басталған
Күдіктіні іздеп жатыр

