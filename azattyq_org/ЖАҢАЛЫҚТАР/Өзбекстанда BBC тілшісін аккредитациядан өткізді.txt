Өзбекстанның сыртқы істер министрлігі 4 маусымда BBC телерадиокомпаниясының тілшісі Авазбек Тахировтің аккредитациядан өткенін хабарлады

Өзбекстанда британдық ірі телерадиокорпорациясының қызметіне 13 жыл бұрын тыйым салынған
2005 жылғы ресми дерек бойынша 187 адам қаза тапқан Әндіжан оқиғасынан кейін билік бірнеше халықаралық ақпарат құралдарының жұмысына тыйым салған еді
Олардың арасында BBC, Азаттықтың Өзбек қызметі, "Америка дауысы" және өзге БАҚ болған

Мамыр айының ортасында ұзақ жылдар бойы бұғатталып келген кейбір ақпарат құралдарының сайты қайта жұмыс істей бастады
Бірақ Азаттықтың Өзбек қызметінің сайты - Озодлик радиосы "қайта ашылған" ресурстар тізімінде болмады.
"Ферғана" ақпарат агенттігінің жазуынша, BBC-дің Орталық Азия елдері бойынша қызметі министрлікке аккредитациядан өту туралы 2016 жылы өтініш берген

Бір жыл бұрын Өзбекстан билігі "Америка дауысының" Өзбек қызметінің тілшісі Навбахор Имамовты аккредитациядан өткізген
2019 жылы сәуір айында Өзбекстанның сыртқы істер министрлігі "Ферғана" агенттігінің ташкенттік тілшісі Андрей Кудряшевке елде жұмыс істеуге рұқсат берді.
