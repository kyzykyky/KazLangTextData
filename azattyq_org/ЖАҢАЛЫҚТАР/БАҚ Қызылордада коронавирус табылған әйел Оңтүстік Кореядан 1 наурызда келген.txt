Қызылордада коронавирус табылған 1955 жылғы әйел аймаққа 1 наурызда Оңтүстік Кореядан ұшып келген
Ол жақта қызметтік іссапарда болған деп хабарлады мемлекеттік 24.kz сайты

Келе салысымен бірден карантинге жатқызылған
Кейіннен дәрігерлер оны үйіне жіберіп, сол жақтан бақылаған
Жақында оның жағдайы күрт нашарлап, жедел жәрдем бригада тобын шақырған
Тестен өткеннен кейін диагнозы расталған
Қазір облыстық инфекциялық ауруханасында жатыр.
- Жағдайы орташа ауыр
Науқас құрғақ жөтел, тамағы жыбырлайтынын айтады, дене қызуы да бар
Хаттамаға сәйкес емдеп жатырмыз, - деді облыстық денсаулық сақтау басқармасының жетекшісі Жақсылық Әбдісәметов

Басқарманың айтуынша, науқаспен байланыста болған 30-ға жуық адам анықталған
Онымен жақын қарым-қатынаста болған адамдар тізімі жасалып, 14 күн стационарға жатқызылады

Басқарма өкілдері науқас тұрған аумақта дезинфекция жүріп жатқанын айтты

Соңғы дерек бойынша Қазақстанда 204 адамнан коронавирус табылған:
26 наурыз кешкісін Нұр-Сұлтанда 64 жастағы бір әйел адам Covid-19 дертінен қайтыс болды
Оның коронавирус жұқтырғаны қайтыс болған соң анықталған
28 наурызда дәрігерлер Нұр-Сұлтанда 12 адамның дерттен айыққанын хабарлады

 
Қарай отырыңыз: "Тамағым кеуіп, тұла бойым ауырды"
Коронавирус жұқтырғандар не дейді?
No media source currently available
 
