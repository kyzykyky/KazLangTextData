
Бұрынғы СССР-дің президенті болған Михаил Горбачев «Новая газета» басылымының сайтында жарық көрген мақаласында конституциялық реформа мен қазіргі билік құрылымын өзгерту үшін референдум өткізу керек деп біледі.

«Менің байқауымша Ресейде Конституцияны жаңарту бастамасын қолға алатын жаңа, мықты демократиялық партияның пайда болуы өмірдің өзінен туындап отыр»,- деп жазады Горбачев.

«Бұған апаратын шынайы жол -референдум, оның күн тәртібіне «самодержавиені» жойып, «халықтық билікке» кепілдік беретін саяси және конституциялық реформаны қолдайсыз ба деген сауал шығаруға болады» дейді саясаткер.

Бұндай ұсынысты айтпас бұрын Горбачев желтоқсан айында өткен Мемлекеттік дума сайлауынан кейінгі Ресейдегі жағдайға жан-жақты талдау жасаған.

