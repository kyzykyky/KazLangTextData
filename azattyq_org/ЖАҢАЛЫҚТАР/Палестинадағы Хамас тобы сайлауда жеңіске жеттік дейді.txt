
ГАЗА
Палестинада өткен парламенттік сайлауларда Исламшыл жауынгер “Хамас” тобы жеңіске жетті
Бұл туралы “Хамас” тобының өкілі Сами Абу Зухрин жариялады
“Бастапқы нәтижелерге қарағанда, “Хамас” 132 орыннан 75-тей орынға қол жеткізді
Енді Хамас тобы саяси партиялармен, президент Махмұд Аббас және Фатах патиясымен саяси ынтымақтастық жөнінде келіссөз өткізеді”, - деді Хамас өкілі
Ал Палестинаның Орталық сайлау комиссиясы сайлаудың ресми қорытындысы бүгін кешірек жарияланады деп мәлімдеді
Алайда Палестина премьер-министрі Ахмед Курей қызметінен кететінін айтты
Курей, сондай-ақ, “Хамас” тобы жаңа үкімет құруы керек деді
Америка Құрама Штаттары “Хамастың” үкімет құрамына кіруі бейбіт процесске әсер етуі мүмкін деп ескертті
Израиль премьер-министрінің орынбасары Шимон Перес “Хамас” тобының жеңіске жеткені ең алдымен палестиналықтардың өздері үшін проблема деді
Ал премьер министр міндетін уақытша атқарып отырған Ехуд Олмерт Израиль - негізгі рольді “Хамас” атқаратын Палестина үкіметін мойындай алмайды деп мәлімдеді
Ал БҰҰ-ның бас хатшысы Кофи Аннан болса, Палестина халқын бейбіт түрде өткен парламент сайлауларымен құттықтады
Бірақ демократиялық саяси процесске қатысуды қалайтын кез келген топ қарусыздану керек деді Кофи Аннан.

