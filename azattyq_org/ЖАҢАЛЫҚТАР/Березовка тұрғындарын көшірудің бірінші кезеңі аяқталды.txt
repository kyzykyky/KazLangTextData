Батыс Қазақстан облысының билігі оқушылары жаппай уланатын Березовка ауылы тұрғындарын көшірудің бірінші кезеңі аяқталғанын хабарлады.
Облыс әкімінің баспасөз хатшысы Қайрат Әбуовтің Азаттыққа айтуынша, Березовкадан қазірге дейін Ақсай қаласына 82 отбасы (416 адам) көшірілген.
Билік көшірудің алғашқы кезеңінде Березовка тұрғындарына 128 пәтер бөлген
Биліктің мәлімдеуінше, бірінші кезекте өтен жылы жаппай улану кезінде балалары зардап шеккен отбасылар көшірілген
Ауыл тұрғындарын түпкілікті 2016 жылдың соңына дейін көшіріп біту жоспарланған
Бұл үшін Ақсайда әрқайсысында 144 пәтері бар көпқабатты екі үй, Ақсай маңы мен Аралтал ауылында 130 шақты үй салу жоспарланып отыр.
Березовка тұрғындары өткен жылы балалардың жаппай улануы ауылға жақын Қарашығанақ мұнай-газ конденсаты кенішінен ауаға улы зат шығарылуымен байланысты
Кенішті игеретін Karachaganak Petroleum Operating компаниясы басшылығы мұны жоққа шығарып, қалдық экологиялық талаптарға сай шығарылған дейді.
Биыл шілдеде Қазақстан үкіметі кеніш маңындағы санитарлық қорғау аймағын кеңейтіп, Березовка тұрғындарын көшіруге шешім қабылдаған.
