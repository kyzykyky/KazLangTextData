Ресей президенті Владимир Путиннің қызы Катерина Тихонова спорт жөніндегі жаңа үкімет кеңесінің құрамына кірді
"Иннопрактика" қорының жетекшісі акробаттық рок-н-ролмен айналысқан.
Үкімет сайтындағы деректе Тихонова студенттер, аспиранттар және жас ғалымдардың ғылыми жобаларымен айналысатын қордың бас директоры ретінде көрсетілген
Кеңес құрамы осы аптада жасақталды, ол спортпен байланысты "қоғамдық маңызды бастамалар бойынша ортақ шешім шығарумен" айналыспақ

Кеңесті үкімет жетекшісінің орынбасары Ольга Голодец басқарады
Кеңеске Тихоновадан бөлек, бірнеше федералдық шенеунік, мәнерлеп сырғанау бойынша әлем чемпионы Ирина Слуцкая, мәнерлеп сырғанау бойынша жаттықтырушы Татьяна Тарасова, қорғаныс министрі Сергей Шойгудың қызы Ксения Шойгу және өзге адамдар кірген

2014 жылдан бері Катерина Тихонованы Ресей президенті Владимир Путиннің қызы деп атайды, бірақ Путин бұл ақпаратқа байланысты түсініктеме бермеді

