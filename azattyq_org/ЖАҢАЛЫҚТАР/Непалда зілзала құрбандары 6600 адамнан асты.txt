Непалда өткен аптада болған зілзаладан қаза тапқандар саны, ресми мәлімет бойынша, 6621 адамға жеткен
Опат болғандар арасында кемінде 50 шетел азаматы бар
Табиғи апаттан 14 мың адам жарақат алған
Непалға Еуропа елдерінен барған мыңға жуық альпинист хабарсыз кеткендер санатында.
Непал билігі қазіргі уақытта негізгі назар зілзаладан қатты зардап шеккен аймақтарға, олардың ішінде бірінші кезекте Долакха мен Синдхупалчокқа азық-түлік пен дәрі-дәрмек жеткізуге аударылып отырғаны туралы мәлімдеген.
Непал ішкі істер министрлігі өкілінің мәлімдеуінше, жер сілкінісінен кейін бір апта өткенде одан тірі қалғандарды табуға үміт азая түскен.
БҰҰ деректері бойынша, 28 миллион адам тұратын Непалда сәуірдің 25-і күні болған күшті жер сілкінісінің зардабы 8 миллион адамға тиген
Екі миллионға жуық адам паналайтын шатыр, азық-түлік пен дәрі-дәрмекке мұқтаж болып отыр.
