
Еуропа Одағы Морокконың ел үкіметін реформалар жасауға шақырып, патша құзырын шектейтін конституциясын оң қабылдады.

Еуропа Одағының сыртқы істер бойынша басшысы Кэтрин Эштон мен аймақтық саясат комиссионері Стефан Фуэл Брюссельден бірлесіп таратқан мәлімдемелерінде, "біз Морокконың жаңа конституциясы бойынша референдумның оң нәтижесін қолдаймыз әрі бейбіт және демократиялық рухтағы дауыс беруді мадақтаймыз" деген.

Морокко референдумының бастапқы нәтижелері бойынша халық конституцияға реформа жасауды мақұлдаған
Елдің патшасы Мохаммед VI-шы елде болған демкоратиялық шерулерге жауап ретінде, референдум өткізуді ұсынған.

