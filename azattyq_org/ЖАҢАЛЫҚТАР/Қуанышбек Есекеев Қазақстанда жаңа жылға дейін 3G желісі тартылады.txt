
Қазақстан ақпараттандыру және байланыс агенттігінің (АБА) төрағасы Қуанышбек Есекеев 2010 жылға дейін республикада 3G желісі тартылатынын айтты, деп хабарлайды ҚазТАГ агенттігі.«Жиіліктер алдық
Жаңа жылға дейін 3G желісі тартылады», – деген ол бейсенбі күні.Алайда Есекеев әзірге елде бір де бір компания 3G желісін пайдалануға лицензия алмағанын атап өткен.3G технологиясы бойынша байланыс желісі мәліметтерді тарату жылдамдығын 2 Мбит/секундке дейін арттырып, тұтынушыға мобильдік телеарнаны, телефон желісімен қатар бейне байланысты, сондай-ақ бейнеконференциялар секілді қызмет түрлерін пайдалануға мүмкіндік береді.3G байланыс стандарты Қазақстанда қазіргі кезде қолданыстағы GSM инфрақұрылымымен үйлесімді дейді мамандар.

