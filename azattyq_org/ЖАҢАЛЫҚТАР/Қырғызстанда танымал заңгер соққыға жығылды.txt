
Бішкекте қырғызстандық оппозициялық саясаткерлер мен белсенділерді қорғап жүрген танымал заңгер Икрамиддин Айткуловты белгісіз біреулер соққыға жығып кетті
Оқиға 13 қараша күні кешкісін заңгердің үйінің жанында болған.

Миы шайқалып, аяқтары сынған Айткулов ауруханаға жатқызылған
Оның інісі Хансар Айткуловтың Азаттықтың Қырғыз қызметіне айтуынша, заңгер соққыға жығылғанда әуелде есінен танып қалып, 14 қарашада өз-өзіне келген
Дәрігерлер қазір оның жағдайы бірқалыпты екенін айтады.

Айтқұлов оппозициялық "Ата Жұрт" партиясының үш жетекшісін, бұрынғы әлеуметтік қорғау министрі Равшан Сабировты және басқа да қырғыз шенеуніктерін қорғаған.

Бішкек полициясы бұл оқиғаға байланысты тергеу жүргізіп жатыр.

