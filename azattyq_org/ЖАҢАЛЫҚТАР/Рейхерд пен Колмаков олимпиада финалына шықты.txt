Фристайлдан қазақстандық Дмитрий Рейхерд пен Павел Колмаков Пхенчхан олимпиадасының финалына шықты
Спортшылар 9 ақпанда могул бағдарламасы бойынша ерлер арасында сынға түсті
Рейхерд іріктеуде 3-нәтиже, Колмаков 7-нәтиже көрсетті

Жарыстан кейін Рейхерд бүгін тек іріктеуден өтуді ғана жоспарлағанын, қиын элементтерді орындамағанын, толық күшін көрсетпегінін айтты

Финал 12 ақпанда өтеді
9 ақпан Пхенчхан уақыты бойынша таңертең қазақстандық могулшы Юлия Галышева әйелдер арасындағы іріктеуде 7-нәтижемен финалға шыққан

Пхенчхандағы қысқы ойындар 9-25 ақпан арасында өтеді
Қазақстаннан 46 спортшы қатысып жатыр
Қазақстан ұлттық олимпиада комитеті "Пхенчханда Сочидегі нәтижені қайталап, шама келсе жақсартуды көздейді"
Қазақстан Сочиде бір қола алған.

