АҚШ-та Дональд Трамптың оппоненттеріне жолданған жарылғыш қораптарға қатысы бар деген күдікпен бір азамат ұсталды
Күдіктінің аты-жөні Цезарь Сайок, Флорида штатының 56 жастағы тұрғыны
NBC дерегінше, ұсталған азамат бұрын сотталған.
26 қазанда Флорида штатында полиция сенатор-демократ Кори Букерге бағытталған күдікті қорап тапқан
ФБР бұл деректі растаған.
Тағы бір осыған ұқсас қорап 26 қазанда таңертең Нью-Йорктегі пошта жәшігінде табылған
Расталмаған дерек бойынша, қорап CNN телеарнасындағы Джеймс Клэпперге бағытталған
Клэппер бұрын ұлттық барлау қызметін басқарған.
Бомба салынған қорап бұған дейін АҚШ-тың бұрынғы президенттері Билл Клинтонның үйіне және Барак Обаманың кеңсесіне, CNN телеарнасына және миллиардер Джордж Соросқа, актер Роберт де Нироға жіберілген
ФБР-дың айтуынша, күдіктіні саусағының таңбасы арқылы тапқан.
Қораптардың барлығы күдікті тұрған Флорида штатындағы бір пошта орталығы арқылы жіберілген
Сайокқа қазіргі кезде бес айып тағылып отыр: Штаттар арасында бомба жіберу, жарылғыш хаттарды заңсыз жіберу, АҚШ-тың бұрынғы президенттері мен өзге азаматтарға қоқан-лоқы жасау, штаттар арасында байланыстың үзілуіне қауіп төндіру, федералдық қызметкерлерге шабуыл жасау.
