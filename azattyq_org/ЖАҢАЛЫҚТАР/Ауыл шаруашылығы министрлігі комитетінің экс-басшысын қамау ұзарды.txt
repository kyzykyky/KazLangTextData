Ауыл шаруашылығы министрлігі ветеринарлық бақылау және қадағалау комитетінің бұрынғы төрағасы, "пара алды" деген күдікпен ұсталған Сақташ Хасеновті қамау мерзімі тағы бір айға - 7 ақпанға дейін ұзарды хабарлады жергілікті агенттіктер
Сақташ Хасенов 4 қарашада ұсталып, 7 қарашада екі айға қамалған еді.
Сыбайлас жемқорлыққа қарсы іс-қимыл ұлттық бюросының ұйғарымынша, Хасенов пен оның сенімді өкілі Украинадан Қазақстанға бір мың тонна құс етін "кедергісіз өткізуге рұқсат беру үшін пара алып отырған"
Бюро Хасенов бұл үшін "сыйлық" ретінде 37 миллион теңге (107 мың доллары) алған дейді.
56 жастағы Сақташ Хасенов 2015 жылдың маусым айынан бері ауыл шаруашылығы министрлігінің ветеринарлық бақылау және қадағалау комитетін басқарып келген
Ол 2005-2006 және 2010-2011 жылдары ауыл шаруашылығы министрінің орынбасары қызметін атқарған.
