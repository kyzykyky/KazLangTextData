Шымкенттің әл-Фараби аудандық соты жергілікті азаматтық белсенді Ибрахим Әлсеркенің қала тұрғыны Дәурен Аймамбетовтің үстінен түсірген азаматтық шағымы бойынша үкім шығарды.
Facebook парақшасына Әлсеркенің "жер митингісіне байланысты әкімдіктен ақша алғаны туралы" жазған Дәурен Аймамбетовтің үстінен қылмыстық кодекстің 130-бабы 3-бөлігімен іс қозғалған еді
Бүгін судья Еркін Оспанов "жазбада қылмыстық құрам болмағандықтан" айыпталушыны ақтады.
Бірақ шағымданушы Ибрахим Әлсерке соттың бұл шешімімен келіспейді.
"Дәлел-айғағымыздың бәрін келтірдік
Бірақ судья оны жала деп есептемеді
Біз мұнымен тоқтамаймыз
Апелляциялық шағым түсіреміз" деді Ибрахим Әлсерке.
Оның айтуынша, бұл сотта Дәурен Аймамбетовтен Facebook парақшасы арқылы кешірім сұрауды талап еткен
Әлсерке енді материалдық және моральдық шығын да талап ететінін айтады.
Ал Дәурен Аймамбетов Ибрахим Әлсеркеден кешірім сұрағанын, бірақ оның кешірім бермегенін айтты.
Ибрахим Әлсерке "2016 жылы 21 мамыр күні Шымкентте жер мәселесіне қатысты митинг болатыны туралы хабар таратқаны" үшін былтыр бірнеше адаммен бірге 15 тәулікке қамалып шыққан.
