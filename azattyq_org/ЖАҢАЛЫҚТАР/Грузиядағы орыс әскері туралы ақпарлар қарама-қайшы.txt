
Грузиядан алынған хабарға қарағанда, Ресей әскерінің Грузиядан кетіп жатқан нышаны байқалмайды
Ал “РИА “Новости” агенттігінің хабарлауынша, әскерді шығару басталды, Оңтүстік Осетиядан шыққан соғыс техникасы Ресейдің Владикавказ қаласына оралуда
Ресей президенті Д.Медведев өз әскерін Грузиядан бүгін шығара бастауға уәде берген еді
Орыс әскері Грузияға 10 күндей бұрын кірді
Алайда Кремль әскерді шығарудың ешқандай кестесі болмаған, сондықтан да әскерді шығару қауіпсіздіктің қосымша шараларына қатысты болады деп мәлімдеді.Батыс елдері Ресейден әскерін шығаруды талап етті, Франция егер Мәскеу оған көнбесе, онда Еуропа Одағы басшыларының арнайы отырысын шақыратынын мәлімдеді.

