5 шілдеде Нұр-Сұлтан мен Алматы қаласы полиция департаменті "митингіге шақырған" оннан астам адамға қатысты шара қолданғанын хабарлады
Сыншылардың пайымдауынша, Қазақстан билігі "6 шілдеде наразылық шарасы болады" деп қауіптеніп, алдын ала "шаралар" қолданып жатыр.
Нұр-Сұлтан полиция департаменті 5 шілдеде жеті тұрғын Мамбетов, Онланбекқызы, Мұстафина, Горохов, Нурушева, Есхожин, Байнукей "митингіге шақырды деген күдікпен" арнайы орынға қамалғанын мәлімдеді
Нұр-Сұлтан полиция департаменті елде тыйым салынған "Қазақстанның демократиялық таңдауы" (ҚДТ) қозғалысына қатысы бар тоғыз адамның үйіне тінту жүргізгенін, олардан компьютер, смартфон, флеш карта тәркілегенін хабарлады.
 Алматы қаласы полиция департамені баспасөз қызметі Facebook парақшасында 4 шілдеде "әлеуметтік желі арқылы митингіге шақырған" 1967 жылғы Абдрахманов есімді қала тұрғынын 10 күнге қамағанын мәлімдеді
Бұдан бөлек, Алматы полиция департаменті 1948 жылы туған Өтебаева есімді азаматтан "митингіге шақырған парақшалар тәркілеп", оған 50 айлық есептік көрсеткіш (126 250 теңге, шамамен 330 доллар) көлемінде айыппұл салғанын хабарлады.
Бұған дейін Алматы соты қала тұрғындары Оксана Шевчукті, Гүлзипа Жаукерованы, Жазира Демеуованы "экстремистік ұйымының жұмысына қатысты» деп айыптап, тергеу изоляторына қамаған
Полиция үшеуін қамау арқылы заңсыз митингінің алдын алғанын" хабарлады
Үш тұрғын өздеріне тағылған айыпты мойындамайды.
4 шілдеде Қазақстан бас прокуратурасы мәлімдеме жасап, "6 шілдеде заңсыз митингіге шыққандар" жазаланатынын ескертті
Мәлімдеме Қазақстанда қызметіне тыйым салынған ҚДТ ұйымының жетекшісі, қуғындағы банкир Мұхтар Әблязовтың әлеуметтік желі арқылы тұрғындарды 6 шілде Астана күні митингіге шақырып жатқан сәтте жарияланды

Қазақстан Конституциясына сай, халық қарусыз бейбіт шеру, жиын, пикет, наразылық шарасын ұйымдастыруға құқылы
Бірақ жергілікті биліктер түрлі сылтаумен митингіге рұқсат бермейді
30 маусымда Алматы мен Нұр-Сұлтанда соңғы бірнеше жылда алғаш рет рұқсат етілген митинг өтті
Шараға қатысқандар жүйені өзгертуді, бейбіт митинг өткізу заңын қайта қарауды талап еткен.
 
