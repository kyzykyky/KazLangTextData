
Қытайдан хабарланғандай, елдің үкімет басшысы Уен Жиабао алдағы айда Копенгагенде өтетін ғаламдық жылынуға қарсы күрес саммитіне қатысады
Қытай Сыртқы істер министрлігінің өкілі Жиабаоның сапары туралы толығырақ мәлімет бермеді
Желтоқсанның 7-і мен 18-і аралығында Копенгагенде БҰҰ-ның қолдауымен 65 елдің жетекшісі жиын өткізеді
Онда Киото хаттамасының орнын басатын ғаламдық жылынуға қарсы күресетін жаңа келісімнің құрылымы жасалмақшы
Ақ үйден хабарланғандай, АҚШ президенті Барак Обама бұл саммитке желтоқсанның 9-да барады
Қытай мен Құрама Штаттар ғаламдық жылынуға салдарын тигізіп жатқан әлемдегі газ эмиссиясын көп шығаратын елдер болып табылады
Бұл екі елдің Копенгаген жиынына қатысуы маңызды болып саналады.

