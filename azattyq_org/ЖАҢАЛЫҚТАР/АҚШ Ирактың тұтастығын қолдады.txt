Күрдістан автономиясының басшысы Ирактан тәуелсіздік алу туралы референдум өткізуге шақырғаннан кейін АҚШ ресми позициясын білдірді
Америка Ирактың тұтастығын қолдайды
Ақ үй өкілі Джош Эрнест "Ирак біртұтас болғанда ғана күшті ел бола алады" деп мәлімдеді.
Джош Эрнесттің айтуынша, 3 шілде күні Ақ үйде вице-президент Джо Байден мен Күрдістан президенті штабының басшысы Фуад Хусейн кездескен
Байден кездесуде Иракты біріктіретін үкімет құрудың маңызды екенін айтқан.
3 шілде күні Ирактың Күрдістан автономиялық ауданының президенті Масуд Барзани парламентті референдумды ұйымдастыру комитетін құруға және дауыс беру мерзімін белгілеуге шақырған.
Соңғы апталарда Иракта үкімет күштері мен өздерін сүннит санайтын "Ирак және Шам ислам мемлекеті" ұйымының содырлары арасында ұрыс жүріп жатыр
Әуелде Сирияның солтүстігі мен шығысына бақылау орнатқан ұйым маусым айында Ирактың солтүстігі мен батысындағы елді мекендерді де басып алған
Бұдан бірер күн бұрын ұйым басып алған аймқатарында "Ислам халифаты" құрылғанын жариялады

