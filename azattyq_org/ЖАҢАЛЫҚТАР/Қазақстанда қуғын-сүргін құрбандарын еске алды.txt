
31 мамыр - Қазақстанда 20-ғасырдың 20-50-жылдарындағы жаппай саяси қуғын-сүргін құрбандарын еске алу күні.

Бүгін Алматы, Астана қалаларында, Қазақстанның басқа аймақтарында сталиндік репрессия құрбандарын еске алу шаралары өтті
Бұл шаралар көбінесе азаматтардың қуғын-сүргін құрбандарына арналған ескерткіштерге гүл шоқтарын қоюы, құран оқуы түрінде болды
Кейбір аймақтардағы еске алу шараларының фотогалереясын мына сілтеме арқылы көре аласыз


Ал Батыс Қазақстан облысында репрессия және ашаршылық құрбандарына ас берілді
Сырым ауданы, Тоғанас ауылдық округі, Дәдем ата-Жұмағазы хазрет зираты (Орал қаласынан 80 километр) басында өткен асқа жүз шақты адам қатысты
Ас беру шарасында сталиндік репрессия туралы ғылыми баяндамалар жасалып, келген жұрт «Ашаршылық» деректі фильмін көрген
Асты Жаһанша Досмағамбетов атындағы және "Дәдем ата хазрет" қоғамдық қорлары ұйымдастырған


Сталиндік қуғын-сүргінге зерттеушілер саяси репрессияны, ашаршылықты, халықтар депортациясын жатқызады
Бұл оқиғалардан 4 миллиондай Қазақстан азаматы зардап көрді
1920-30-жылдардағы ашаршылықтан түрлі дерек бойынша қазақ халқының жартысына жуығы қырылды
Тек Қазақстанда 20 мыңнан астам адам түрмеге қамау, ату сияқты қатал жазаға кесілді
Осы жылдары немістер мен чешендер, Қырым тартарлары және басқа ұлттар Қазақстанға жаппай жер аударылды.

