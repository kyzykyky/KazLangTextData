
АҚШ-та қараша айындағы президенттік сайлауға кандидаттарды іріктеу кезеңіндегі "Үлкен сейсенбі" деп аталатын маңызды күн өтті
Оның нәтижелері шығып жатыр
АҚШ бұқаралық ақпарат құралдарында жасалып жатқан болжамдарға сәйкес, Республикашылар партиясынан Аризона сенаторы Джон Маккейн Нью-Йорк, Нью-Джерси, Иллинойс, Делавер және Коннектикут штаттарында жеңіске жеткен
Бұрынғы Арканзас губернаторы Майк Хаккаби республикашылар арасындағы бәйгеде Арканзас пен Батыс Вирджинияда, ал бұрынғы губернатор Митт Ромни Массачусетс штатында жеңіске жеткен
Демократтардан сенатор Хиллари Клинтон Нью-Джерси, Массачусетс, Оклахома, Арканзас, Теннесси және Нью-Йорк штаттарында жеңсе, сенатор Барак Обама Иллинойс, Джорджия, Алабама, Делавер, Канзас, Коннектикут штаттарында демократтар партиясындағы үміткерлер арасында басым дауысқа ие болған көрінеді
Американың 20-дан астам штатында сайлаушылардың дауыстарына орай Демократтар мен Республикашылардың президенттік сайлауда бақ сынайтын нақты кандидаты анықталатын болады.

