
20 қыркүйекте Йеменнің оңтүстігінде әскерилерге жасалған екі шабуылдан 30-ға жуық адам мерт болды.

Reuters агенттігіне қауіпсіздік қызметі өкілінің хабарлауынша, Шабаа провинциясындағы әскери базада екі автокөлік жарылып, 20-ға тарта адам қаза тапты
Ал Майфаа қаласында әскери патрульге қарсы шабуыл кезінде оншақты әскери қызметкер мерт болды.

Билік бұл шабуылдарды «Әл-Каида» террорлық ұйымымен байланысы бар топтар жасаған деп санайды
АҚШ қолдауына сүйенетін Йемен билігіне кейінгі жылдары исламшылдар қысымы күшейіп келеді
Йеменде «Әл-Қаиданың» араб түбегіндегі бөлімі орналасқан.

Бұған дейін АҚШ үкіметі пилотсыз басқарылатын ұшақтары жыл басынан бері Йемендегі қарулы топтарға әуеден бірнеше рет соққы бергенін растаған еді.

