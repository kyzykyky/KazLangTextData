
РАМАЛЛА: Палестина автономиясының төрағасы Махмуд Аббас жаңадан ұлттық бірлік үкіметінің құрылғанын жариялауды кейінге қалдырды
Ол мұндай үндеуімен бүгін сөйлеуге тиіс болатын
Келіп жеткен хабарға қарағанда, М.Аббас пен премьер-министр Исмайыл Хания ішкі істер министрі мен вице-премьер лауазымдарына кімді тағайындау мәселесінде ортақ пікірге келе алмаған көрінеді
Осы қарама-қайшылықтың шешімін табу үшін 2 саясаткер бүгін Газа аймағында келіссөзін жалғастырады
Өткен аптада Аббас пен Хания Мекке қаласында ұлттық бірлік үкіметін жасақтау және екі жақты қақтығыстарды тоқтату туралы уағдаласқан болатын.

