Қырғызстан футбол федерациясы британдық депутат Дамиан Коллинздің федерация басшылығы FIFA президенттігінен бұрынғы үміткер Шейх Салман бин Ибрагим әл Халифадан пара алды деген мәлімдемесін теріске шығарды.
Қырғызстан футбол федерациясының өкілі Наталья Угрюмова Associated Press агенттігіне берген сұхбатында "Бұл дүниежүзілік футбол федерациясы басшылығына сайлау қарсаңындағы бин Халифаның беделіне нұқсан келтіруді көздейтін лас кампаниядан басқа ешнәрсе емес" деп мәлімдеді.
Өткен аптада Ұлыбритания парламентінің Консервативтік партиядан сайланған депутаты, кезінде FIFA-ны реформалауға шақырған Дамиан Коллинз 24 ақпанда палата отырысында Шейх Салман 2013 жылы Азия футбол федерациясы басшылығына сайлау алдында Қырғызстан футбол федерациясына пара берді деп ұйғаруға болатын "негіз бар" екенін мәлімдеген.
Шейх Салманның өзі айыпты жоққа шығарады.
26 ақпанда FIFA президентіне сайлау өтіп, онда швейцариялық Джанни Инфантино жеңіске жеткен
Шейх Салман екінші орын алған.
