
АҚШ-тың Аризона штатында бірнеше адамды атып өлтірген деген айып тағылған Джеред Ли Лафнердің ісін қарап отырған судья Ларри Бёрнс айыпкердің ақыл-есі дұрыс емес деп тауып, оны емдеуге жіберді.

Осыған байланысты сот тыңдауы кейінге қалдырылды.

Биылғы қаңтар айында Аризона штатында алты адамды мерт қылып, сайлаушыларымен кездесуге келген АҚШ Конгресінің мүшесі Габриэль Гиффордсты ауыр жаралаған Джеред Ли Лафнер бұған дейін осы сотта өзін кінәсізбін деп мәлімдеген еді.

