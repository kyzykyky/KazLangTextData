
Ирак астанасы Бағдад қаласында сенбі, 10 тамызда болған жарылыстан 69 адам опат болды
Бұл туралы Ирактың ресми органдары хабарлады
Ондаған адам жарақат алған


Жарылыс Бағдад қаласының негізінен шииттер тұратын ауданында, базар мен мейрамханалардың маңында болған
Айт күндері Ирак астанасында қауіпсіздік шаралары күшейтілген еді
Алайда ұйымдастырушылар бұған қарамастан мейрамханалар мен кафелерге, базарға 11 бомба жарған


Ирак шенеуніктерінің айтуынша, "Әл-Қаида" бірнеше апта бұрын Бағдад түрмесіне шабуыл жасап, жүздеген терроршыны босатқан"


Ирак ресми органдарының мәліметі бойынша, рамазан айында бұл елде 670 адам террор құрбаны болды


Вашингтон "Әл-Қаиданың" Ирактағы тобының жетекшісі Әбу Бәкір әл-Бағдадиді ұстау немесе көзін жою үшін 10 миллион доллар сыйлық тігетінін қайта мәлімдеді.

