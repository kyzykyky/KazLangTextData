
Беларусь президенті Александр Лукашенко елдегі алғашқы атом электр станциясының (АЭС) құрылысына рұқсат ететін жарлыққа қол қойды
Енді Ресейдің «Росатом» мемлекеттік атом компаниясының «Атомстройэксперт» құрылыс звеносы нысанды сала бастайды деп хабарлайды жергілікті ақпарат құралдары.

Беларусьтің солтүстік-батысындағы Литва шекарасына жақын Островецте Ресейде жасалған екі реакторды орналастыру жоспарланған
Бұл реакторлар қуаты 2,4 гигаватт электр қуатын жөнелте алады
Реакторлардың алғашқысы 2017 жылы іске қосылса, екіншісі қолданысқа 2018 жылы берілмек.

Құрылыс шығындарын жабу үшін Ресей Беларуське 10 миллиард доллар көлемінде қаражатты қарызға беріп отыр.

