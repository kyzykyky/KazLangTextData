
Германия парламентінің жоғарғы палатасы да ауыр қаржы дағдарысына душар болған Грекияға халықаралық көмек беру бағдарламасына Берлиннің қатысуын мақұлдады
Еуропа Одағы Халықаралық валюта қорымен бірлесіп Грекияға 110 миллиард еуро мөлшерінде жеңілдетілген несие беруді жоспарлап отыр
Ол несиенің ең қомақты бөлігін – 22.4 миллиард еуросын Германия беруге тиіс
Одан бұрын бағдарламаға қатысу мәселесін неміс парламентінің төменгі палатасы – Бундестаг мақұлдаған болатын
Бағдарламаны ЕуроОдақтың еуро аумағына кіретін 16 елі басшыларының бүгін Брюссельде өтетін басқосуында толық мақұлдауға тиіс


