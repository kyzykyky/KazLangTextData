
Сириялық адам құқығын қорғаушы топтың айтуынша, соңғы апталарда елдегі наразылық шаралары барысында қауіпсіздік күштері кемінде 500 адамды өлтірген
"Сауасиях" ұйымының мәліметінше, осыдан алты апта бұрын Сирия президенті Башар әл-Асадтың режиміне қарсы шерулер басталғалы бері мыңдаған адам қамауға алынып, көптеген сириялық азамат хабар-ошарсыз кеткен
Бейсенбі күнгі жариялаған мәлімдемесінде аталмыш топ халықаралық қауымдастықты "қантөгісті тоқтату үшін шара қолдануға" шақырған
"Дераа қаласында наразылық танытушыларға әскери күш қолданылуы адамзатқа қарсы жасалатын қылмыспен тең", - делінген адам құқығын қорғаушы топтың мәлімдемесінде
Сәрсенбі күні БҰҰ қауіпсіздік кеңесі Сирия үкіметінің оппозициялық шеруге қарсы күш қолданып, басып-жаншуын айыптайтын қарарды мақұлдамады.

