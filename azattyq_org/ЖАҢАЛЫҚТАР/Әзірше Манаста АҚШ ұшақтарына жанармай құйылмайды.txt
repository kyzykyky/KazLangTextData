
АҚШ әскери күштері Қырғызстанның "Манас" әуе базасынан ұшақтарына жанармай құюды уақытша тоқтатып отыр
Себебі екі елдің ресми өкілдері жанармайға қатысты келісім-шартты қайта қарап жатыр
Пентагон баспасөз хатшысы Браян Уитманның мәлімдеуінше, "Манас" базасындағы жұмыстар жалғаса береді
Бірақ жаңа келісім жасалғанға дейін KC-135 ұшақтарына Қырғызстанда қосымша жанармай құйылмайды
Қырғызстан уақытша үкіметінің жетекшілерінің айтуынша, сәуір айында биліктен қуылған президенттің туыстары АҚШ-пен арадағы жанармай туралы келісім-шарттардан миллиондаған доллар пайда көрген
АҚШ Ауғанстандағы операцияларына көмектесу үшін "Манас" базасын 2001 жылдың аяғынан бері пайдаланып келеді.

