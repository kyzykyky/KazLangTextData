
31 мамыр күні Түркиядағы бірнеше қалада полиция жасағы үкіметке наразылық шерулерін күшпен таратты.

Стамбулда биліктің ескертуіне қарамастан қаладағы Таксим алаңына үкіметке қарсылық шеруіне шыққан жүздеген адам полицияның тосқауылына кезікті
Үкіметтің отставкаға кетуін талап еткен шеруге қатысушыларға полиция көзден жас ағызатын газ бен су шашқан.

Ел астанасы Анкара қаласында да полиция шерушілерге қарсы жас ағызатын газ бен су қолданған
Сенбі күні билікке наразылық шерулері Түркияның тағы бірнеше қаласында өткен.

Бұдан тура бір жыл бұрын Стамбулдағы Гези саябағындағы құрылыс жұмыстарына қарсылық акциясы Түркияда соңғы бірнеше жылдың көлеміндегі ең ірі жаппай наразылықтарға ұласқан еді
Наразылықтар барысында бірнеше адам мерт болған.

Кейін Түркия соты Стамбулдағы Таксим алаңын көркейту жоспарына тыйым салды.

