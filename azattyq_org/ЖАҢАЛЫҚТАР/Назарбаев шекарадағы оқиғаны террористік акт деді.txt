
Қазақстан президенті Нұрсұлтан Назарбаев "Шығыс" аймақтық шекара қызметі Үшарал отрядының "Сарыбөктер" заставасынан 14 шекарашы және бір қорықшы - жалпы 15 адамның өртенген мәйіті табылғанына байланысты бүгін мәлімдеме жасады.

- Мен бұл оқиғаны террористік акті деп есептеймін
Бұл ішкі қақтығыстың нәтижесінде болуы мүмкін
Бірақ бұл туралы айтуға әлі ерте, - деді Қазақстан президенті, Akorda.kz сайтының хабарлауынша.

Президент Назарбаев "мұндай оқиғалар бейбітшілік жағдайында болудың мән-жайы неде екені" әлі тексерілетінін айтты.

Мамырдың 30-ы күні "Шығыс" аймақтық шекара қызметі Үшарал отрядының "Сарыбөктер" заставасынан 12 шекарашы мен бір қорықшының, маусымның 1-і күні тағы екі шекарашының мәйіті табылған еді.

Қазір бұл оқиғаны тергеу үшін арнайы комиссия құрылды, бас әскери прокуратура қылмыстық іс қозғады.

