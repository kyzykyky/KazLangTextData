
Иранда шетелдегі оппозициялық топпен байланысы үшін Голамреза Хосрави Саваджаниге шығарылған өлім жазасы бүгін орындалғаны туралы хабар тарады.

Бұған дейін халықаралық қауымдастық Иран билігін диссидентке шығарылған үкімнің күшін тоқтатуға шақырған еді.

IRNA агенттігінің хабарлауынша, Саваджани Иран Ислам республикасына қарсы күресіп жүрген Иран халқы моджахедтері ұйымына ("Моджахедин-э Халк") материалдық жәрдем көрсеткені үшін 2010 жылы өлім жазасына кесілген
Саваджани 1980-жылдардың басынан бері бірнеше рет тұтқындалып, бірнеше жыл түрмеде отырғаны айтылады.

Amnesty International және басқа халықаралық құқыққорғаушы ұйымдар Саваджаниге қарсы сот процесі әділетсіз болғанын айтып, сынға алған еді.

