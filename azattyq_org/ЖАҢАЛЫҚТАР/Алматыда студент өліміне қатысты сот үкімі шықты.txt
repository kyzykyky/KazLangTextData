Алматының Бостандық аудандық 2-сотында Қазақ ұлттық аграрлық университетінің (ҚазҰАУ) студенті Дидар Болысбектің өліміне қатысты сот үкімі шықты.
Судья Арай Нұғманова бұл іс бойынша сотқа тартылған ҚазҰАУ-дың 2-курс студенті Тойшыбек Асамовты кінәлі деп танып, дүние-мүлкін тәркілеп, сегіз жылға соттады
Ол жазасын қылмыстық атқару жүйесінің қауіпсіз бөлімінде өтейді
Асамовтың адвокаттары апелляциялық шағым беретіндерін айтты

Биыл 12 сәуірде Қазақ ұлттық аграрлық университетінің жатақханасында 1 және 2-курс студенттері арасында төбелес болып, 1-курс студенті Дидар Болысбек қаза тапқан
Осы іске қатысты 2-курс студенті Тойшыбек Асамов қамауға алынған
Болысбектің курстастары алғашқы сот отырысында "Асамов бастаған 2-курс студенттері әлімжеттік жасап, 5 мың теңге жинап беруді талап етті
Талапты орындамаған соң соқты" деп жауап берген
Асамовқа қылмыстық кодекстің 106-бабының 3-бөлігі ("Адам денсаулығына қасақана ауыр нұқсан келтіру"), 194-бабының 1-бөлігі ("Күштеп мүлкін тартып алу") бойынша айып тағылған.
Асамов оқиға орнында болғанын растағанымен, өзіне тағылған айыпты мойындамайтынын мәлімдеген.
