
Пәкістанның қауіпсіздік ресми өкілдерінің мәлімдеуінше, елдің тайпалы аймағында пилотсыз басқарылатын АҚШ ұшағының зымырандық шабуылынан бүлікші деп күдіктелген кемінде 5 адам қаза тапқан
Бұл шабуыл Солтүстік Вазиристанның Гулам Хан аймағындағы бір үйді нысанаға алған
Бұл аумақта Ауғанстандағы НАТО жетекшілігіндегі күштерге шабуылдайтын Талибан мен Әл-Қаида бүлікшілері белсенділік танытады.Соңғы кездері АҚШ Пәкістанның тайпалы аймақтарындағы исламшыл бүлікшілер деп күдіктелгендерге зымырандық шабуылдарын күшейткен болатын
Қыркүйек айының басынан бері мұндай шабуылдардан 200-ден астам адам мерт болды.

