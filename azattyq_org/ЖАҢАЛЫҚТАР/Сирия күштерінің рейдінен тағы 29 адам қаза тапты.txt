
Сириялық жасақтар оппозициялық екінші қалаға шабуылдап, кемінде 29 адамды өлтірді
Адам құқын қорғаушы топтардың айтуынша, елдің шығысындағы Дейр әл-Зур қаласына кірген 200 танкі 20 бейбіт тұрғынның өмірін қиды.

Сирия президенті Башар әл-Ассадтың режиміне қарсы шерушілерде күшпен басу жалғасып жатыр
Үкіметтік күштері қаланы төрт тарабынан бақылауға алып, рейд жүргізген
Тағы бір баламен қоса 9 адам Хомс қаласының маңындағы әскери операциялар кезінде оққа ұшты.

Сирия әскері режимге қарсы шерушілердің ордасы болып келген Хама қаласын да қоршауға алды
БҰҰ-ның Сирия билігіне қайрылып, қырғынды тоқтатуға шақырған үндеуіне қарамастан, қақтығыс жалғасып жатыр.

