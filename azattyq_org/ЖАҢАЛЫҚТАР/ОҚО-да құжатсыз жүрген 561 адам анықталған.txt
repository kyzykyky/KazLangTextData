Оңтүстік Қазақстан облысында (ОҚО) 2017 жылы құжатсыз жүрген 561 адам анықталды
Бұл туралы маусымның 1-і күні Шымкенттегі "Оңтүстік" ақпарат орталығында "Сана сезім" әйелдер бастамалары құқықтық орталығының өкілі Шахноза Хасанова хабарлады.
Шахноза Хасанованың айтуынша, азаматтарды құжаттандыру бойынша орталық БҰҰ-ның Босқындар ісі жөніндегі жоғарғы комиссары басқармасымен арнайы жоба негізінде бірге жұмыс істеген
561 адамның 119-ы - балалар
Қазірге дейін олардың 203-і құжат алған.
- Қазақстанда ата-анасының құжаты жоқ болса, олардың балалары да құжатсыз қалады
Егер баланың ата-анасының бірінің жеке куәлігінің мерзімі өтсе, ата-анасының бірі шетел азаматы болса, немесе шетел азаматының көші-қон карточкасының мерзімі өтсе де жаңа туған балаға туу туралы куәлік берілмейді
Перзентханада тек туу туралы анықтама беріледі
Бұл анықтама бір ай ғана пайдалануға жарайды, - дейді Шахноза Хасанова.
Ол балалардың туу туралы куәлігін алу үшін әуелі ата-анасы құжат алатынын айтады
"Ата-анасының жеке басын куәландыратын құжаты болмаса, баласына туу туралы куәлік алып беру мүмкін емес" дейді ол.
