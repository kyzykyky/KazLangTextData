
Маусымның 2-і күні Алматыдағы Республика сарайында «Ретро-айтыс» деген атпен өтетін ақындар айтысына 1980 жылдары айтысқан ақындар қатысады, - деп хабарлады айтыстың тұрақты жүргізушісі Жүрсін Ерман Азаттық радиосының тілшісіне.

– Айтыскерлердің арасында үш халық ақыны бар
Олар: Қонысбай Әбіл, Әселхан Қалыбекова және Әсия Беркенова
Бұл айтысқа осы үш ақыннан басқа, Қарағандыдан Қуаныш Мақсұтов, Өскеменнен Абаш Кәкенов, Алматы облысынан Есенқұл Жақып шақырылып отыр, - деген Жүрсін Ерман қазіргі айтыс сахнасында жүрген бірнеше айтыскер де сахнаға шығатынын айтты.

Жүрсін Ерман айтыстың бас демеушісі әдеттегідей «Алтын қыран» компаниясы екендігін ескертті.

