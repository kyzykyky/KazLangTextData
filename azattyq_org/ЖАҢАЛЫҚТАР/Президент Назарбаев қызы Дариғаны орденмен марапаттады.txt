
Қазақстан президенті Нұрсұлтан Назарбаев Тәуелсіздік күні қарсаңында елдегі бірқатар мәдениет, білім және ғылым, денсаулық сақтау, спорт, құқық қорғау, бизнес өкілдері мен мемлекеттік қызметкерлерді мемлекеттік орден-медальдармен марапаттады деп хабарлайды президенттің ресми сайты.

Мемлекеттік наградаға ие болған парламент мәжілісінің бір топ депутаты арасында президент Назарбаевтың үлкен қызы Дариға Назарбаева да бар деп хабарлайды "Қазақстан жаңалықтары".

Парламент мәжілісінің баспасөз қызметінің ақпаратына сәйкес, «мемлекеттік және қоғамдық қызметі, елдің әлеуметтік-экономикалық және мәдени дамуына қосқан елеулі үлесі, халықтар арасындағы достық пен ынтымақтастықты нығайтуға атсалысқаны үшін» мәжіліс депутаты Дариға Нұрсұлтанқызы Назарбаева ІІ дәрежелі «Барыс» орденімен, депутаттар Ерсұлтан Бектұрғанов, Мейрам Пішембаев пен Мұхтар Тінікеев - «Парасат» орденімен марапатталған.

Сонымен бірге парламент мәжілісі аппаратының бір топ қызметкеріне орден және медальдар табыс етілген.

