
Азаттық радиосы Өзбек қызметінің хабарлауынша, танымал өзбек имамы Обидхон қори Назаровқа Швецияның Стромсанд қаласында қастандық жасалды.

Назаровқа жақын дереккөздердің хабарына қарағанда, үш рет атылған оқтан Назаров аман қалған, бірақ ауыр жараланған.

Назаров Швецияда 2006 жылдан бері тұрып келеді
Оған сол жылы Швеция үкіметі саяси баспана берген болатын.

Он мыңдаған жақтасы бар Обидхон қори Назаров - президент Ислам Каримов режимінің ең қауіпті қарсыластарының бірі.

