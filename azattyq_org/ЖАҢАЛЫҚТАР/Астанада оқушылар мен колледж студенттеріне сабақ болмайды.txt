Астанада 7 ақпан, бейсенбі күні мектептердің бірінші ауысымында оқитын оқушылар мен колледждердің 1-2 курс студенттеріне сабақ болмайды
Бұл туралы Астана қаласы білім басқармасы хабарлады

Астана мектептері мен колледждерінде сабақ 5 ақпанда тоқтатылған
Күннің суығына байланысты қаңтардың аяғында бастауыш сынып оқушылары сабаққа бармаған

Ал 6 ақпанда Астанадан бөлек Қарағанды, Қостанай, Павлодар және Солтүстік Қазақстан облыстарында қатты аязға байланысты мектептерде сабақ тоқтаған.
Синоптиктер Астанада алдағы бірнеше күн суық болатынын айтады
7 ақпанда ауа райы күндіз -25-27 градусқа, түнде -35-37 градусқа дейін суытады
Қар жаумайды, қатты жел де соқпайды
8 ақпанда түнде -34, күндіз -19-21 градус суық болады
9 ақпан күні ауа температурасы түнде -20-22, күндіз -10-12 градус болады
Синоптиктер 9 аұпаннан кейін ғана аяз сынып, температура -12 градустан төмендейтінін айтады

 
