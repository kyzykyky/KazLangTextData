3 маусымда Түркістан облыстық полиция департаменті Түркістандағы базарлардың бірінде деструктивті діни ағым өкілдері ұсталғанын хабарлады.
Түркістан облыстық полиция департаментінің баспасөз хатшысы Салтанат Қаракөзованың айтуынша, департаменттің экстремизмге қарсы іс-қимыл басқармасы мен арнайы жасақ үш күдіктіні қаладағы базарлардың бірінен ұялы телефондарды алып-сататын және жөндейтін орыннан ұстаған.
"Олар ұрланған ұялы телефондарға арнайы деструктивті ағымды насихаттайтын мәліметтерді жүктеп, сатқан" дейді Қаракөзова.
Күдіктілердің үстінен Қылмыстық кодекстің "Әлеуметтік, ұлттық, рулық, нәсілдік, тектік-топтық немесе діни алауыздықты қоздыру" бабымен іс қозғалған
Олар уақытша қамауға алынған
Айғақты заттар алынып, бірнеше сараптама тағайындалған

Халықаралық ұйымдар Қазақстан діни наным-сенімге көп шектеу қояды деп сынайды
АҚШ-тың діни еркіндік жөніндегі комиссиясы (USCIRF) Халықаралық діни бостандық жайлы 2018 жылға арналған есебінде "Қазақстан үкіметі исламның суннит ағымын, ханафи мазхабын қолдайды
Ал исламның басқа ағымдарына күдікпен қарайды" деп жазды.
 
 
