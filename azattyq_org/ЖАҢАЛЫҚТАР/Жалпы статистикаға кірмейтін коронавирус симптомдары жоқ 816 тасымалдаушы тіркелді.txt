22 маусым күні Қазақстанда COVID-19 ауру белгілері жоқ 816 адамнан анықталды
Бұл туралы денсаулық сақтау министрлігі хабарлады

Аймақ бойынша көш басында – Атырау облысы (125 адам), Алматы облысы (85) және Қарағанды облысы (84).
Қазақстан билігі 3 маусымнан бері коронавирус жұқтырғандарды ауру белгісінің бар-жоғына қарай екі бөлек есептеп келеді
Ауру белгілері барын “ауырғандар”, жоғын “тасымалдаушы” деп атады
Билік соңғысын вирус жұқтырғандардың негізгі статистикасына кіргізбей отыр.
3 маусымнан бері 10 625 "тасымалдаушы" тіркелген
Ал вирус жұқтырғандардың жалпы саны - 28 856.
"Тасымалдаушылар" саны бұдан көп болуы мүмкін
Себебі өткен демалыста Қазақстанның көптеген аймағында жекеменшік зертханалар ПТР талдауын жүргізбеді
Тұрғындар тарапынан ПТР талдауын жасатудың қиындап кеткені туралы шағымдар айтылды
Оның үстіне денсаулық сақтау министрлігі ауру белгісі болмаса, ПТР талдауын жасатпауға шақырды.
