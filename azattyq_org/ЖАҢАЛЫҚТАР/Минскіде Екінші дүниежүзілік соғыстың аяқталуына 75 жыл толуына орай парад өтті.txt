9 мамырда Минск орталығында Екінші дүниежүзілік соғыстың аяқталуына 75 жыл толуына орай әскери парад өтті
Беларусь астанасында сенбі күні түрлі мерекелік шаралар жоспарланған.
Мұнда пандемияға қарамастан жүздеген, бірнеше мың адам қатысқан қоғамдық шаралар өтіп жатыр, оппозиция билікті халықтың денсаулығына немқұрайлы қарады деп айыптады

Беларусьте ресми түрде 21 101 адамнан коронавирус табылған
121 адам қайтыс болған
5484 адам жазылған
Кейбір сарапшылар ресми орындар статистиканы төмендетіп көрсетті деп айыптады
Елде коронавирусқа байланысты карантиндік шаралар енгізілмеген, билік маска мен респираторлар жетіспейтінін мойындаған

Минскіде сенбі күнгі парадқа шамамен 3 мың сарбаз және 150-ден астам техника қатысқан
Ондаған мың адам парадты тамашалауға келген
Минскіден бөлек өзге қалаларда да мерекелік шаралар өтті

Халық алдында сөйлеген президент Александр Лукашенко парад бұл мемлекеттің күшін көрсететін шара емес - тарихтағы ерлік оқиғаларды есте сақтау үшін қажет деді

"Мынадай шым-шытырық әлемде осындай киелі шараны өткізгеніміз үшін бізді айыптайтындар табылады
Оларға адам сияқты айтқым келеді: қорытынды жасауға асықпаңыздар, бізді - Жеңіс мұрагерлерін, беларусьтерді айыптауға асықпаңыздар
Бізде басқа жол болмады
Болған күннің өзінде де осылай жасар едік" деді Лукашенко
Президенттің сөзінен «Белорусский партизан» басылымы үзінді келтірді

