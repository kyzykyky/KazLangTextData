
БАҒДАД
Өткен жексенбіде Ирақта түрлі жарылыс пен шабуылдан кем дегенде 24 адам құрбан болып, 25-тен аса адам жараланды
Олардың ішіндегі ең зоры - Бағдадта полиция кеңсесінің жанындағы бомба орнатылған автокөліктің жарылысынан 22 кісі мерт болып, 25-і жараланды
Онымен қарама-қатар сүннит мұсылмандарының көсемдері Ирақтың жаңа Конституциясын дайындап жатқан комитет жұмысына қайта оралуға дайын екендерін хабарлады
Олар әлгі комитеттің 2 сүннит мүшесінің қаза болуына наразылық ретінде оның құрамынан өткен аптада шыққан болатын
Ирақ президенті Жалал Талабанидің кеңсесінен хабарланғандай, парламент елдегі қауіпсіздікті нығайтудың жаңа жалпыұлттық жоспарын қабылдады.

