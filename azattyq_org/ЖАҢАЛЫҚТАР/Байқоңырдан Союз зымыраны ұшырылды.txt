
28 шілдеде Байқоңырдан Ресейдің «Прогресс» жүк кемесі тиелген «Союз» зымыран тасығышы ғарышқа ұшты.

Ресейдің «Роскосмос» агенттігінің хабарлауынша, «Прогресс» кемесі бүгін халықаралық ғарыш станциясына жалпы салмағы 2,5 тонна жүкті – отын мен құрал-жабдықтар, оттегі, су, киім-кешек пен азық-түлік жеткізген
Қазіргі кезде халықаралық ғарыш станциясында алты адамнан тұратын экипаж: «Роскосмостан» – Павел Виноградов, Александр Мисуркин мен Федор Юрчихин (Ресей), АҚШ-тың НАСА агенттігінен – Кристофер Кэссиди мен Карен Найберг және Еуропа ғарыш агенттігінің өкілі, Италия азаматы Лука Пармитано жұмыс атқарып жатыр.

Бұған дейін, 2 шілде күні ресейлік «Протон-М» зымыран тасығышы Байқоңырдан ұша бере апатқа ұшырап, жарылып кеткен еді
Апат салдарынан Байқоңыр ғарыш айлағы маңындағы зымыран тасығыштың улы отынымен ластанған жер көлемі туралы түрлі пікірлер айтылған.

