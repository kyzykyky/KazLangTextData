Ресей бүгін Сириядан әскери техникасын шығара бастады
Ресей президенті Владимир Путин 14 наурызда Сириядағы әскери операцияны тоқтатып, әскер мен техниканың біразын шығаруға бұйырған.
Ресей қорғаныс министрлігінің бүгін таратқан мәлімдемесінде "әуе базаларының техникалық персоналдары ұшақтарды Ресейдегі аэродромдарға ұшуға дайындауды бастағаны" айтылған
Әскерилер құрал-жабдық пен материалдық-техникалық заттарды ұшаққа тиеп жатыр.
Путин кеше әскерилер алға қойылғна міндетін толық орындағанын айтып, Ресей әскерінің шығарылуы Сириядағы қақтығысты саяси жолмен реттеуге дем беретінінен үмітті екенін айтқан.
Сирияда қазір 50-ден астам ресейлік ұшақ пен тікұшақ, оларды қорғайтын шағын жерүсті кешендері, сириялық әскерилермен жұмыс істейтін әскери кеңесшілер мен арнайы құрылым сарбаздары бар.
Путин әскерилер Тартустағы әскери-теңіз базасы мен Латакия провинциясындағы Хмеймим әуе базасында қала беретінін айтты.
