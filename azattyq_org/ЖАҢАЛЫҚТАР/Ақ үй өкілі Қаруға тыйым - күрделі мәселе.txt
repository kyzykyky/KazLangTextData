
АҚШ президенті әкімшілігінің баспасөз хатшысы Джей Карни қару қолдануға байланысты зорлықты тыю "тек тыйым мен қатаң заңға ғана байланысты емес, күрделі мәселе" екенін айтты.

Сэнди Хук мектебінде оққа ұшқан 26 адамның (оның 20-сы - бала) қазасына орай жексенбіде ұйымдастырылған қаралы жиында сөйлеген АҚШ президенті Барак Обама мұндай жаппай қырғынды азайту үшін қолдан келгеннің бәрін жасауға уәде берген.

Обаманың Демократиялық партиядағы серіктері және қырғын болған Коннектикут штатының губернаторы қаруға байланысты заңды қатаңдатуды сұрады.

