
БҰҰ Бас хатшысы Пан Ги Мун Ливия басшысы Муаммар Каддафидің өз халқына қарсы соғысып жатқанын айыптады.Ливияда болып жатқан жағдайдан соң Каддафи билігі заңдылығын жоғалтты деді Пан Ги Мун.Дүйсенбі күні АҚШ президенті Барак Обамамен кездескен Пан Ги Мун америкалық үкімет басшысының Таяу Шығыстағы дағдарысқа қатысты ұстанымына қолдау білдірді.БҰҰ-дағы АҚШ елшісі Сьюзен Райс Муаммар Каддафидің «халқы өзін жақсы көретіні» жайлы сөзі оның шынайы өмірден қаншалықты алшақ қалғанын көрсететіндігін айтты.Вашингтон Ливияның 30 миллиард долларлық активтеріне қатысты тыйым салынғанын жариялады.

