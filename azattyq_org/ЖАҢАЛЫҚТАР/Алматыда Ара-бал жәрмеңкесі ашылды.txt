Бүгін Алматыда «Ара-бал» атты жәрмеңке ашылды деп хабарлайды Азаттық тілшісі.
Омарташылар одағының қызметкері Ердос Тұрсабаевтың айтуынша, бал жәрмеңкесіне Қазақстанның түкпір-түкпірінен 50-ге жуық омарташы келген.
«Батыс Қазақстан облысынан басқа өңірлердің барлығынан омарташылар келді
Қазақстанда басты проблема омарта ұстау емес, өндірілген балды сату
Сондықтан соңғы бес жылдан бері омарташылардың өнімдерін өткізу мақсатында тұрақты жәрмеңке ұйымдастырып келеміз» дейді омарташылар одағының қызметкері.
Ердос Тұрсабаев Батыс Қазақстан облысынан омарташылардың келмеуін «табиғи жағдайына байланысты омарташылық дамымай отыр» деп түсіндірді.
Алматыдағы бал жәрмеңкесі қарашаның 2-сіне дейін созылады.
