Бүгін Молдоваға 3-20 мамыр аралығында өтетін Dragon Pioneer-2016 әскери жаттығуына қатысуы тиіс 200 америкалық сарбаз келмек
Молдова қорғаныс министрлігінің дерегінше, АҚШ әскері Румыниядан беренді көлікпен келеді.
Dragon Pioneer-2016 әскери жаттығуына молдовалық 165 әскер де қатысады
Жаттығу НАТО-ның "Бейбітшілік жолындағы әріптестік" бағдарламасы аясында өтеді
Молдова бұл бағдарламаға 1994 жылы қосылған

Молдовадағы ресейшіл оппозиция өкілдері бұл әскери жаттығуға қарсы акция өткізетіндерін мәлімдеді.
Молдовадан 1992 жылы бөлініп, өзін-өзі жеке ел деп жариялаған Приднестровье республикасында Ресейдің 1500-дей әскері бар
Олардың 380-інің халықаралық бітімгерлік күштері өкілі деген статусы бар, өзгелері - Ресейдің бұрынғы 14-гвардиялық жалпы әскер армиясының сарбаздары.
