Венгрия билігі Будапеште жарылыс жасады деген күдіктіні іздеп жатыр
24 қыркүйек күні кешке қарай қала орталығында болған жарылыстан сол маңда қарауылдап жүрген екі полиция қызметкері ауыр жараланған.
Полиция 25 қыркүйекте жасы 20-25 аралығындағы, бойы 170 сантиметр шамасындағы күдікті ер адамға іздеу жариялады
Құқық қорғау органдары жарылыс полицияға қарсы әдейі жасалған дейді
Күдіктіні ұстауға көмектесетін ақпаратқа 37 мың АҚШ доллары сыйақы да тағайындалды.
Күдіктінің жарылысты не себепті жасағаны әзірге белгісіз.
Кейбір ақпаратқа қарағанда, жарылыстан ауыр жараланған 23 жастағы әйел полицей мен 26 жастағы ер полицей операциядан соң жансақтау бөлімінде жатыр.
