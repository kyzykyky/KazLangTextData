
"Өзіне-өзі қол жұмсап қайтыс болды" деп хабарланған ҰҚК-нің шекара қызметі академиясының басшысы, генерал-майор Талғат Есетовтің өлімі бойынша қозғалған қылмыстық іс тоқтатылғаны мәлім болды
Бұл ақпаратты 18 желтоқсан күні бас әскери прокурордың аға көмекшісі Бауыржан Бақытбаев растады.

Бұған дейін бас әскери прокуратура басқармасының бастығы Тілекжан Саткен жергілікті ақпарат агенттіктеріне генерал өлімін бас әскери прокуратураның арнайы прокуроры зерттегенін, тергеу кезінде ешқандай заңға қайшы әрекеттер табылмағанын хабарлаған еді.

«Аталған жағдайға сәйкес, 2013 жылдың 28 наурызында қылмыс оқиғасы тіркелмегендіктен қылмыстық іс тоқтатылды
Қылмыстық-процессуалдық кодекске сәйкес алдын-ала тергеу деректері жарияланбайды» деген еді ол.

Талғат Есетов 2013 жылы 31 қаңтарда қайтыс болды
Ресми орындар "ол жұмыс кабинетінде өзіне-өзі қол салып, атылып өлді" деп хабарлаған болатын
Ақпан айында бұл оқыс оқиғаға қатысты "өзіне қол жұмсауға итермелеу" бабы бойынша қылмыстық іс қозғалған еді.

