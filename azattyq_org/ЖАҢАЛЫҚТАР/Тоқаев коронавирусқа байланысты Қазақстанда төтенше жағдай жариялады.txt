Қазақстан президенті Қасым-Жомарт Тоқаев коронавирусқа байланысты Қазақстан аумағында төтенше жағдай жариялады

"Дүниежүзілік денсаулық сақтау ұйымының жаңа COVID-19 коронавирусын пандемия деп жариялауына байланысты азаматтардың өмірі мен денсаулығын қорғау мақсатында Қазақстанның барлық аумағында 2020 жылдың 16 наурыз сағат 8.00-ден бастап, 2020 жылдың 15 сәуір сағат 7.00-не дейін төтенше жағдай енгізілсін" делінген президент жарлығында

Жарлықта қоғамдық орындар, мемлекеттік және стратегиялық маңызы бар нысандарда күзетті күшейту, ірі сауда орындарының жұмысын шектеу, ойын-сауық орталықтары, театр сияқты көп адам жиналатын нысандардың жұмысын тоқтату туралы жазылған
Бұған қоса, Қазақстан аумағына кіріп-шығуға шектеу қою қажеттігі айтылған
(Қазақстан мен өзге мемлекеттің дипломатиялық қызмет өкілдері, халықаралық делегаттарға бұл шектеудің қатысы жоқ)

Кіріп-шығуға қатысты қосымша түсініктеме берген Қазақстан СІМ-нің айтуынша, шетелде жүрген Қазақстан азаматтары елге кіре алады.
"Бұл шектеулер негізінен шетел азаматтарына қатысты" деді СІМ-нің ресми өкілі Айбек Смадияров 15 наурызда.
Ресми дерек бойынша, Қазақстанда сегіз адамнан коронавирус табылған
Олардың кемінде бесеуі - Алматыда, екеуі Нұр-Сұлтанда карантиндік стационарда емделіп жатыр
Денсаулық сақтау министрлігі олармен контактіде болған адамдардың оқшауланғанын хабарлады

Коронавирусқа байланысты Қазақстанда бұған дейін төмендегідей шаралар енгізілген еді:
Коронавирус бойынша соңғы ақпаратты мына сілтеме арқылы оқып, біле аласыздар.
