
АҚШ әкімшілігі Йемен президенті Әли Абдолла Салех Сауд Арабиясында емделіп жатқанда елдегі билікті дереу тапсыруға шақырды.

Ақ үй өкілі Джей Карни АҚШ Йемендегі режимнің бейбіт жолмен ауысуын қамтамасыз ететін кез-келген келісімді қолдайтындығын тағы қайталады.

Дүйсенбі күні Йемен оппозициясы елдегі билікті вице-президент Абд-Рабб Мансур Хадиге тапсыруды қолдайтынын мәлімдеген болатын
Шетелге емделуге кеткен Салех елге қайтып келгенше президенттің міндетін атқару Абд-Рабб Мансур Хадиге уақытша жүктелген.

Йемен президенті Салех өткен жұма күні ел астанасы Сана қаласындағы президент сарайын көтерілісшілер атқылаған кезде жараланған болатын
Жексенбі күні оған Сауд Арабиясында операция жасалғаны хабарланды.

