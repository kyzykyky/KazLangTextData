13 мамырда кешке Алматыда Панфилов көшесінің бойында жүз шақты адам шеру өткізді
Жиналғандар музыкалық аспаптарда ойнап, кейбірі биледі
"Субботаж" атты серуенге ұқсас шара шамамен үш сағатқа созылып, сағат ондарда аяқталды

Шеру кезінде оған қатысушылар "Белсенділер - экстремист емес" және "Алға, Қазақстан" деп айқайлады
Оқиға орнында болған Азаттық тілшісінің айтуынша, шеруді полицейлер де бақылаған
Ешкім ұсталған жоқ

"Бізге митинг өткізуге рұқсат бермейді, сол себепті осылайша жиналып, билеп, уақытымызды көңілді өткізгіміз келеді" деді шеруге қатысқан белсенді Асхат Жексебаев

Былтырдан бері саяси тұтқындарды босатуды талап етіп, жалғыз адамдық пикеттерге шығып жүрген тіркелмеген "Көше партиясын" жақтайтын Жексебаев бұған дейін талай рет әкімшілік жазаға тартылып, қамалған
Оны "бейбіт жиын өткізу тәртібін бұзды" деп айыптаған

Telegram бізге жазылыңыз
