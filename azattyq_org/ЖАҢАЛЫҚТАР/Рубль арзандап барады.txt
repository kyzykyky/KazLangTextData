Ресей рублі бүгін одан әрі құнсызданып, 1 АҚШ доллары 52 рубль 48 тиынға, 1 еуро 65 рубль 22 тиынға бағаланды

Рубль жыл басынан бері мұнай бағасына және санкцияға байланысты 42 пайыздай арзандап кетті

Ресей экономикасының негізі саналатын мұнай жаздан бері 25 пайызға арзандап, Brent маркалы мұнайдың баррелінің бағасы қарашаның соңында 70 доллар 15 центке дейін төмендеді
Сарапшылар нарықтағы мұнайдың көптігінен баға одан әрі арзандауы мүмкін екенін айтады
Әлемдегі мұнайдың 40 пайыздайын шығаратын ОПЕК елдері өткен аптада күніне 30 миллион баррель мұнай өндіруге келіскен.

