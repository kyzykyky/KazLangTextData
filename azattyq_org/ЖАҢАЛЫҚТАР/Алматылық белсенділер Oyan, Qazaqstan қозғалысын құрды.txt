5 маусымда Алматыда бір топ белсенді жаңадан құрылған "Oyan, Qazaqstan" қозғалысы мен өздері дайындаған азаматтық декларацияны да таныстырды.
Қозғалыс Қазақстанда кезектен тыс президент сайлауының мерзімі белгіленіп, Алматыдағы марафон кезінде "Шындықтан қашып құтылмайсың" деген жазуы бар плакат ілген белсенділер Бейбарыс Толымбеков пен Әсия Төлесованы қамауға алғаннан кейін құрылған

"Oyan, Qazaqstan" қозғалысының тоғыз бөлімнен тұратын азаматтық декларациясында елдегі саяси қуғынды тоқтату, сайлау жүйесін реформалау, парламенттік басқаруға өту тәрізді бірнеше мақсат көрсетілген

- Біз елде саяси реформа жасалуын талап етеміз
Сайлау әділ өтуі керек
Соттарды президент тағайындайтын жүйенің өзгергенін қалаймыз
Қазір қарапайым азаматтардың мемлекет ісіне араласуы мүмкін емес, - деді қозғалыс мүшесі, саясаттанушы Димаш Әлжанов.
Қозғалыстың тағы бір белсенді мүшесі, суретші Сүйінбике Сүлейменова "біздің құқығымыз күн сайын шектеліп жатыр
Барлық белсенді жастар біздің қолдаушыларымыз
Арамызда жеке-дара басшы жоқ" деді.
Жаңа қозғалыс мүшелері өздерінің ресми тіркелуді көздемейтінін әрі ешқандай саяси партиямен әріптес емес екенін, қандай да бір отандық және шетелдік ұйымдардан қаржы алмайтындарын мәлімдеді.
Белсенділердің сөзінше, "Oyan, Qazaqstan" қозғалысы билікке ұмтылмайды
"Бұл жалпыға ортақ қозғалыс пен құжат" деді белсенділер.
Елде демократиялық институттарды құруды көздейтінін айтқан белсенділер өздерін қолдайтындар әр өңірде барын және әлі де қосылып жатқандықтан әзірге қозғалыстың нақты қанша мүшесі барын айта алмайтындарын жеткізді.
Instagram бізге жазылыңыз
