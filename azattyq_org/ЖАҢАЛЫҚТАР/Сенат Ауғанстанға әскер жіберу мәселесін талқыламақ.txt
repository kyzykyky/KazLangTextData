
Қазақстан парламентінің жоғарғы палатасы - сенат бейсенбі күнгі отырысында Ауғанстанға әскер жіберу мәселесін талқылайды.

Маусымның 9-дағы сенат отырысының күн тәртібіне "Қазақстан мен НАТО арасындағы Ауғанстандағы қауіпсіздікке жәрдемдесу халықаралық күштерінің қызметіне қатысу жөніндегі келісімді" ратификациялау туралы заң жобасы енгізілді


Мамырдың 18-де парламенттің төменгі палатасы - мәжіліс депуттары аталмыш заң жобасын мақұлдаған болатын.

Егер бұл заң жобасын сенат мақұлдап, президент оған қол қойса, Қазақстан пост-советтік Орталық Азияның Ауғанстанға әскер жіберетін бірінші еліне айналмақ.

Бұдан бұрын хабарлағанымыздай, ауған соғысының ардагерлері қазақстандық әскерилердің Ауғанстанға жіберілуіне қарсылық білдіріп, Қазақстан парламентін таратуға шақырған болатын.

