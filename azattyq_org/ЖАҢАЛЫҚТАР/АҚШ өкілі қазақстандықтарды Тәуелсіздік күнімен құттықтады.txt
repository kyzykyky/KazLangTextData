
АҚШ-тың Қазақстандағы уақытша сенімді өкілі Джон Ордвей Қазақстандықтарды тәуелсіздік күні мерекесімен құттықтады
Ордвейдің қазақ және орыс тілдерінде құттықтау сөзі жазылған видео АҚШ елшілігінің интернеттегі парақтарында жарияланды.

«Биылғы жылы Қазақстан өз тәуелсіздігінің 22 жылдығын атап өтетін болады
АҚШ Қазақстан тәуелсіздігін алғаш мойындаған мемлекеттердің бірі болып, Қазақстанның адал досы және сенімді әріптесті болып қала бермек
Мен АҚШ үкіметі, АҚШ халқының атынан және өз атымнан барша қазақстандықтарды Тәуелсіздік күнімен құттықтай отырып, әрбір отбасыға амандық, саулық, бақыт пен шаттық тілеймін» деді Джон Ордвей.

Бұдан 22 жыл бұрын, 1991 жылғы желтоқсанның 16-сы күні Қазақстан Жоғары кеңесі «Қазақстан Республикасының мемлекеттік тәуелсіздігі туралы» конституциялық заң қабылдаған еді
Қазақстан СССР құрамында болған республикалар ішінен өз тәуелсіздігін ең соңғы болып жариялаған.

АҚШ үкіметі 1991 жылғы 25 желтоқсанда Қазақстан республикасының мемлекеттік тәуелсіздігін таныды
26 желтоқсанда екі мемлекет арасында дипломатиялық қатынастар орнатылды
Ал 1992 жылы қыркүйекте АҚШ-тың Қазақстандағы елшілігі ашылды.

Ресми деректер бойынша, соңғы жиырма жыл ішінде АҚШ Қазақстан экономикасына 24 миллиард доллар инвестиция салған
Қазақстанда экономиканың жетекші салаларында 300-ден астам бірлескен кәсіпорын жұмыс істеп жатыр.

АҚШ сенімді өкілі Джон Ордвейдің қазақстандықтарды құттықтауы:


