Қазақстан денсаулық сақтау министрлігі араға апта салып, елде коронавирустан қайтыс болғандардың статистикасын жариялады
Ресми дерекке сай, 30 маусым - 6 шілдеде елде 76 адам COVID-19 дертінен көз жұмған.
Қарағанды облысында — 24, Ақмола облысында — тоғыз, БҚО мен Атырау облысында — жеті, Маңғыстау облысында — бес, СҚО, Шымкент, Алматы қаласында — төрт, Алматы облысында - үш, Жамбыл облысы, Түркістан облысы, Нұр-Сұлтанда — екі, Павлодар облысы, ШҚО, Қызылорда облысында - бір-бір адам коронавирустан қайтыс болған.
Марқұмдардың ең жасы 32-де, ең кәрісі - 88 жаста
Елде ресми дерек бойынша, 6 шілдеге дейін коронавирустан 264 адам көз жұмды.
2 шілдеде денсаулық сақтау министрі Алексей Цой елде COVID-19 дертінен қайтыс болғандар саны аптасына бір рет жарияланады деп мәлімдеген
Кейбір сарапшылар министрліктің өлім-жітімді есептеу тәсілін сынап, бұл елдегі пандемия жағдайын нақты бағалауға кедергі келтіреді деген.
No media source currently available
6 шілде, дүйсенбі елде демалыс болды
Бұл күні Қазақстан Астана күнін атап өтеді
Бұл мереке елдің экс-президенті Нұрсұлтан Назарбаевтың туған күнімен сәйкес келеді
Президенттіктен кетсе де биліктің бір тармағын ұстап отырған Назарбаев биыл 80 жасқа толды
Сарапшылар бұл мереке елдегі жеке басқа табынудың бір көрсеткіші деп санайды.
Билік Астана күнін атап өтіп, Назарбаевты туған күнімен құттықтап жатқанда жұрт әлеуметтік желіде 6 шілдені COVID-19 құрбандарын еске алу күні деп жариялауды талап етті
Денсаулық сақтау министрлігі 76 адамның коронавирустан қайтыс болғанын хабарлаған тұста Нұр-Сұлтанда Астана күніне орай от шашу болып, оны мемлекеттік арна тікелей эфирге көрсетті.
5 шілдеден бастап елде екі апталық карантин жарияланған
Қазақстанда вирус жұқтырғандар 48 мыңнан асып кетті
Елде пневмония дерті де өршіп, мыңдаған адам осы аурумен ауырып жатыр
Жыл басынан бері елді 1772 адам пневмониядан қайтыс болған
Оның 628-і маусым айында көз жұмған
Пневмонияға шалдыққандардың біразының анализінен коронавирус табылмаса да, министрлік оларды COVID-19 хаттамасымен емдеп жатыр
Сарапшылардың көбі пневмонияның өсуіне де коронавирус әсер етті деп санайды.
 
