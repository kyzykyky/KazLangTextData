
Қырғызстанның Жалал-Абад облысында наразылық танытушылар жауып тастаған Бішкек-Ош жолы ашылды деп хабарлайды Азаттықтың Қырғыз қызметі.

Наразылық танытқандар 2 маусымда оппозициялық "Ата-Жұрт" партиясының қамаудағы үш жетекшісі мен "Жалал-Абад облысының халық губернаторы" деп жарияланған белсенді Медербек Үсеновті босатуды талап етіп, Бішкек-Ош жолын жауып тастаған еді.

Қырғызстанның мемлекеттік ұлттық қауіпсіздік комитеті Медербек Үсеновті 2 маусымда қамаған
Наразылық танытушылардың талабынан соң оны 4 маусым күні түнде босатты
Үсенов бүгін Бішкек-Ош жолы бойындағы наразылық білдірген жұртқа барып, жолды ашуға шақырған.

Азаттықтың Қырғыз қызметінің хабарлауынша, қырғыз премьері Жантөре Сатыбалдиев бүгін наразылық танытушылармен жолықпақ.

31 мамырда жүздеген адам оппозициялық "Ата-Жұрт" партиясының қамаудағы үш жетекшісін босатуды талап етіп, наразылық танытқан еді
Шерушілер Жалал-Абадтағы облыс әкімшілігі кеңсесін басып алып, Медербек Үсеновті "халық губернаторы" етіп сайлағанын жариялаған
Арнайы қызмет Үсеновті осыдан соң бірден қамаған.

