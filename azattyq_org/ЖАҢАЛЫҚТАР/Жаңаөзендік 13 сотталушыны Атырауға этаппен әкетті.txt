
Жаңаөзен оқиғасы бойынша сотталған 13 азаматты кеше Ақтаудан Атырауға этаппен алып кетті
Бұл туралы Азаттық тілшісіне Жаңаөзен мен Шетпе оқиғалары бойынша соттарға қатысып жүрген қоғамдық бақылаушы Макс Боқаев хабарлады.

Боқаевтың айтуынша, 13 сотталушының арасында 5 жылға сотталған мұнайшылар белсендісі Роза Төлетаева да бар.

Маңғыстау облыстық соты тамыздың бас кезінде жаңаөзендік сотталушылардың апелляциялық шағымын қарап, Роза Төлетаеваның ғана жаза мерзімін 7 жылдан 5 жылға азайтқан
Ал қалған 12 адамның үкімі сол күйі қалды.

