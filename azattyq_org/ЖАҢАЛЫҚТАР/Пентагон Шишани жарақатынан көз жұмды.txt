Пентагон өкілдерінің мәлімдеуінше, "Ислам мемлекеті" экстремистік ұйымының жоғары шенді командирлерінің бірі Умар әл-Шишани АҚШ әуе шабуылдары кезінде алған жарақатынан қайтыс болды
Грузияның Панкиси шатқалынан шыққан этникалық шешен, Умар әл-Шишани деген атпен белгілі Тархан Батрашвили 4 наурызда Сирияның солтүстік-шығысында содырларға жасалған әуе шабуылынан ауыр жараланған
Оны Ракка қаласы маңындағы ауруханаға жеткізген.
"Біз оны жарақатынан көз жұмды деп ойлаймыз" деді France Press агенттігіне Пентагон өкілі Джефф Дэвис
Пентагон өкілдері Шишанидің жараланып қайтыс болғаны туралы CNN телеарнасына да айтқан
Syrian Observatory for Human Rights ұйымы 13 наурызда France Press-ке Шишанидің бірнеше күн бойы "клиникалық өлім" халінде жатқанын және оған жасанды тыныс алу аппаратын қосып қойғанын хабарлаған.
Умар әл-Шишани бұған дейін Грузияның элиталық бөлімінде қызмет еткен
Ол ИМ-ге 2012 жылы қосылып, осы ұйымның ең қаблетті командирлерінің бірі саналған
Шишани АҚШ іздеу жариялаған содырлар қатарына іліккен
Оның қайда жүргені туралы ақпаратқа алты миллион доллар тігілген.
