Астанада ЭКСПО-2017 көрмесінде Иордания елінің павильонын салдық деген бір топ жұмысшы бейсенбіде екі ай жалақыларын ала алмағанын айтып, наразылық танытты.
Он бес шақты жұмысшы жалақыларын төлеуді талап етіп, өздері жұмыс істеген Astana Exhibitions Services фирмасының кеңсесіне барды
Мұнда олармен фирма бас директоры Қайыр Ибраев кездесті
Ибраев жұмысшыларға жалақының төленбеуіне фирманың кінәсі жоғын айтты
Оның сөзінше, фирма көрмедегі Иордания мен Малайзияның павильондарын салған.
- Малайзияның павильонын салып бітірген соң бізге олар ақшасын аударды
Иорданиялық Platinum компаниясы ақшасын аудармаған соң олардың павильондарын тезірек салып бітіру үшін Малайзияның ақшасын Иорданияның павильонына жұмсадық
Павильондарын салып бітірсек те Иордания компаниясы әртүрлі нәрсені сылтауратып ақшасын әлі бермей отыр
Жұмысшыларға, фирма кеңсесінде істейтін қызметкерлер бар, жиыны 40-тан астам адамға жалақыға 7 миллион теңге қарызбыз, - деді Қайыр Ибраев.
​
Оның сөзінше, фирма бұл мәселеге қатысты Қазақстан сыртқы істер министрлігінен көмек сұрағанын айтты
Ибраев фирма енді иорданиялық компанияны сотқа бермек екенін жеткізді.
Жұмысшылар бұдан соң Астанадағы Иордания елшілігіне барған
Бірақ елшілік бұрынғы ғимаратынан жаңа дипломатиялық қалашыққа көшіп кеткен болып шықты
Бұдан соң наразы жұмысшылар "Астана ЭКСПО-2017" ұлттық компаниясына бармаққа бекінді.
