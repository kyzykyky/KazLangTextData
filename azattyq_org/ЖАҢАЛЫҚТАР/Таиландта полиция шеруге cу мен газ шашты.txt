
Таиланд полициясы Бангкокта үкімет үйінің ғимараты мен полиция басқармасына басып кірмек болған шерушілерге көзден жас ағызатын газ бен су шашты.

Таиландта премьер-министр Йинглак Чинаваттың отставкаға кетуін талап еткен наразылық шерулері бір ай бұрын басталып, бастапқыда бейбіт жағдайда өрбіген еді деп хабарлайды France Presse агенттігі
Бірақ өткен сенбіде Бангкокта үкіметті қолдайтындар мен қарсыластары арасында болған қақтығыстардан соң жағдай шиеленісе түсті
Белгісіз адамдар оқ атып, тәртіпсіздіктер барысында үш адам қаза болған
Ондаған адам жарақат алған.

Шеруге шыққандар Йинглак Чинават үкіметін оның ағасы, экс-премьер Таксин Чинават бақылайды деп айыптайды
Қазір шетелде тұратын Таксин Чинаваттың үстінен Таиландта «коррупция» және «қызмет өкілетін теріс пайдаланған» деген айыптар тағылған.

