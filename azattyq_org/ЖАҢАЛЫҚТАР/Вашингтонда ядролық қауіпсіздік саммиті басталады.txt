Вашингтонда бүгін ядролық қауіпсіздікке арналған екі күндік саммит ашылады
Саммиттің күн тәртібінде Солтүстік Кореяның ядролық бағдарламасынан төнетін қауіп пен "Ислам мемлекеті" экстремистік ұйымының ядролық қаруға ие болу мүмкіндігі мәселелері талқыланады деп жоспарланған.
Саммитке 50-ге тарта елдің президенттері мен үкімет басшылары, халықаралық ұйымдардың өкілдері қатыспақ
Украинадағы жағдай және басқа да халықаралық кейбір мәселелер бойынша Батыс елдерімен қаным-қатынасы нашарлаған Ресей бұл жолғы саммитке қатыспайды.
АҚШ президентінің ұлттық қауіпсіздік бойынша кеңесшісінің орынбасары Бен Родес саммитте ядролық материалдардың террористердің қолына түсіп кетуін болдырмау және "Ислам мемлекеті" экстремистік ұйымына қарсы күресті күшейту жолдарын талқылауға көбірек мүмкіндік туады дейді.
Родестің сөзінше, алғашқы саммит өткен 2010 жылдан бері ядролық материалдарды қауіпсіз етуге қатысты біраз жүмыстар жасалып, оның ішінде Украина мен Чилиді қосқанда 14 елде ядролық материалдарды азайту немесе жою жұмыстары аяқталған.
Екі жылда бір ұйымдастырылатын саммит биыл төртінші рет өтпек.
