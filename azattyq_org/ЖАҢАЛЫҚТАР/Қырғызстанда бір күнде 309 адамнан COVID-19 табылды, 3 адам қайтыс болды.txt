Өткен тәулікте Қырғызстанда 309 адамнан коронавирус табылды
Бұл эпидемия басталғалы бері тіркелген ең жоғары көрсеткіш

Елде вирус жұқтырғандар 4513 адамға жетті
Бұл туралы сенбі күні денсаулық сақтау вице-министрі Мадамин Каратаев хабарлады

Жаңа анықталған науқастардың басым бөлігі Бішкекте тұрады
Мұнда бір күнде 118 адамнан вирус табылған
Шу облысында - 23, Ош қаласында - 94, Ош облысында - 39 адамға вирус жұққан
Коронавирус жұқтырғандардың 43- і - медицина қызметкері

Бір күнде COVID-19-дан 3 адам қайтыс болды: Ош облысында - 1, Жалалабадта 2 адам қайтыс болған
Елде барлығы 46 адам көз жұмған

Бір күнде ауруханадан 50 адам жазылып шыққан
Үш айдан астам уақыттан бері барлығы 2212 адам жазылған.
Дүниежүзілік денсаулық сақтау ұйымы осы аптада Қырғызстанды "вирус жылдам тарап жатқан елдер қатарына" қосты.
Денсаулық сақтау министрлігінің айтуынша, вирус жұқтырғандар жылдам көбейіп жатқандықтан ауруханаларда орын тапшы

