Алматы облысында бұған дейін жоғалып кеткені хабарланған 18 жастағы студент Айгүл Амангелдінің денесі табылды
Бұл туралы облыстық полиция департаменті хабарлады
Полиция дерегінше, Амангелдінің денесі 19 мамыр күні 17.30-да Талғар ауданындағы Белбұлақ ауылының маңынан табылған

Tengrinews сайты "Туыстары мәйіттен Айгүл Амангелдіні таныды
Денесінде оған зорлық жасалғанын көрсететін із жоқ
Алдын ала дерек бойынша, Амангелді өзіне-өзі қол жұмсаған
Сот-медициналық сараптамасы өлімнің нақты себебін анықтайды" деген полиция сөзін келтіреді
Департаменттің хабарлауынша, "Өзiн-өзi өлтiруге дейiн жеткiзу" бабымен қылмыстық іс қозғалған

Айгүл Амангелді 13 мамырда Талғар ауданындағы Белбұлақ ауылындағы үйінен шығып кеткен
БАҚ-тың хабарлауынша, Амангелді оқу орнына емтихан тапсыруға бара жатқан
Бірақ университетке келмеген
Полиция студентке іздеу жарияланғанын 15 мамырда хабарлады
Оны іздеуге туыстары мен еріктілер де қатысқан

