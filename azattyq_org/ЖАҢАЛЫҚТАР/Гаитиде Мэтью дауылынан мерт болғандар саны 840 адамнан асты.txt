Гаитидегі «Мэтью» дауылынан құрбан болғандар саны 840 адамнан асқан
Ондаған адам хабарсыз кеткен
Өткен сейсенбіде болған табиғи апат салдарынан он мыңдаған адам баспанасыз қалған.
Жұма күні «Мэтью» дауылы жеткен АҚШ-тың Флорида штатында 800 мыңнан астам үй электр қуатынан ажырап қалған
Дауыл ошағындағы желдің екпіні сағатына 195 шақырымға жеткен.
Флоридадан кейін «Мэтью» Джорджияны басып өтіп, сенбіде Оңтүстік Каролина штатына жетеді
Аталған үш штаттың барлығында тұрғындар қауіпті жерден эвакуацияланған.
АҚШ президенті Барак Обама мен елдің өзге жетекшілері тұрғындарды билік орындарының нұсқауларын орындап, қауіпсіздік шараларын сақтауға шақырған
Мамандардың пікірінше, бұл осы аймақта соңғы 118 жылдың ішіндегі ең алапат дауыл болуы мүмкін.
