27 ақпанда Ақмола облысы Талапкер ауылында екі күн бұрын Нұр-Сұлтандағы тергеу изоляторында жұмбақ жағдайда көз жұмған белсенді Дулат Ағаділді ақтық сапарға шығарып салды
Боран ұйытқып тұрғанына қарамастан белсендінің жаназасына мыңнан астам адам жиналды
Олардың арасында аймақтан келген қоғам белсенділері, тіркелмеген "Көше партиясы" өкілдері, саясаткерлер болды

Белсендінің жаназасына жиналғандар Дулат Ағаділдің әділет үшін күрескен батыл азамат, көп балалы аналарға араша түскен күрескер болғанын айтып, оның өліміне билікті кінәлады
Белсендіні жерлеуге апара жатқан кезде адамдар "Шал кет!" деп айқайлады

Дулат Ағаділді Талапкер ауылының маңындағы бейітке қойды

Ақмола облысында белсендіні жерлеп жатқан кезде Қазақстанның түрлі қалаларында: Алматы, Тараз, Ақтөбе қалаларында қаралы митинг өтіп, белсендіні еске алды
Алматыда Республика алаңына жиналған 70-80 шақты адам Дулат Ағаділдің рухына құран бағыштады
Шара кезінде кейбір адамдар Ағаділдің суретін ұстап тұрды
Алаңда полицей қызметкерлері де жүрді

Азаттық тікелей эфирде хабар таратты: 
Бұған дейін түрлі аймақта жаназаға бармақ болған белсенділерді полицияның ұстағаны хабарланған еді

Полиция үйінен күштеп әкеткен белсенді 43 жастағы Дулат Ағаділдің Нұр-Сұлтанның тергеу абақтысында қайтыс болғаны туралы хабар ақпанның 25-і күні түстен кейін белгілі болған
Нұр-Сұлтан полиция департаментінің алдын ала дерегі бойынша, белсенді Ағаділ «жүрек талмасынан» көз жұмған
Белсенділер мен Ағаділдің таныстары оның жүрегі ауырмағанын айтады.
Оқи отырыңыз: "Әділетсіздікке қарсы күрескен белсенді"
Ағаділдің қазасынан соң Нұр-Сұлтанда, Алматыда, Шымкентте, Ақтөбеде белсенділер полиция департаментіне жиналып, Ағаділдің жүрек талмасынан қаза болды дегенге күмән келтірді
Олар бұл жағдайға қазіргі билік жауапты деп, Қауіпсіздік кеңесінің басшысы Нұрcұлтан Назарбаевтың және сенат спикері Дариға Назарбаеваның отставкаға кетуін және үкіметтің тарауын талап етті

26 ақпанда Алматыда 70-80 адам қалалық прокуратураға барып, Ағаділдің өлімін әділ әрі ашық зерттеуді талап етті

26 ақпанда АҚШ мемлекеттік департаменті мен Ұлыбританияның Қазақстанғы елшілігі белсендінің өліміне алаңдаушылық білдіріп, Ағаділдің өлімін ашық әрі мұқият тергеуге шақырды.
