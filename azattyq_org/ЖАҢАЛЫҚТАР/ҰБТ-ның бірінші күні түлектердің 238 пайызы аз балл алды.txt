
Мектеп бітірушілерге арналған Ұлттық бірыңғай тесттің (ҰБТ) алғашқы күні сынақ тапсырғандардың ширек бөлігіне жуығы шектік ең төменгі межеге жете алмаған.

Білім және ғылым министрлігінің 3 маусым күні хабарлауынша, ҰБТ-ның алғашқы күні тізімдегі 27 мың 670 түлектің 26 мың 134-і (94.5 пайызы) сынақ тапсырған.

Алғашқы күнгі сынақ тапсырғандардың 3 мың 797-сі (14.5 пайызы) 100-ден жоғары балл жинаған
6 мың 233 адамның білім көрсеткіші 50 баллдан аспаған.

Ең жоғарғы 125 баллды Алматы қаласындағы №178 лицейдің түлегі Айғаным Әбдіжапар жинаған.

ҰБТ-ның алғашқы күні-ақ тест тапсырмалары заңсыз түрде әлеуметтік желілерде, интернетте жариялана бастады
Тапсырмалардың көбі ұялы телефонға суретке түсірілген.

Қазақстанда биыл ҰБТ 9 маусымға дейін созылады.

