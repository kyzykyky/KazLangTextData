Қазақстан парламентінің қос палатасы - мәжіліс пен сенат бүгін, 30 маусым күні үшінші сессиясының жұмысын қорытындылап, қыркүйек айына дейін демалысқа шықты.
Мәжіліс баспасөз қызметінің хабарлауынша, үшінші сессия жұмысы кезінде парламент 154 заң жобасын қараған
Олардың 114-ін үкімет, 11-ін депуттардың өздері ұсынған
Парламент барлығы 104 заң жобасын мақұлдап, оның 80-іне президент қол қойған.
Парламенттің үшінші сессиясында мақұлданып, күшіне енген заңдар арасында "Жол жүрісі туралы" заң, үй мен көлік салығына қатысты түзетулер мен өзгерістер, кәсіподақ туралы заң бар
Құқық қорғаушылар бұл заңдардың кейбірін адам құқықтарын шектейді деп, президенттен оларға қол қоймауды сұраған еді.
Президентке қол қоюға жіберілген заң жобалары арасында қылмыстық, қылмыстық-процессуалдық, әкімшілік кодекстері де бар.
