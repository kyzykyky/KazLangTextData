
Бүгін Ақтаудағы "Қазақтелеком" компаниясының ғимаратына қарулы күзет қойылды деп хабарлайды Азаттық тілшісі.

Компанияға бүгін таңертең арнайы жасақ сарбаздарының қарулы күзеті қойылған
Сондай-ақ әуежайға жақын маңда да әскери техникалардың жүргені байқалады.

"Интерфакс-Қазақстан" агенттігі де Ақтау қаласының әуежайын арнайы жасақ сарбаздары күзетіп тұрғанын хабарлады.

"Олар "Калашников" автоматымен және мерген мылтықтарымен қаруланған
Бұдан өзге, ұшу алаңында екі Ан-26 әскери ұшағы мен екі әскери тікұшақ тұр" деп жазады агенттік.

Жаңаөзенде желтоқсанның 16-сы күнгі оқиғада 14 адамның қаза болғаны расталды
Жаңаөзендегі жағдайға қатысты наразылық білдіріп, Шетпе станциясында теміржолды жапқан тұрғындармен қақтығыста полиция оқ атып, 1 адам қаза болып, 12 адам жараланған
Прокуратура "полиция бұзақылардан қорғану үшін оқ атқан" деп мәлімдеді.

