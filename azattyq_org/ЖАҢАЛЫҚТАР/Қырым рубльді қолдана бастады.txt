
Ресей аннексиялаған Қырым бүгіннен бастап рубльді қолданады.

Қырым банкінің төрағасы Николай Барилюктің сөзінше, Қырым Ресей ақшасына біртіндеп көшеді - 2016 жылдың 1 қаңтарына дейін рубльмен де, гривнамен де сауда жасауға болады
Оның айтуынша, түбекте айлық, зейнетақы мен стипендия әлден-ақ рубльмен төленіп, Ресей валютасы біртіндеп Украин гривнасын ығыстырып шығарады


Мәскеу аймақтағы қаржылық жағдайды тұрақтандыру мақсатында Қырымға жуықта 1 миллиард рубль бөлетінін айтты.

РИА Новости тілшісінің мәліметінше, Қырымда гривна тапшы бола бастаған
Көптеген коммерциялық банктер есепшоттан немене банк картасынан күніне 300-500 гривнадан артық қолма-қол ақша бермеу жайлы шектеу қойған
Көптеген украиналық банктер филиалдарында жұрт кезекте тұр
Жергілікті билік Украина салымшылар есепшоттарын жауып тастаса, украиналық мүліктерді сатып, соның ақшасымен шығынды өтейтінін айтады.

