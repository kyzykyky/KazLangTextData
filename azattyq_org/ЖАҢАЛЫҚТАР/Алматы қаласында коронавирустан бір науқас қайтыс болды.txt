24 сәуірде таңертеңгі сағат 9:30-да Қазақстанның денсаулық сақтау министрлігі Алматы қаласында коронавирустан бір науқастың көз жұмғанын хабарлады
Науқас 1957 жылы туған

Қазақстанда коронавирустан барлығы 22 науқас қайтыс болған
Бір сағат бұрын министрлік Шымкентте 1968 жылы туған науқастың қайтыс болғанын хабарлаған
Министрлік әзірге науқастар туралы мәлімет айтқан жоқ

Министрлік жұма күні таңертең Қазақстанда тағы 45 адамнан коронавирус табылғанын хабарлады
Вирус жұқтырғандар 2344 адамға жеткен
560 адам жазылған

Алматы қаласында барлығы жеті адам вирустан қайтыс болған
23 сәуірде қалада 1964 жылы туған әйел адам қайтыс болды
Дәрігерлердің айтуынша, әйел бірнеше созылмалы аурулармен ауырған

Қалада коронавирус жұққан 764 адам анықталған
Бұл республика бойынша ең жоғарғы көрсеткіш
19 наурыздан бері қалада карантин жарияланған.
