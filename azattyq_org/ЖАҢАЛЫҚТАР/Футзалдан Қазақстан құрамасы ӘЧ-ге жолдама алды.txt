Футзалдан Қазақстан құрамасы Алматыда өткен іріктеу жарысының шешуші кезеңінде Польша құрамасын 7:0 есебімен жеңіп, биыл Колумбияда өтетін әлем чемпионатына жолдама алды
23 наурызда Польшадағы алғашқы матч 1:1 есебімен аяқталған.
Матчтың 2-минутында Қазақстан құрамасының қақпашысы Игитаның алыстан тепкен добы Польша қақпасына еніп, есеп ашылды
Араға үш минут салып, құрама капитаны Серік Жаманқұлов қарсыластарының қорғанысындағы қателікті пайдаланып, есепті еселеді
Ал 7-минутта Қазақстан құрамасындағы бразилиялық Дуглас есепті 3:0-ге жеткізді
13-минутта Серік Жаманқұлов, 15-минутта Дуглас өздерінің екінші голдарын салды
Бірінші тайм 5:0 есебімен аяқталды

Екінші таймда Қазақстан құрамасы сапынан Лео мен Арнольд Кнауд бір-бір голдан салды.
Қазақстан құрамасы әлем біріншілігіне екінші рет қатысайын деп отыр
Әлем чемпионаты 10 қыркүйек пен 2 қазан аралығында Колумбияда өтеді
Жарысқа әлемнен 24 команда қатысады.
