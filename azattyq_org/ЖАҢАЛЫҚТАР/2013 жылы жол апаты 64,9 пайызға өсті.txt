
Қазақстанда 2013 жылы жол апаты 64,9 пайызға көбейді деп хабарлайды ҚазАқпарат агенттігі.

Бас прокуратураның құқықтық статистика және арнайы есеп комитеті таратқан ақпаратқа қарағанда, 2013 жылы республикада 23 мың 359 жол-көлік оқиғасы тіркелген
Бұл - 2012 жылғы көрсеткіштен 9 мың 161-ге артық.

Құзырлы орынның дерегіне сәйкес, жол апаты ең көп тіркелген - Алматы қаласы
Одан кейінгі орындарда - Оңтүстік Қазақстан облысы, Алматы облысы, Жамбыл және Шығыс Қазақстан облыстары тұр.

Статистика бойынша, жол апатының көпшілігі жаяу жүргіншілерді қағып кетуден болған
Жол-көлік оқиғаларында былтыр 3 мыңнан астам адам мерт болып, 29 мыңға жуық адам түрлі дәрежеде жарақат алған.

