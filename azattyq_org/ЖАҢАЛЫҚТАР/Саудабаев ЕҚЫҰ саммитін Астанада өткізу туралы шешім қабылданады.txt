
Бүгін Алматыда басталған ЕҚЫҰ сыртқы істер министрлерінің форумында Еуропадағы қауіпсіздік және ынтымақтастық ұйымына мүше елдер басшылары саммитін Астанада өткізу туралы шешім қабылданады
Бұл туралы ЕҚЫҰ-ның қазіргі төрағасы, Қазақстан сыртқы істер министрі Қанат Саудабаев хабарлады.Сыртқы істер министрлерінің Алматыдағы екі күндік бейресми кездесуінде Қырғызстандағы жағдай мен Ауғанстан мәселелері талқыланады деп жоспарланған.ЕҚЫҰ-ғамүше елдердің басшылар дәрежесіндегі саммиті төрағалық етуші мемлекетте соңғы мәрте 1999 жылы өткізілген болатын.

