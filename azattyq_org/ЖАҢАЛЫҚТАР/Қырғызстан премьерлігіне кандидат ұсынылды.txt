Қырғызстанның құрамына Социал-демократиялық партиясы, "Ата-Мекен" және "Ар-Намыс" партиялары кіретін басқарушы коалициясы экономика министрі міндетін атқарушы Темір Сариевті премьер-министр қызметіне ұсынды
Бұрынғы премьер-министр Жоомарт Оторбаев өткен аптада "Құмтөр" алтын кенішіндегі даулы жағдайға байланысты отставкаға кеткен
Қазір ол премьер-министр міндетін уақытша атқарып отыр.
Азаттықтың Қырғыз қызметіне "Ата-Мекен" партиясынан сайланған депутат Ташболот Балтабаевтың айтуынша, парламент Сариевтің кандидатурасын таяу уақытта талқылайды
Премьер-министрді тағайындау шешімін Қырғызстан президенті Алмазбек Атамбаев қабылдайды.
