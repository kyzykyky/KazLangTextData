
Астанада қарашаның 21-і және 22-і күндері "Ислам - бейбітшілік пен жасампаздық діні" атты діни жетекшілердің халықаралық конференциясы өтеді деп хабарлайды "Интерфакс" агенттігі Қазақстан мұсылмандары діни басқармасына (ҚМДБ) сілтеме жасап.

Конференцияны ұйымдастырушы ҚМДБ-ның хабарына қарағанда, конференцияға Ресей, Қырғызстан, Түркия, Тәжікстан ,Эстония, Грузия және басқа елдерден қонақтар шақырылған.

Қазақстандағы мұсылман елдерінің дипломатиялық миссияларының өкілдері, теолог-исламтанушылар, президент аппаратының және басқа да мемлекеттік органдарының өкілдері де конференцияға қатысады деп жоспарланып отыр.

