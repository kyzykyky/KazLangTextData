Ұлттық қауіпсіздік комитеті (ҰҚК) шекара қызметінің директоры Дархан Ділманов Шығыс Қазақстан облысындағы "шекара бұзу" оқиғасына байланысты бірқатар лауазымды тұлғалардың тәртіптік жауапкершілікке тартылатынын айтты

- Арнайы тергеу өтті
Кінәлілер жазаланады
Сарбаздар емес, бірқатар лауазымды тұлғалар тәртіптік жауапкершілікке тартылады
Нақты санын айта алмаймын
[Зайсан шекаралық отрядында] Бөлім командирі қызметінен алынды, - деді 30 қазанда Нұр-Сұлтанда журналистер сұрақтарына жауап берген Дархан Ділманов

Мұндай жағдайдың "өте сирек" кездесетінін айтқан Ділманов "заңбұзушылыққа" адам факторы да әсер еткенін айтты.
- Кемшілік болды
Көрші елдегі әріптестерімізді кінәлағанымыз дұрыс болмас
Бірақ олар да қателік жіберген сияқты, - деді ол

Бұған дейін Шыңжаң өлкесінің этникалық қазақтары Қастер Мұсаханұлы мен Мұрагер Әлімұлының Қазақстанға "шекарадан заңсыз өткені" туралы ақпарат тараған болатын
14 қазанда Алматыдағы адам құқығын қорғау бюросында өткен баспасөз мәслихатында Қастер Мұсаханұлы Шыңжаңдағы "саяси лагерьде қамауда болғанын", Мұрагер Әлімұлы Қытайда "қысым көргенін" айтқан еді.
No media source currently available
Дәл осы күні ҰҚК оларды "шекараны заңсыз кесіп өтті" деген айыппен қамауға алып, ертесінде Шығыс Қазақстан облысына алып кеткен

Оның адвокаты Ләззат Ахатованың айтуынша, жақын арада Шығыс Қазақстан облыстық көші-қон полициясы оларға "пана іздеуші" мәртебесін беру мәселесін қарап, куәлік беруі тиіс
Оның түсіндіруінше, "пана іздеуші" - Босқын мәртебесін беру мәселесі қаралғанға дейін берілетін мәртебе
Үш айға берілетін бұл мәртебені үш рет создыртуға болады

- Міндетті түрде берілетін мәртебе
Әзірге пана іздеуші куәлігі берілген жоқ
Алдағы уақытта бұл мәселе қаралады, - деді ол 30 қазанда Азаттық тілшісіне

Азаттық Шығыс Қазақстан облыстық көші-қон полициясынан нақты жауап ала алмады.
Оқи отырыңыз: Қастер Мұсаханұлы мен Мұрагер Әлімұлына "пана іздеуші" куәлігі беріледі
Мұрагер Әлімұлы мен Қастер Мұсаханұлының тағдырына алаңдаған бір топ белсенді қазанның 29-ына Нұр-Сұлтанда баспасөз жиынын өткізіп, биліктен оларға босқын мәртебесін беруін сұраған.
ҰҚК шекара қызметі Мұрагер Әлімұлы мен Қастер Мұсаханұлының үстінен Қылмыстық кодекстің 392-бабы 1-бөлігі, яғни "Қазақстан шекарасын заңсыз кесіп өту" бабымен қозғалған іс бойынша тергеу жүргізіп жатыр
Екеуі қазір Өскемендегі уақытша тергеу изоляторында қамауда отыр.
