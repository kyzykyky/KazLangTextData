
Иракта жексенбіде болған бірнеше жарылыс пен шабуылдан қаза тапқандар саны 100 адамға жетті.

Кеше Ирак соты елден қашып кеткен бұрынғы вице-президент Тарик әл-Хашемиді сырттай өлім жазасына кескен соң 13 қалада теракті болған
Бағдадтың өзінде шииттер тұратын 6 ауданда жарылыстар болды


Исламның сүнниттік бағытын ұстанатын Тарик әл-Хашеми "өлім эскадронын құрды" деген айып тағылып, сырттай өлім жазасына кесілді
Ол өткен жылы желтоқсанда өзін тұтқындауға ордер берілген соң елден қашып кеткен


Шииттер басқаратын Ирак үкіметі Хашемиді 2005-2011 жылдар аралығындағы терактілерді ұйымдастырды деп айыптаған
Бірақ ол өзіне тағылған айыпты мойындамай, "қылмыстық іс сүнниттерді қудалау үшін қолдан жасалды" дейді.

