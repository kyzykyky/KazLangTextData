АҚШ Мемлекеттік департаменті «азаматтардың ар-ұждан бостандығы үнемі бұзылатын» елдер тізімін жариялады
«Әлемде өте көп елде азаматтарды дін ұстану еркіндігін пайдаланғаны үшін қудалау, сотсыз жазалау және түрмеге тоғыту әлі де бар» делінген Мемлекеттік департаменттің ресми өкілі Хизер Нойерттің мәлімдемесінде.
АҚШ Конгресінің 1998 жылы қабылдаған Халықаралық дін ұстану еркіндігі туралы заңына сай, АҚШ мемлекеттік хатшысы жыл сайын «діни еркіндіктерді өрескел түрде бұзуға» қатысы бар елдердің тізімін жасап отырады.
«Ерекше алаңдаушылық тудыратын» елдер тізіміне биыл да Орталық Азиядан үш мемлекет – Тәжікстан, Түркіменстан және Өзбекстан енгізілген
Биылғы тізімге былтырғыдай Иран, Қытай, Солтүстік Корея, Мьянма (Бирма), Эритрея, Судан және Сауд Арабиясы енгізілген.
Мемлекеттік департамент мәлімдемесінде Пәкістан туралы жеке айтылады
Вашингтон бұл елдегі «діни еркіндіктердің қатты бұзылып жатқанына» алаңдайды
АҚШ-тың әлем елдеріндегі дін ұстану еркіндігі жөніндегі комиссиясының (USCIRF) төрағасы Дэниэль Марктың 4 қаңтарда жарияланған комментариінде тізімге Орталық Африка Республикасы, Нигерия, Пәкістан, Вьетнам, Сирия және Ресейді қосу керегі айтылған.
