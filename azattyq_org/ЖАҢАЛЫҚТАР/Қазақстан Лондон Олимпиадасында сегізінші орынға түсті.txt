
Лондонда өтіп жатқан Олимпиада ойындарында жүлде алған елдер арасында Қазақстан сегізінші орында тұр
Бұл туралы ақпаратты «Олимпияда ойындары - 2012» ресми сайтынан көруге болады.

Қазақстанның еншісінде әзірге велоспортшы Александр Винокуров пен ауыр атлет Зүлфия Чиншанло алған екі алтын медаль бар.

Тізімді бастап тұрған Қытай құрамасында 9 алтын, 5 күміс, 3 қола медаль бар
5 алтын, 7 күміс, 5 қола ұтқан АҚШ командасы екінші болып келеді
Ал үшінші орындағы Франция спортшылары 3 алтын, 1 күміс және 3 қола жүлде еншіледі.

Тізім соңында бұрынғысынша жалғыз қола медалі бар Өзбекстан тұр.

27 шілдеде салтанатты түрде ашылған Лондон Олимпиада ойындары тамыздың 12-іне дейін жалғасады.

