Еуропадағы қауіпсіздік және ынтымақтастық ұйымы (ЕҚЫҰ) Минск тобының АҚШ тарапынан сайланған тең төрағасы армян-әзербайжан қақтығысының ушығуына алаңдайды

Минск тобының тең төрағасы Джеймс Уорлик Әзербайжанның сепаратистік аймағы Таулы Қарабақтағы жағдай шиеленісіп кете ме деп қауіптенеді.
1 тамыз күні Уорлик Twitter парақшасына "атысты тоқтату туралы келісім сақталуы керек" деп жазды

1 тамыз күні Әзербайжанның қорғаныс министрлігі "Армения әскерінің Әзербайжан позициясына шабуыл жасағаны, сегіз сарбазы қаза тапқаны" туралы мәлімдеме таратты

Армения қорғаныс министрлігінің баспасөз хатшысы Арцрун Ованнисян Азаттыққа "қақтығыс кезінде қаза тапқан Әзербайжан сарбаздарының саны айтылғаннан әлдеқайда көп" дейді
Ованнисян бұл қақтығысқа Бакуді айыптады.
31 шілде күні Таулы Қарабақ билігі "Әзербайжан әскерінің шабуылынан екі солдатының қаза тапқанын" мәлімдеген еді

