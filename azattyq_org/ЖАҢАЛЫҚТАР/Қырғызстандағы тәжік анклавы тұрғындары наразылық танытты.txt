13 наурызда Қырғызстанның Баткен облысының аумағындағы Ворух тәжік анклавы тұрғындары Ош (Қырғызстан) - Исфана (Тәжікстан) тас жолының Жака - Орук бөлігін жапқан
Бұл туралы Азаттықтың Қырғыз қызметі хабарлады

Азаттықтың Қырғыз қызметінің Баткендегі тілшісінің хабарлауынша, анклав тұрғындары Ақ-Сай - Тамдык жолының салынуына қарсылық танытқан
Екі елдің шекарасының маңына Қырғызстан мен Тәжікстан азаматтары жиналып, бір-біріне тас атқаны да айтылды
Қазір жағдайды екі елдің шекарашылары бақылауға алған

Өткен аптада Ворух анклавының маңынан өтетін Ақ-Сай - Тамдык жолының құрылысы қайта жалғасқан
Жергілікті билік өкілдері жиналған халыққа түсіндіру жұмыстары жүргізіліп жатқанын айтты
Ал Баткен облысының билігі тәжік тарапымен де келіссөз басталғанын хабарлады

 
