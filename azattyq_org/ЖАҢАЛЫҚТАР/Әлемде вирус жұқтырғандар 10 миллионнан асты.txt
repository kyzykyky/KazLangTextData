Әлемде вирус жұқтырғандар 10 миллионнан асты
Эпидемия басталғалы бері 500 мыңнан астам адам қайтыс болған

Әлемде науқастар саны жағынан бірінші орында АҚШ тұр
Мұнда 2,5 миллион адамнан коронавирус табылған, 128 мыңнан астам науқас COVID-19-дан қайтыс болған
Екінші орында тұрған Бразилияда 1 миллион 300 мың адамға вирус жұққан
57 мыңнан астам адам індеттен көз жұмған

Үшінші орында тұрған Ресейде 634 мыңнан астам адамға COVID-19 диагнозы қойылған
Үш жарым айдан астам уақыттан бері 9 073 науқас қайтыс болған
Өткен тәулікте 6 791 адамнан вирус табылған, 104 науқас қайтыс болған

Ресей билігі статистикаға COVID-19 диагнозы қойылған қайтыс болған барлық науқастарды енгізбейтінін мойындаған
Тек науқастың өліміне инфекция себеп болды деп шешілсе ғана есепке енгізіледі

Федералдық штаб статистикасы аймақтық статистикамен көп жағдайда сәйкес келе бермейді
Ал штаб пен Росстат, аймақ мәліметі арасында айырмашылық бар
Шенеуніктер мұны есептеудің түрлі әдістерін қолданатындығымен түсіндіреді.
