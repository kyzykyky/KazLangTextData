
АҚШ мемлекеттік департаменті Сирия түрмесінде қаза болған адам құқығын қорғаушы Гият Матардың өліміне байланысты Сирия билігін айыптап мәлімдеме таратты.

Онда Америка Құрама Штаттары Сирия президенті Башар әл-Асадты биліктен кетіп, қантөгісті тоқтатуға шақырған.

Адам құқығын қорғайтын «Хьюман Райтс Уотч» халықаралық ұйымының мәліметі бойынша, Сирияда президент Башар әл-Асадтың режиміне қарсы наразылық ұйымдастырушылардың бірі Гият Матар қыркүйектің 6-сы ұсталып түрмеге қамалған
Өткен сенбі күні оның мәйітін алған туыстары марқұмның денесінің сау-тамтығы қалмағанын айтқан.

БҰҰ мәліметінше, Сирияда осыдан бес ай бұрын президент Башар әл-Асадқа қарсы шерулер басталғалы бері 2200-ден астам адам қаза болған.

