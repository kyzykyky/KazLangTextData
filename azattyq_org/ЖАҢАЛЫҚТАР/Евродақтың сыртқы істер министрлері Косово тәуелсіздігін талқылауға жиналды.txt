
Евродақ министрлерінің Брюсселдегі бүгінгі кездесуінің күн тәртібінде Косовоның тәуелсіздік декларациясы шығарылып отыр
Евродақтың қазіргі төрағасы Словенияның сыртқы істер министрі Дмитрий Руппел одақтың көптеген елдері Косовоны тәуелсіз мемлекет ретінде тануға дайын екендігіне сенімдімін деді
Дегенмен де 27 мемлекеттің ішінде қалыс қалып отырғандары да бар
Британияның сыртқы істер министрі Дэвид Милибанд Евродақты батыс Балканда жетекшілік роль атқаруға шақырды.- Менің ойымша, Батыс Балканның барлық елдері Европа елдері екендігін мойындау маңызды, сондықтан да аймақта тұрақтылық пен бейбітшілікті қамтамасыз ету үшін Европа жетекшілік роль көрсетуі керек.Германия дәл бүгін шешім қабылдамаймыз десе, Испания Косово тәуелсіздігін мойындамаймыз дегенді айтты
Косовоның премьер-министрі Хашим Тачи әлем елдеріне дипломатиялық мойындау туралы өтініш жасадық, алдағы сағаттарда алғашқы жауаптарды күтіп отырмыз деп айтты
Ресей БҰҰ-ның Бас хатшысы Ван Ги Мунге қайрылып, Косово тәуелсіздігін қабылдамауға шақырып отыр.

