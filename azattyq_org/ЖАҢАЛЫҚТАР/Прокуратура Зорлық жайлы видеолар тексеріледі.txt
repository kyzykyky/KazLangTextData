Әлеуметтік желілерде таралған адамды ұрып-соғу, соққыға жығу фактілері туралы видео материалдардың барлығы бұдан былай тіркеуге алынып, тергеу барысы қадағаланып отырады деп хабарлады бүгін Қазақстан бас прокуратурасы.
Қылмыстық-процессуалдық кодекстің 180 бабы бойынша бұқаралық ақпарат құралдарындағы ақпараттардың сотқа дейінгі тергеу жұмыстарын бастауға негіз бола алатынын айтқан прокуратура ішкі істер министрлігіне мұндай фактілерді сотқа дейінгі тергеудің ортақ реестріне тіркеп отыруды және тиісті шара қолдануды тапсырған.
Соңғы уақыттары әлеуметтік желілерде бір топ жастың жаппай төбелескені, басқа да аяусыз соққыға жығу туралы видеолар көбейді
28 сәуірде "Facebook" және "ВКонтакте" әлеуметтік желілерінде бірнеше жігіттің өздері құралпы бір жас жігітті ұрып-соғып жатқаны, Алматыда жас жігіттің қарт кісіні соққыға жығып кеткені туралы видеолар тараған.
