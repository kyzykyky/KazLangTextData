Қарағандыда коронавирустан қайтыс болған ер адамда ілеспе аурулар болған, ауруханаға түскен кезде жағдайы ауыр болған

"Қарағандыда коронавирустан қайтыс болған адам 1958 жылы туған
Провизорлық госпитальге түскен кезде дене қызуы 38,7 болған, демігіп, жөтеліп, әлсіздік барын, асқа тәбеті жоғын, дәм, иіс сезу қабілетінің азайғанын айтқан
COVID-19 ауыр түрі және екіжақты пневмония диагнозы анықталғаннан кейін инфекциялық ауруханаға жатқызылды
Коронавирус ауруын асқындырып жіберген" деді облыстық әкімдіктің баспасөз қызметінің өкілдері

Науқаста екінші дәрежедегі қант диабеті, артериалды гипертензия сияқты ілеспе аурулар болған.
Қарағанды облысында коронавирустан 5 адам қайтыс болған
1072 адамға вирус жұққан
379 адам жазылған
Денсаулық сақтау министрлігі 4 маусымда түнде коронавирустан төрт адамның қайтыс болғанын хабарлаған еді.
Елде коронавирустан барлығы 52 адам қайтыс болған
Бейсенбі күні денсаулық сақтау министрі Елжан Біртанов Қазақстанда коронавирус жұққан тағы 37 адам көз жұмған, бірақ олардың өліміне коронавирус емес, басқа ауру себеп деп мәлімдеді

