
Оңтүстік Қазақстан облысының Сарыағаш ауданында су басқан үйлер мен аулалар саны 169-ға жетті деп хабарлайды ҚазТАГ агенттігі.

"Ауданның Жылға елді мекенінде 37 үй мен 108 ауланы су басты
Қарақалпақ ауылында 9 үй мен 9 ауланы су басып, 2 үй қирады
Тасқұдық ауылында 2 үй мен 2 ауланы су басты" делінген төтенше жағдайлар министрлігінің баспасөз қызметі таратқан ақпаратта


Су басқан үйлер мен аулалардың көпшілігінен су өздігінен ағып кеткен
21 ауланың суын сорғызып шығарған
Қазір Сарыағаш ауданында құтқару жұмыстары аяқталған
Зардап шеккендер жоқ.

12 қаңтарда ауа райының жылынуы мен жаңбырдың салдарынан Сарыағаш ауданының Жылға ауылында 40 шақты үйді су басқан еді.

