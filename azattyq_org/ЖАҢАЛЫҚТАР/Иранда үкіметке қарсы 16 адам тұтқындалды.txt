
Иранда "үкіметке қарсы вебсайттарды материалмен қамтамасыз етіп отырды" деген күдікпен 16 адам тұтқындалды.

Оларға "батыстық және иранға қарсы ақпарат агенттіктерімен байланыс орнатты" деген айып тағылғаны туралы Иранның оңтүстік-шығысындағы Керман қаласының прокуроры Ахмад Горбаниге сілтеме жасап ресми ақпарат агенттігі хабарлады
Бірақ 16 адамның нақты қашан ұсталғаны және олардың аты-жөндері белгісіз.

Ақпаратта ұсталғандардың кейбірі "Түркия мен Малайзияда арнайы семинарларға қатысқаны" айтылған.

Иран полициясы бұл он алты адамнан өзге "әндері жасырын жолмен таралатын" танымал әнші Амир Таталоны да тұтқындаған.

