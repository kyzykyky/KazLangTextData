
Орталық сайлау комиссиясы (ОСК) Болат Әбілев пен Гүлжан Ерғалиеваны "Азат" ЖСДП атынан парламент мәжілісінң депутаттығына сайлау құқынан айырды деп хабарлайды орталық сайлау комиссиясының хатшысы Бақыт Мелдешовке сілтеген ҚазТАГ агенттігі.

ОСК сондай-ақ "Нұр Отан", Ауыл", "Әділет" және Патриоттар партиясынан ұсынылған өзге төрт үміткерді сайлауға қатысу құқынан айырған.

Мелдешов "оларды сайлау құқынан айыруға жеке табыстары туралы мәлеметтерді жасырып қалғаны себеп болды" деді.

ОСК бұған дейін "15 қаңтарда өтетін парламент сайлауына барлығы жеті саяси партия қатысады" деп хабарлаған.

