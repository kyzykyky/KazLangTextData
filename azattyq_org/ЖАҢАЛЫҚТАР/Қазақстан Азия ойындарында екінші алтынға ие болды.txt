Индонезияда өтіп жатқан Азия ойындарында қазақстандық Алексей Луценко велоспорттан топтық жарыста чемпион атанды
Күмісті жапониялық Фумиюки Беппи, қоланы таиландық Навиту Липхони иеленді.
Луценко 2014 жылғы Азия ойындарында да алтын алған

23 тамызда академиялық ескек есуде әйелдер арасындағы жекелей жарыста Александра Опачанова, стенда атудан Мария Дмитриенко қола медаль иеленді

Қазақстан спортшылары Джакартадағы Азия ойындарында 2 алтын, 6 күміс, 15 қоламен жалпы есепте 12-орында келеді
Бұған дейін семсерлесуден Дмитрий Алексанин Азия ойындарының чемпионы атанған.
Азия ойындарына 440 қазақстандық спортшы қатысып жатыр
Жарыстан хабар тарату үшін Азаттық тілшісі Джакартаға аттанған
Азиаданың барлық жаңалығын Азаттық сайтының арнайы парақшасынан оқи аласыздар
Азия ойындары қыркүйектің 2-cі күні аяқталады.
