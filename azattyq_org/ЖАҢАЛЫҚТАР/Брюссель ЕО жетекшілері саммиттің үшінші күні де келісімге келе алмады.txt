Бірнеше күнге созылған Брюссельдегі Еуроодақ саммиті жексенбі күні де нәтижесіз аяқталды
Жиында талқыланған басты мәселе - коронавирус індеті салдарынан туындаған экономикалық тығырықтан шығу.
Одақтың кейбір мүшелері (негізінен Дания, Австрия, Нидерланды, Финляндия, Швеция) экономиканы қалпына келтіруге жұмсалуы тиіс 750 миллиард еуро көлемінде қаржы тым көп және оны грант емес, қарыз ретінде беру керек деп санайды
Бұған індеттен көбірек зардап шеккен Италия, Испания сияқты мемлекеттер қарсы
Олар Еуроодақты күрделі кезеңде одақ мүшелеріне қажетті дәрежеде көмек бермеді деп кінәлады

19 шілдеде Венгрия премьер-министрі Виктор Орбан саммит мүшелерінің келісімге келе алмауын Нидерланды премьер-министрі Марк Рюттеден көрді
Reuters-дің жазуынша, оңшыл ұлтшыл Орбан сайлауда жеңіске жеткеннен кейін теңдесіз өкілетке қол жеткізген
Ол ЕО атқару органының шешіміне бірнеше рет қарсы шығып, демократиялық нормаларды бұзды деп Будапешті сынаған ЕО мүшелерін де кіналаған
Ақпарат құралдарына берген сұхбатында Орбан коммунистік режим құлатылған Венгрия демократиялық құндылықтарды бағалайды деп мәлімдеген
Демократиялық нормаларды сақтамайды деп сынға ілінген мемлекеттерді қаржылай көмектен айыру туралы мәселе саммитте қызу талқыланған

Жиын дүйсенбі күні Нұр-Сұлтан уақыты бойынша күндізгі сағат 12-де қайта жалғасады

Соңғы мәлімет бойынша, әлемде 14,5 млн адамнан коронавирус табылған
605 мыңнан астам адам қайтыс болған
8,1 млн адам жазылған

