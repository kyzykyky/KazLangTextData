Египет соты «Мұсылман бауырлар» қозғалысының рухани жетекшісі Мұхаммед Бадие және жеті адамды өмір бойы түрме жазасына кесті
Сот оларды былтыр жазда болған наразылық акциясы кезінде «зорлық-зомбылық жасауға азғырғаны үшін айыпты» деп таныған
Бұған дейін бұл адамдар өлім жазасына кесілген болатын, бірақ Египеттің жоғарғы мүфтиі ол үкімді бекітпей, істі қайта қарау үшін сотқа жіберген еді.
Сонымен бірге сенбі күні Египет соты қазіргі уақытта бой тасалап жүрген алты адамды өлім жазасына кесу туралы үкім шығарған.
Египетте Хосни Мүбәрак отставкаға кеткеннен кейін оның орнына ел президенті болып сайланған «Мұсылман бауырлар» қозғалысының өкілі Мұхаммед Мурсиді былтыр шілде айында әскерилер биліктен тайдырған соң шаппай шерулер қантөгіске ұласып, көп адам опат болған
Мурсиді қолдайтын мыңдаған адам түрмеге жабылды
«Мұсылман бауырлар» қозғалысы «террористік ұйым» деп танылып, оның қызметіне тыйым салынған.
Мурсидің билігі тұсында қорғаныс министрі болған Абдел Фаттах әл-Сиси биыл жазда Египет президенті болып сайланды
Ресми мәлімет бойынша, оның кандидатурасын дауыс беруге қатысқан сайлаушылардың 90 пайызы қолдаған.
