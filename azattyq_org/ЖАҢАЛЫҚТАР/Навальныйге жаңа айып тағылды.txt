
Ресей оппозициясының жетекшісі Алексей Навальныйге "косметикалық Yves Rocher компаниясының ресейлік бөлімшесіндегі алаяқтық әрекеттер бойынша қаржы жымқырды" деген жаңа айып тағылды
Ресей тергеу комитетінің хабарлауынша, Навальный мен оның ағасы Олег компаниядан "26 миллион рубль қаржы жымқырды" деген күдікке ілініп, компанияның сұрауы бойынша қылмыстық іс қозғалған.

Егер кінәсі дәлелденсе, Навальный 10 жылға дейін сотталуы мүмкін
Оппозиционер өзіне қарсы қозғалған істі "ақылға сыймайды" дейді.

Осы айдың басында сот Навальныйге "Кировлес" компаниясынан 16 иллион рубль қаржы жымқыру ісі бойынша тағылған айыпты күшінде қалдырып, оған бес жыл мерзімге шартты жаза тағайындаған.

Навальный тағылған айыпты мойындамайтынын мәлімдеп, қудалауларды Ресей президенті Владимир Путинді ашық сынап жүргенімен байланыстырады.

