Футболдан Қазақстанның екі командасы Еуропа лигасы іріктеу жарысын аяқтады

Еуропа лигасының екінші іріктеу кезеңінде Қазақстанның вице-чемпионы алматылық "Қайрат" Албанияда жергілікті "Скендербеу" командасынан 0:2 есебімен жеңілді
Осыдан он шақты күн бұрын Алматыда өткен матч 1:1 есебімен аяқталған
Қос кездесудің қорытындысы бойынша албаниялық клуб үшінші кезеңге өтті

Ал павлодарлық "Ертіс" сербиялық "Црвена Звезда" командасынан жеңілді
Павлодардағы бірінші матч 1:1 есебімен біткен
Ал 20 шілдедегі қарымта ойында сербиялық клуб 2:0 есебімен басым түсті

Биылғы Еуропаның клубтық жарыстарында тек "Астана" командасы қалды
Қазақстан чемпионы латвиялық "Спартак" командасын жеңіп, Чемпиондар лигасы іріктеуінің үшінші кезеңіне шыққан
Ендігі қарсыласы - польшалық "Легия" командасы

