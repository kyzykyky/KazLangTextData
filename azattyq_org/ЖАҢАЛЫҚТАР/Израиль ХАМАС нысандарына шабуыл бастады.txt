Израиль қарулы күштері Газа секторындағы ХАМАС ұйымының жасақтарына қарсы "Қорғаныс шебі" операциясының басталғанын хабарлады.
Израильдің өзін-өзі қорғау күштерінің өкілі, подполковник Питер Лернердің хабарлауынша, операция барысында ХАМАС-тың Изарильге шабуыл жасауда қолданылған нысандарына соққы беріліп жатыр.
Бұған дейін Израильдің өзін-өзі қорғау күштері Газа секторында жағдайдың шиеленісуіне байланысты резервтегі мың жарымға жуық адамның әскерге шақырылатынын хабарлаған
Израильдік және халықаралық агенттіктердің хабарлауынша, операция 8 шілдеге қараған түні басталған.
7 шілдеде Газа секторынан Израиль территориясына қарай ондаған зымыран атылған
Зымырандардың біразын зымыранға қарсы әуе қорғанысы жүйесі атып түсірген, кейбірі елді-мекендерге түскен.
Газа секторындағы жағдай соңғы күндері палестиналық жеткіншектің өлімінен кейін шиеленісе түскен
Мұның алдында 12 маусымда Иордан өзенінің батыс жағалауында ұрланған израильдік үш жасөспірімнің өлі денелері табылған.
