Бүгін, 1 қыркүйек күні Қазақстанда білім күні аталып өтеді
Елдегі бастауыш және орта білім беретін мектептерде жаңа оқу жылының басталғаны жарияланып, алғашқы қоңырау соғылды.
Қазақстан білім және ғылым министрлігінің мәліметі бойынша, биыл елде 270 мыңнан аса бала алғаш рет мектеп табалдырығын аттап, бірінші сыныпқа барады.
«Алдын ала мәліметтер бойынша, 2014-2015 оқу жылында күндізгі жалпы білім беретін мектептердегі оқушы саны – 2 миллион 498 мың 819 адам, олардың ішінде бірінші сыныпқа баратындары – 277 мың 575 бала» делінген министрлік хабарламасында.
