
Атыраудың 2-қалалық сот Атырау облысы әкімінің бұрынғы орынбасары Болат Дәукенов пен облыстық қаржы басқармасының бұрынғы бастығы Бауыржан Жантеміровті екі айға қамауға алуға санкция шығарды
Бұл туралы ҚазАқпарат агенттігі хабарлады


Бұл екі шенеунікті Атырау облыстық экономикалық және коррупциялық қылмыспен күрес департаменті 12 қыркүйекте тұтқындаған


Болат Дәукенов тамызда қызметінен кеткен облыстың бұрынғы әкімі Бергей Рысқалиевтің орынбасары болған.

Агенттіктің жазуынша, 7 қыркүйекте өз еркімен қызметінен босатылған Бауыржан Жантеміров облыстағы коррупциялық қылмыстарға қатысты тергеліп жатыр.

