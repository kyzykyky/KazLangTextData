
Техас штатының билігі осыдан екі ай бұрын қаза тапқан 3 жастағы ресейлік бала Макс Шаттоның (Максим Кузьмин) өліміне байланысты оны асырап алған отбасыға қатысты іс қозғамайтын болды
Баланың мәйітін тексерген тергеу орындары - төрт дәрігер де "ол кездейсоқ оқиғадан қайтыс болған" деген қорытынды жасады.

Ресей билігі Кузьминді асырап алған ерлі-зайыпты Алан мен Лора Шаттоны айыптап, бұл оқиғаны таяуда америкалық ата-аналардың ресейлік балаларды асырап алуына тыйым салатын заңға дәлел ретінде пайдаланған.

Қаңтар айында Кузьминді асырап алған анасы Лора Шатто баланы өз үйінің ауласында ес-түссіз жатқан жерінен тауып алғандарын хабарлаған
Алдын ала сараптама қорытындысында Максимнің денесінің бірнеше жері көгергені анықталған еді.

