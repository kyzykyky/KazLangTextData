Павлодар облысы әкімінің орынбасары Асхат Оралов коронавирус инфекциясын жұқтырып, ауруханаға жатқызылды
Бұл туралы облыс әкімдігінің баспасөз қызметіне сілтей отырып ҚазТАГ агенттігі хабарлады.
Хабарламаға сәйкес, Оралов дене қызуының көтерілуіне байланысты коронавирус тестін тапсырып, нәтижесі оң шыққан
Шенеунікпен байланыста болған адамдар анықталып, эпидемиологиялық зерттеу жүріп жатыр.
Облыс әкімдігінің барлық қызметкері коронавирус тестін тапсырған
Нәтижесі кейінірек хабарланады.
Облыс әкімі жұмысын видеоконференция арқылы жалғастырып отыр
Жеке қабылдаулар мен кездесулер тоқтатылған.
Павлодар облысы коронавирустан қаза тапқандар бойынша өңірлер арасында Нұр-Сұлтан қаласынан кейін екінші орында
Ресми дерек бойынша, облыста COVID-19 ауруынан 13 адам көз жұмған
Коронавирус инфекциясын жұқтырғандар саны – 442
Оның 59-ында ауру белгілері жоқ
Жазылып шыққаны – 188.
Отыз жастағы Оралов облыс әкімінің орынбасары болып 2019 жылдың сәуірінде тағайындалды.
Шенеуніктер арасында осыған дейін денсаулық сақтау министрі Елжан Біртановтың, мәжіліс депутаты Бекболат Тілеуханның, Тоқаевтың баспасөз хатшысы Берік Уәлидің коронавирус жұқтырғаны анықталған.
