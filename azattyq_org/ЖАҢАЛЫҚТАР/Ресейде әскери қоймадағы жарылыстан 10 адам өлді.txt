
Ресейдің Забайкалье аймағының Большая Тура және Кадахта ауылдарында оқ-дәрілер сақталған әскери қоймада болған жарылыс пен өрттен қаза тапқандар саны 10 адамға жеткені хабарланды
Жарылыстан 23 адам жараланған.

Ішкі істер министрлігінің аймақтық басқармасы қазір полиция Карымск және Шилкинск аудандарында снарядтарды іздестіріп жатқанын, жарылыстан эвакуацияланған жақын маңдағы тұрғындар үйлеріне тексерістен соң орала алатынын хабарлады.

Жарылыс болған әскери қоймаға жақын орналасқан Большая Тура ауылы қоршауға алынған.

Қоймада жарылыс пен өрт 29 сәуір күні басталған еді
Төтенше оқиғадан қоймаға жақын маңда тұратын екі мыңға тарта тұрғын басқа жаққа эвакуацияланды.

