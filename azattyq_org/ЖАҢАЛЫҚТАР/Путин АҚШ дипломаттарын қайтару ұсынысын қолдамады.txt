Ресей президенті Владимир Путин АҚШ-тың Мәскеу мен Санкт-Петербургтегі 35 дипломатын елден шығару туралы ұсынысты қолдамады

АҚШ дипломаттарын елдеріне қайтару туралы ұсынысты Ресей сыртқы істер министрі Сергей Лавров айтқан
АҚШ-тың кеше ресейлік 35 дипломатты шығару шешіміне наразы болған Ресей министрі америкалық дипломаттардың Мәскеудегі қойма мен саяжайын пайдалануына да тыйым салу керегін мәлімдеген.
Бейсенбі күні кешке АҚШ президенті Барак Обама ол елдегі сайлау науқаны кезінде Демократиялық партияның серверіне жасалған хакерлік шабуылға қатысты ресейлік 35 дипломатты айыптаған
Вашингтон мен Сан-Францискода қызмет ететін ол дипломаттар АҚШ-тан 72 сағаттың ішінде шығып кетуі керек болған
АҚШ ондағы Ресей елшілігінің екі саяжайын жауып, ресейлік бірнеше компания мен барлау басқармаларына және әлденеше адамға санкция салған

АҚШ-тың әрекетіне жауап ретінде америкалық дипломаттарды елден шығарып жібермейтінін айтқан Ресей президенті Владимир Путин «екі елдің қарым-қатынасын жаңа сайланған президент Дональд Трамп әкімшілігінің саясатына қарай өрбітеміз» деп мәлімдеді.
