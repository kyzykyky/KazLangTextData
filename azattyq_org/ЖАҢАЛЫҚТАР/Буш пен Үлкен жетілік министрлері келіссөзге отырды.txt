
Ғаламдық қаржы дағдарысын ауыздықтаудың ортақ жолын табу үшін Вашингтонда АҚШ президенті Джордж Буш пен “Үлкен жетілік” елдері қаржы министрлерінің келіссөзі басталды
Ақ үйдегі осы кездесуден бұрын дамыған 7 елдің қаржы министрлері мен Орталық банктерінің басшылары Вашингтонда қаржы дағдарысын ауыздықтаудың барлық амалын қарастыруға уәде берді
Олар қаржы нарығын қалпына келтіру үшін қоян-қолтық іс атқаратындарын мәлімдесті.Жетекші елдердің іс-әрекетіне қарамастан, жұма күні Америка мен Еуропаның және Азияның қор биржаларындағы бағаның құлдырауы жалғасты
АҚШ өнеркәсібінің доу-джонс индексі осы аптаны 18 %-ға құлдыраумен аяқтады
Мұнай бағасы да күрт төмендеді
Вашингтонда Ресейдің қаржы министрі Алексей Кудрин мәлімдегендей, “Үлкен жетіліктің” дағдарысқа қарсы амалдарды қарастыруына Ресей де атсалысады.

