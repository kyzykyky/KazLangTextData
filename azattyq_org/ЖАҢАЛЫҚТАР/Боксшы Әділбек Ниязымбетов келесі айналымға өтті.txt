
81 кг-ға дейінгі салмақта Олимпиада сынына түсіп жатқан боксшы Әділбек Ниязымбетов эквадорлық қарсыласы Карлос Меркадоны 13:5 есебімен жеңіп, ширек финалға шықты.

Ниязымбетовтің келесі айналымдағы қарсыласы Ираннан келген боксшы Ихсан Розбихани екендігі де мәлім болды.

Кеше Қазақстан боксшыларынан 49 кг салмақ бойынша Біржан Жақыпов, 64 кг салмақ бойынша Данияр Елеусінов те ширек финалға жолдама алған болатын.

