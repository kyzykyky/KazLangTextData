Қазақстанда COVID-19 дертіне шалдыққан 25 адамның жағдайы ауыр, олардың алтауының халі тым ауыр
Вирус жұқтырғандардың 85 пайызында симптом аз не байқалмайды
Бұл туралы 6 мамырдағы брифингте тауарлардың және қызметтердің сапасы мен қауіпсіздігін бақылау комитетінің төрағасы Тимур Сұлтанғазиев хабарлады.
Сұлтанғазиевтің сөзінше, кейінгі бір аптада елде инфекция тарауы тұрақталған, вирус жұқтырғандар саны 7 пайыздан төмен
3-5 мамыр арасында вирус тарауы 4 пайызды құраған.
Денсаулық сақтау министрлігінің өкілі кейінгі күндері коронавирус тесті өскені, қазір күніне 12 мың анализ алынып жатқанын мәлімдеді
Министрлік айдың соңына таман күніне 25 мың адамнан анализ алуды жоспарлайды.
6 мамыр 15.00-дегі ресми мәліметке сай, Қазақстанда 4298 адамнан коронавирус табылған
1299 адам дерттен айықты
29 адам қайтыс болды.
Денсаулық сақтау министрлігі мамырдың соңына дейін 5300 адамға вирус жұғады деп болжайды
Елде коронавирус тарауына байланысты 11 мамырға дейін төтенше жағдай және карантин жарияланған.
 
 
