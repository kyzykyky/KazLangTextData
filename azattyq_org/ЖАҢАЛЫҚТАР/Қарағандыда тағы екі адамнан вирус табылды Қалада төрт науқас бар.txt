26 наурыз кешкі сағат 21.00-дегі дерек бойынша, Қарағанды қаласында тағы екі адамның коронавирус жұқтырғаны белгілі болды
Бұл туралы денсаулық сақтау министрлігі хабарлады.
Қарағанды әкімдігінің дерегінше, екі адам 18 наурызда Франциядан ұшып келген, екеуі де ұшақтан түсе сала, карантинге жатқызылған
Жергілікті билік қаладағы төрт адамнан да карантинде жатқанда вирус табылғанын, сондықтан қалада карантин жариялауға негіз жоғын айтады

Елде қазір 111 адамға вирус жұққаны анықталды: Алматыда - 40 адам, Нұр-Сұлтанда - 61 адам, Қарағандыда - төрт адам, Шымкентте - екі адам, Алматы облысында - бір адам, Ақтөбе облысында - бір адам, Жамбыл облысында - бір адам, Солтүстік Қазақстан облысында бір адам.
26 наурыз кешкісін Нұр-Сұлтанда бір әйел адам Covid-19 дертінен қайтыс болды
25 наурызда Алматыда бір, Нұр-Сұлтанда бір науқас дертінен айыққан еді

Қазақстанда коронавирусқа байланысты 15 сәуірге дейін төтенше жағдай
19 наурыздан бастап Алматы мен Нұр-Сұлтан қалалары карантинге көшті.
28 наурыздан бастап елдегі ірі үш қалада - Алматы, Нұр-Сұлтан, Шымкентте мынандай шектеулер қойылады:
Өткен жылдың соңында Қытайда алғаш рет тіркелгелі бері әлемде коронавирус 480 мыңнан астам адамға жұқты
Содан бері 21 мыңнан аса адам қаза болып, 115 мыңнан астам науқас дерттен айықты
Дүниежүзілік денсаулық сақтау ұйымы Covid-19 коронавирусын "пандемия" деп жариялаған.
