Шымкент қаласында коронавирус табылған соң қаланың кіреберісіне 12 блокпост қойылды.
Полицейлер мен дәрігерлер Шымкентке кіретін әрбір көлікті тоқтатып, адамдардың дене қызуын өлшеп жатыр
Жергілікті әкімдіктің хабарлауынша, бұл бекеттерде полиция, дәрігерлер, жедел-жәрдем, төтенше жағдай қызметкерлері тәулік бойы қызмет етеді.
24 наурыз кешкісін Шымкентте 1996 жылы туған адамнан коронавирус табылған
Ресми дерек бойынша, ол қалаға бірнеше күн бұрын Нұр-Сұлтаннан келген.
Қазақстанда коронавирусқа байланысты 15 сәуірге дейін төтенше жағдай
19 наурыздан бастап Алматы мен Нұр-Сұлтан қалалары карантинге көшті
​Осыдан кейін екі қалада оқитын я уақытша жүрген адамдар өз қалаларына жаппай қайта бастаған.
Қарай отырыңыз: Қазақстандағы коронавирус динамикасы
Қазіргі дерек бойынша, Қазақстанда 79 адам коронавирус жұқтырған
Алматыда - 31 адам, Нұр-Сұлтанда - 41 адам, Қарағандыда - 2 адам, Алматы облысында - бір адам, Ақтөбе облысында - бір адам, Шымкентте - бір адам, Жамбыл облысында - бір адам, Солтүстік Қазақстан облысында бір адам емделіп жатыр.
