«Тұлпар-8» тұрғын үй кешенінің 30-дан астам үлескері Астанада рұқсат етілген наразылық жиынын өткізді
Олар 6 жыл бойы үй салып бітпей жатқан ASI құрылыс компаниясының мүлкін тұтқындауды талап етті.
Бірнеше ай бұрын құрылыс салушы 49 үлескермен келісім-шартты үзгенін хабарлаған
Компания жер учаскесін алу кезінде қиындық көріп, пәтерлерді салып бітпегенін мәлімдеген.
"2008 жылы дағдарыс кезінде бұл пәтерлерді сатып алғанда біз алғашқы жарна төлегенбіз
Көбіміз - жалақысы аз мемлекеттік қызметкерлерміз
Жиырма пайыздық алдын ала төлемді жабу үшін кейбіріміз несие алдық
Күте-күте шаршадық, пәтерімізді берсін" деді Азаттыққа үлескер Мәдина Балғабаева.
Азаматтық белсенді Махамбет Әбжанның сөзінше, үлескерлер қала әкімдігінен бұл мәселені бақылауға алып, құрылыс компаниясының мүлкін (жерін, есеп-шоттары мен салынып бітпеген секцияларды) тұтқындауды сұрамақшы.
Наразы үлескерлер ASI құрылыс компаниясына бірнеше мәрте арызданса да, еш нәтиже шықпағанын айтты.
