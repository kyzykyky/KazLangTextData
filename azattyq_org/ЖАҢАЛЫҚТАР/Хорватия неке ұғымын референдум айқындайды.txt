
Бүгін Хорватияда бір жынысты адамдар арасындағы неке мәселесі бойынша референдум өтіп жатыр
Конституцияда жазылған неке деген ұғым тек ер мен әйелдің жұбайлық одағын білдіре ме, жоқ болмаса бір жыныстылар арасындағы одаққа қатысты да айтыла ма деген даулы сауалға шешуші жауапты референдум нәтижесі бермек.

Сенбі күні ел астанасы Загребте жүздеген адам жиналып, бір жыныстылар некесіне қарсылық білдірген.

Бір жыныстылар некесіне қарсы болып отьрған католик шіркеуі мен оппозициялық Хорватия демократиялық одағы партиясы бұл мәселені бүкілхалықтық референдумда дауысқа қою арқылы шешу туралы бастаманы қолдаған
Үкімет, құқыққорғаушылар мен елге танымал бірқатар тұлғалар референдум өткізу идеясына қарсы болған еді.

Қоғамдық пікірді зерттеу мақсатында жүргізілген сауалнама нәтижесі бойынша, тұрғындардың басым бөлігі бір жыныстылар некесін заңдастыруға қарсы.

Еуропа Одағына кіргеніне көп болмаған Хорватияның қазіргі солшыл центристер басқаратын үкіметі болашақта бір жыныстылар некесі заңдастырылуы мүмкін екенін жоққа шығармайды.

