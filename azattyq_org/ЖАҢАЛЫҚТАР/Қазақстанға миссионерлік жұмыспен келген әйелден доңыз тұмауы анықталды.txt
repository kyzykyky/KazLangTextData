
Дюссельдорфтан Астанаға «Дюссельдорф-Киев-Астана» бағытымен 26-шілде күні ұшып келген әйелден A/H1N1 диагнозы анықталды, — деп хабарлайды ҚР Төтенше жағдайлар министрлігінің баспасөз қызметі.Әуежайда доңыз тұмауымен ауырды деп күдіктелген әйелді мемлекеттік эпидемиялық бақылау мекемесі тексеріп, оған A/H1N1 диагнозын қойған
Германияның азаматшасы Қазақстанға миссионерлік жұмыспен 12 баланы бастап келген
Қазір әйел мен балалар дәрігерлердің бақылауында.Бұл Қазақстанда тіркелген жетінші жағдай болып отыр
Бұған дейін Лондоннан оралған оқушылардың доңыз тұмауымен емделіп жатқанын хабарлағанбыз
Доңыз тұмауының пайда болуына байланысты Денсаулық сақтау министрлігінен Астана қалалық денсаулық сақтау департаментіне 3,9 миллион теңге (26 мың доллар) қаражат бөлініп, арнайы штаб құрылды.

