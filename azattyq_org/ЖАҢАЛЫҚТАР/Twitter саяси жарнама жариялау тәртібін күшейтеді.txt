Twitter әлеуметтік желісі жарнаманы кім ілгенін көрсете алатын тетік ойлап тапты
Twitter блогында жарияланған мәлімдеме бойынша, әзірге ол АҚШ-тағы саяси жарнамаларға қатысты ғана жұмыс істейді
Келешекте ол тетікпен кез-келген жарнаманы тексеруге болады.
Қолданушылар арнайы құрылған интернет-парақшаға кіріп, іздеу қызметі арқылы кез-келген жарнамалық твитті және жарнама беруші туралы тиісті ақпаратты таба алады.
Егер жарнама саяси мазмұнда болса, онда қосымша мәліметтер, оны ілуге төленген қаржы көлемі және оның қандай аудиторияға арналғаны көрініп тұрады.
Жаңа қызмет АҚШ-тағы сайлау кампаниясы кезінде ілінген жарнаманың қайдан берілгенін анықтауға көмектесетіні айтылады.
Бұған дейін Twitter Ресейдің АҚШ-тағы сайлауға киліккенімен байланысты 200-ге тарта аккаунтты бұғаттаған.
Facebook компаниясы бұған дейін ресейлік қолданушылардың желіде сатып алған жарнамасының АҚШ-та 2016 жылы өткен президент сайлауымен ықтимал байланысы туралы зерттеуін жариялаған
Мұндай жарнамалық хабарламаларды шамамен 10 миллионға тарта қолданушы көрген
Бұдан кейін Facebook саяси жарнамаға бақылауды күшейткен
Әлеуметтік желі жарнаманы кім бергенін және оның қайда орналасқанын тексереді.
