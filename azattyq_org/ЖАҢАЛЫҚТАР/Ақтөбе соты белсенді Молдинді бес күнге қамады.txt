Ақтөбе қаласы мамандандырылған әкімшілік соты 5 шілде күні белсенді Әлібек Молдинді бес тәулікке қамады
Бұл туралы Ақтөбе облыстық сотының баспасөз қызметі хабарлайды.
Соттың мәліметінше, 4 шілде күнгі сағат 11.05 шамасында полиция қызметкерлері Әлібек Молдиннің үстінен әкімшілік хаттама толтырмақ болып, оның өздерімен бірге полиция бөлімшесіне баруын өтінген
Әлібек Молдин полицияның талабына бағынбаған.
Сот қала тұрғынын «полицияға бағынбады» (Әкімшілік кодекстің 667-бабы) деп айыптады
Белсенді сот үкімімен келіспейді.
- Менің [Мұхтар] Әблязовпен де, оның қозғалысымен (ҚДТ - ред.) де еш байланысым жоқ
Бірақ азаматтық позициясы бар, қоғамдағы келеңсіздіктер туралы пікірімді еркін айтып жүрген азаматпын
Сондықтан билік менен 6 шілде күні наразылық білдіреді деп алдын-ала сақтанса керек
Бұл тапсырыспен істелген іс, - деді Әлібек Молдин Азаттыққа телефонмен.
Ақтөбе полициясы Молдинді 4 шілдеде ұстаған
Ол 9 маусым президент сайлауы қарсаңында әкімшілік сот қаулысымен үш тәулікке қамалған болатын
Ол кезде Әлібек Молдинге "6 маусым күні автокөлігінің терезесінен көшеге қоқыс лақтырды" деген айып тағылған
Молдин "ешқандай тас лақтырмағанын, билік сайлау алдында шу шығарады деп қамағанын" айтқан
Ол қамаудан шыққан соң сот қаулысына қатысты апелляциялық шағым түсірген
1 шілде күні апелляциялық алқа белсенділер шағымын қанағаттандырмаған.
Сыншылардың пайымдауынша, Қазақстан билігі "6 шілдеде наразылық шарасы болады" деп қауіптеніп, алдын ала "шаралар" қолданып жатыр

4 шілдеде Қазақстан бас прокуратурасы мәлімдеме жасап, "6 шілдеде заңсыз митингіге шыққандар" жазаланатынын ескертті
Мәлімдеме Қазақстанда қызметіне тыйым салынған ҚДТ ұйымының жетекшісі, қуғындағы банкир Мұхтар Әблязовтың әлеуметтік желі арқылы тұрғындарды 6 шілде Астана күні митингіге шақырып жатқан сәтте жарияланды.
