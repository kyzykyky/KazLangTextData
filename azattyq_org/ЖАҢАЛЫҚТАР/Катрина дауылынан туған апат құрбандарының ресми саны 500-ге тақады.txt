
НЬЮ-ОРЛЕАН
Кеше АҚШ-тың төтенше жағдайлар бойынша федералдық агенттігінің директоры Майкл Браун қызметінен кетті
Ол - “Катрина” дауылынан апатқа ұшыраған аймақтарға дер кезінде көмек бермегені үшін өткір сынға тап болған-ды
Ал осы күні президент Дж.Буш дауылдан әсіресе қатты зардап шеккен Нью-Орлеан қаласындағы ахуалмен танысты
Дж.Буш федералдық билік негізінен қара нәсілділер тұратын Нью-Орлеанға көмекке қасақана асықпады деген пікірді жоққа шығарды
Сапар соңында Дж.Буш федераллдық үкімет Луизиана штатының губернаторымен және Нью-Орлеан әкімімен қоян-қолтық жұмыс істейтін болады деп сөз берді
Ресми мәлімет бойынша, Нью-Орлеан қаласы мен Луизиана және Миссисипи штаттарында құрбан болғандардың саны 500-ге тақады.

