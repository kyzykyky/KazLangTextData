Шри-Ланкада жарылыстардан қаза тапқандар саны 310-ға жетті
Кем дегенде 480 адам жараланған
Бұл туралы NewsFirst сайты хабарлады.
Шри-Ланка денсаулық сақтау министрлігінің дерегінше, денесі табылған қырықтан аса адамның кім екені әлі анықталмаған

Жарылысты әлі ешкім мойнына алмады

Жексенбі, 21 сәуірде Шри-Ланканың түрлі аумағында сегіз жарылыс болған
Оның төртеуі - қонақ үйде, үшеуі - шіркеуде болды
Тағы бір жарылыс туралы әзірге толымды дерек жоқ.
Жарылыстың басым бөлігі - Коломбо қаласында болған
Ел астанасының солтүстігіне қарай орналасқан Негомбо және шығыс жағалаудағы Баттикалоа қаласындағы шіркеулер де бүлінген.
Шри-Ланка билігі жарылыстарды жергілікті исламшыл "Жамаат ат-Таухид әл-Ватания" тобынан көреді
Биліктің хабарлауынша, жергілікті экстремистерге халықаралық "желі" көмектескен
AFP агенттігінің жазуынша, сәуірдің басында халықаралық барлау Шри-Ланка билігіне исламшылдардың елде бірнеше теракті ұйымдастырып жатқанын ескерткен

Жарылыстарға қатысы болуы мүмкін деген күдікпен 40 азамат ұсталған
Олардың барлығы - Шри-Ланка азаматы

23 сәуірден бастап ел аумағында төтенше жағдай жарияланды

Instagram бізге жазылыңыз
