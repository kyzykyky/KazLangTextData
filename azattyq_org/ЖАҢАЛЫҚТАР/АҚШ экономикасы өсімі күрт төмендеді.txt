АҚШ сауда министрлігі биылғы жылдың алғашқы тоқсанында елде экономикалық өсім жылдық өсімнің 0,2 пайызын ғана құрағанын хабарлады
Министрлік дерегінше, бұл өткен жылдың соңындағы көрсеткіштен 11 есеге, ал сарапшылар болжаған көрсеткіштен бес есеге төмен.
Бұл ақпараттан соң АҚШ-тың орталық банкі - Федералдық резерв жүйесі экономикалық жағдайды төмен бағалаған мәлімдеме жасады
Белгіленген уақыттан бір ай ерте жасалған мәлімдемеде егер елдегі жұмыспен қамтылу деңгейінің тұрақты түрде көтерілсе, орталық банктің федералдық несие мөлшерлемесін көтеретіні айтылған.
Әлемдік қаржы нарықтары Федералдық қаржы жүйесінің мәлімдемесін мұқият бақылап отыр
Себебі АҚШ-та несие мөлшерлемесінің артуы әлемде де бұл тенденцияның қайталануына әкеп соқтырады.
Сарапшылар АҚШ-тағы несие мөлшерлемесі маусым айында көтеріледі деп болжам жасайды
Бірақ экономикалық өсім туралы мәліметтер көңіл көншітпейтіндіктен Федералдық қаржы жүйесі несие мөлшерлемесін көбейтуді күзге қалдыруы да мүмкін.
