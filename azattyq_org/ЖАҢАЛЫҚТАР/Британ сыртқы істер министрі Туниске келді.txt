
Ұлыбритания сыртқы істер министрі Уильям Хейг Солтүстік Африка мен Таяу Шығыс елдеріне үш күндік сапарын Тунистен бастады.Британ сыртқы істер министрлігі таратқан мәлімдемеде, Хейгтің бұл елге сапарының мақсаты – «демократиялық өзгерістер жүргізуге ниет танытып отырған Тунистің жаңа билігіне қолдау білдіру» екендігі айтылған.Британ министрі Тунисті 23 жыл басқарған бұрынғы президент Зин әл-Әбидин Бен Әли елдегі жаппай наразылық шарасынан кейін қаңтардың 14-і Сауд Арабиясына қашып кеткелі бері бұл елге сапармен келген алғашқы жоғары дәрежелі шетелдік саясаткер болып отыр.Үш күндік сапары кезінде Уильям Хейг бес мемлекетте болып, Тунис пен Египеттегі соңғы оқиғаларды талқыламақ.

