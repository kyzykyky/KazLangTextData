Иранның IRNA агенттігі осы елдің рухани көсемі Аятолла Әли Хаменеидің қуық безіне операция жасату үшін ауруханаға түскенін хабарлады
Операция Тегерандағы үкіметтік ауруханада 8 қыркүйек күні таңертең "сәтімен" жасалған.
75 жастағы Аятолла Әли Хаменеи Ирандағы барлық мемлекеттік маңызы бар мәселелерде соңғы шешімді қабылдайды
Ол 1989 жылдан бері Иранның жоғарғы рухани көсемі болып отыр.
Иранның мемлекеттік телеарнасы Хаменеи операцияға дейін ем шарасына қатысты "ешқандай алаңдаушылығы жоқ екенін" айтқан дейді.

Иран мемлекеттік БАҚ-тарында рухани көсемнің денсаулық жағдайы туралы көп хабарлана бермейді.
