
Жергілікті шенеуніктердің хабарлауынша, елдің солтүстігіндегі Бағлан провинциясында болған тасқыннан 100 шақты адам қаза тапқан
7 маусым күні аймақ басшысы Нур Мохаммад Гозар Азаттыққа тасқыннан Гухаргахи-Нур ауданының тұрғындары зардап шеккенін айтты


Гозардың мәліметіне қарағанда, аудан тұрғындары 6 маусым күні басталған тасқын кезінде үйлерінен қашып, су жетпейтін биік жерлерге жиналған.

Ауғанстанда бірнеше жыл болған құрғақшылықтан кейін биыл жауын-шашын көп болып тұр
Сәуір, мамыр айларында болған нөсерлерден елдің солтүстік-батыс аймақтарының жүз шақты тұрғыны опат болып, мыңдаған адам баспаналарынан айрылған еді.

