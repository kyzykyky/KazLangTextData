Швейцарияның Ньон қаласында УЕФА Чемпиондар лигасы мен Еуропа лигасы іріктеу кезеңінің жеребесі тартылып, Қазақстан командалары қарсыластарын білді.
Қазақстанның былтырғы чемпионы, іріктеуді екінші кезеңінен бастайтын "Астана" Литваның "Жальгирис" командасымен кездеседі
Алғашқы матч 12/13 шілдеде Вильнюсте, қарымта ойын 19/20 шілдеде Астанада өтеді

Еуропа лигасының іріктеуіне қатысатын алматылық "Қайрат" алғашқы кезеңде албаниялық "Теута" клубымен ойнайды

"Ақтөбе" венгриялық "МТК Будапешт" клубымен кездеседі.
Ал "Ордабасы" сербиялық "Чукарички" клубымен екінші кезең жолдамасын сарапқа салады

Еуропа лигасының бірінші іріктеу кезеңінің алғашқы матчы 30 маусымда, қарымта ойын 7 шілдеде өтеді

Былтыр "Астана" командасы іріктеуден өтіп, Чемпиондар лигасының топтық кезеңінде ойнаған
Ал "Қайрат" Еуропа лигасы іріктеуінің плей-офф кезеңіне дейін жеткен

