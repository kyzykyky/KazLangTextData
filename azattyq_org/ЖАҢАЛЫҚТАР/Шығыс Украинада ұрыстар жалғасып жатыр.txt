Өткен тәулікте Украинаның шығысында сепаратистермен болған ұрыста украиналық әскерилерден 5 адам қаза тауып, 17 кісі жараланған
Бұл туралы аймақтағы антитеррорлық операцияның баспасөз хатшысы Алексей Дмитрашковский хабарлады.
Ол Славянск маңындағы әскерилер блок-постын сепаратистер минометтен атқылағанын айтады
Бұл шабуылдан украиналық үш әскери қаза тауып, тағы төртеуі жараланған.
Луганск облысындағы Нижняя Ольховка елдімекені маңында колоннаға жасалған шабуылдан екі әскери қызметші мерт болып, сегіз адам жараланған
Және сепаратистер орнатқан фугас жарылысына тап болған жаяу әскер машинасында отырған украиналық бес сарбаз контузия алған.
Бұған дейін Украина президенті Петр Порошенко елдің шығысындағы атысты тоқтата тұру мерзімі 30 маусым күнгі сағат 22-ге дейін ұзартылатынын мәлімдеген еді
Бірақ аталған аймақта үкімет күштері мен өздерін өздері жариялаған «Донецк халық республикасы» және «Луганск халық республикасы» өкілдері арасында қарулы қақтығыстар жалғасып жатыр.
