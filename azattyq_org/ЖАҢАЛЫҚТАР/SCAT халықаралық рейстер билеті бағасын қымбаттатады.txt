SCAT әуе компаниясы 25 тамыздан бастап халықаралық бағыттарға ұшақ билеті бағасын 20 пайызға қымбаттатпақ

Компания баспасөз қызметінің хабарлауынша, билет бағасының қымбаттауы Қазақстан үкіметінің теңге бағамын еркін айналымға жіберуімен және авиация саласында қызмет көрсету шығындарының көпшілігі АҚШ долларымен өтелетінімен байланысты.
Бірер күн бұрын Air Astana компаниясы да теңге бағамының еркін айналымға жіберілуіне байланысты халықаралық бағыттарға билет құнының 25 пайызға қымбаттатқаны хабарланған.
