Куба АҚШ президенті әкімшілігімен екі ел қарым-қатынасын қалпына келтіру жөніндегі келіссөзде келісілген елу үш саяси тұтқынды түрмеден босатты
Бұл жайында Reuters агенттігіне аты-жөнін атамаған Ақ үй өкілі хабарлаған.
Куба бұл қадамы арқылы қаңтардың 21-і мен 22-сі күндері Гаванада өтетін америка-куба диалогының келесі кезеңі алдында тұрған кедергіні жойған
Дегенмен, Ақ үй өкілі АҚШ қамауда отырған кубалық басқа да саяси тұтқындарды босатуға күш сала беретінін айтады.
Ақ үй қаңтардың 12-сінде Конгресс өкілдеріне екі ел дипломатиялық қарым-қатынасын қалпына келтіру үшін түрмеден босатылуы тиіс кубалық диссиденттер тізімін тапсырған.
Конгресс мүшелері соңғы апталарда Барак Обама әкімшілігін Гавананы "ар-ұждан тұтқындарын" босатуға берген уәдесін орындата алмай отыр деп сынаған.
Таяу күндері Обама әкімшілігі Кубамен туристік және іскерлік байланыстарды жеңілдететін, Конгрестің мақұлдауын қажет етпейтін бірқатар шаралар қабылдамақ.​
Ақ үй осыдан 53 жыл бұрын жабылып қалған АҚШ-тың Гаванадағы елшілігін қайта ашуды мақсат етіп отыр
Барак Обама әкімшілігі республикашылар басым Конгресс таяу болашақта Кубаға салынған эмбаргоны толықтай жоюға келіседі деген үмітте.
