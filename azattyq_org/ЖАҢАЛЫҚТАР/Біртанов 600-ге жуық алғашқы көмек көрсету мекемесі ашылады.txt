Қазақстан денсаулық сақтау министрі Елжан Біртановтың айтуынша, алдағы үш жылда Қазақстанда ауылды жерлерде 600-ге жуық алғашқы көмек көрсету мекемесі ашылады

Министр 5 наурызда Астанада өткен баспасөз мәслихатында үш жыл көлемінде елдегі ауыл-аймақтар мен елдімекендердегі дәрігерлер тапшылығы жүз пайыз шешілетінін айтты

Біртанов "ауруларды алдын алу шаралары мен алғашқы көмекке кететін шығын мөлшері 40 пайызға өсіп, 60 пайызға жететінін" мәлімдеді

"Вакцинация, скрининг санын көбейтіп, тегін дәрі-дәрмектердің санын арттырамыз
Мақсатымыз - елдегі медицинаның қолжетімділігін арттырып, сапасын көтеру " деді министр баспасөз мәслихатында

Біртановтың мәлімдеуінше, Қазақстанның жеті облысындағы ауруханаларды, перзентханаларды, туберкулез орталықтарын күрделі жөндеу үшін 120 миллиард теңге инвестиция бөлінеді

Қазақстан денсаулық сақтау министрлігінің дерегінше, "елде бір дәрігер орта есеппен 2200-ге жуық адамға қызмет көрсетеді, ал дамыған елдерде дәрігер жүктемесі айтарлықтай төмен – 1500 адамнан аз"

Жыл сайын Қазақстанда зейнеткерлер мен созылмалы дертке шалдыққан тұрғындар тегін дәрілердің жетпей жатқанын айтып жиі шағынады

Емхана мен дәрігерге мұқтаж ауыл
21 ақпан 2019 жыл

No media source currently available

