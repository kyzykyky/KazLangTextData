
Египет астанасы Каир қаласында елдің бұрынғы президенті Мұхаммед Мурсиге және оны қолдайтын «Мұсылман бауырлар» қозғалысына мүше 14 адамға қатысты қозғалған іс бойынша сот тыңдауы басталмақ


Сот процесі өтетін Каирдегі полиция академиясының ғимаратына Мурсиді тікұшақпен жеткізгені хабарланды.

Оларға қарсы іс 2012 жылдың желтоқсанында Мурсидің жақтастары мен қарсыластары арасында болған қақтығыстарға, ондағы адам шығынына байланысты қозғалған
Егер сот айыпты деп тапса, олар өмір бойы түрмеге қамалуы немесе өлім жазасына кесілуі мүмкін.

Мурсидің жақтастары оларға «әділетсіз айып тағылғанын» айтып, жұртты жаппай наразылық танытуға шақырған.

2012 жылы жазда Египет президенті болып сайланған Мұхаммед Мурсиді 2013 жылы шілде айында әскерилер биліктен шеттеткен еді
Ол содан бері қамауда отыр.

