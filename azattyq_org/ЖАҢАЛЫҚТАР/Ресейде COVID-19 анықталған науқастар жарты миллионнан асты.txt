Өткен тәулікте Ресейде коронавирус инфекциясы 8799 адамнан табылған
Эпидемия басталғалы бері жарты миллионнан астам адамға вирус жұққан
Бір күнде 174 адам қайтыс болды
Барлығы 6,5 мыңнан астам адам көз жұмған

Роспотребнадзор мәліметінше, елде бір күнде 330 мыңдай тест жүргізілген
Шамамен 322 мың адам медицина қызметкерлерінің бақылауына алынған

Осы апта ортасында Дүниежүзілік денсаулық сақтау ұйымының өкілі Ресейде коронавируспен байланысты адам өлімі көрсеткішінің төмен болу себебін түсіндіру қиын деп мәлімдеген еді
ДДСҰ өкілінің айтуынша, Ресейдің халық санын есепке алғанда COVID-19-дан қайтыс болғандар саны өзге елдермен салыстырғанда төмен

Бұған дейін бірқатар халықаралық басылымдар Ресейде коронавирустан қайтыс болғандар саны ресми статистикада келтірілген көрсеткіштен 70 пайызға артық болуы мүмкін деп топшылаған
Тәуелсіз сарапшылар аймақ басшылары деректерді бұрмалауы мүмкін деп санайды
Ал билік мұны жоққа шығарады.
Оқи отырыңыз: Ресей батыс басылымдарын вирустан қайтыс болғандар саны туралы мақалаларды жоққа шығаруға шақырды
