
"Байқоңырдан ұшырылған қазақстандық "ҚазСат-3" спутнигі Жер орбитасына шығарылды" деп хабарлайды ресейлік "Роскосмос" агенттігі.

"ҚазСат-3" спутнигі 28 сәуір күні Астана уақыты бойынша сағат 10:25-те ресейлік "Протон-М" зымыран тасығышымен ұшырылған еді
Спутник 28 сәуір күні Астана уақыты бойынша 19:57-де зымыран тасығыштан ажырап, орбитаға шығарылған.

"ҚазСат-3" спутнигі Қазақстан аумағында және көршілес елдерге байланыс қызметі, телехабарлар тарату және интернет байланысы қызметін көрсетуге арналған.

Қазақстан 2006 жылы - "ҚазСат-1", 2011 жылы "ҚазСат-2" спутнигін ғарышқа ұшырған
Қызмет ету мерзімі 10 жылға жарамды делінген "ҚазСат-1" екі жылдан кейін істен шығып қалған
"ҚазСат-2" спутнигі қазір бірқалыпты жұмыс істеп тұр.

