
Дүйсенбіге қараған түні Астанада үш қабатты жатақханада өрт шықты деп хабарлады Қазақстан төтенше жағдайлар министрлігінің баспасөз қызметі.

Ақпаратқа қарағанда, ғимараттың бірінші қабатындағы ағаш қабырғасы өртенген.

«Жалын көлемі 6 шаршы метрді қамтыған
55 адам қауіпсіз жерге көшірілді
Өрт салдарынан түтінге уланып қалған бір жасқа толмаған сәби мен 18 жастағы бойжеткен ауруханаға жеткізілді», - делінген төтенше жағдайлар министрлігінің хабарламасында.

Өртке қарсы күрес қызметінің 20 адамы және 5 техникасының күшімен өрт сөндірілген.

