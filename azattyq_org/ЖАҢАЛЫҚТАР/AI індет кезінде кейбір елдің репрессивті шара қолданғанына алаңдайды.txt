Шығыс Еуропа және Орталық Азия елдерінің үкіметтері адам құқығы саласында алған міндеттемелерін орындамай, COVID-19 індетімен күресте репрессивті шаралар қолданып жатыр
Халықаралық Amnesty International (AI) адам құқығын қорғау ұйымының 29 сәуірде жарияланған баяндамасында осылай деп айтылады
Зерттеу авторлары Ресей мен бұрынғы СССР құрамында болған Шығыс Еуропа және Орталық Азияның бірқатар елдеріндегі жағдайды саралаған

Құқық қорғаушылардың пікірінше, кейбір мемлекеттер мен аймақта билік пандемияны "адам құқығын таптау мүмкіндігі" ретінде қарастырады
Amnesty International сарапшысының пікірінше, Қазақстанда "билік тұрғындар далаға шықпауы үшін көп қабатты үйлердің есігін дәнекерлейді"
Ал Шешенстанда полицейлер медициналық маска тақпағаны үшін адамдарды ұрып-соғады

Оқи отырыңыз: "Билік асыра сілтеп жатыр"
Human Rights Watch пандемия кезіндегі Қазақстандағы адам құқығының жайына алаңдайды
Шығыс Еуропа және Орталық Азия елдерінің билігі үкіметке бағытталған сынды тұншықтыру үшін тұрақты түрде репрессивті амалдарға жүгінеді
Баяндамада әлеуметтік желі қолданушылары, журналистер мен медицина қызметкерлерін жауапкершілікке тарту оқиғалары мысал ретінде келтіріледі
Amnesty International өкілдерінің ойынша, билік эпидемияның шынайы ауқымын жасырып, медицинаның қордаланған мәселелері туралы мәліметтің тарауына кедергі келтіру үшін жалған ақпаратпен күрес шараларын қолдануы мүмкін

Ұйымның Орталық Азия жөніндегі сарапшысы Хизер Макгиллдің айтуынша, билік "қоғам денсаулығын қорғаудан гөрі өзгеше ойлайтындарды басып-жаншуға" көбірек мүдделі
Оның пікірінше, індет кезінде кез келген қатаң шара адам құқығы саласындағы стандарттарға сәйкес болуы керек

Telegram бізге жазылыңыз
