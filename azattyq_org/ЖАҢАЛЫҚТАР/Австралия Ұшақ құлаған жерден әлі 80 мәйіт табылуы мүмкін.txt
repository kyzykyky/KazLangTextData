Австралия сыртқы істер министрі Джулия Бишоп Украинаның шығысындағы малайзиялық ұшақ құлаған жерден әлі 80-нен астам мүрде табылуы мүмкін деп мәлімдеді.
Джулия Бишоп "Украина билігінің Австралия мен Нидерланд полициясы мен сарапшылардың ұшақ құлаған жерге баруын қолдағанын, бірақ ол аймақта ұрыс жүріп жатқанын" айтты
Ол "сарапшылардың апат орнына баруына Ресей ерекше кедергі келтіріп жатыр" деген қаупін білдірді

Халықаралық сарапшылар тобы Украина әскері мен ресейшіл сепаратистер арасындағы қақтығыстар салдарынан соңғы төрт күн бойы ұшақ құлаған жерге бара алмады.
Украина әскері ұшақ құлаған аймақтың (Донецк пен Луганск облыстарының аралығы) бір бөлігін ғана бақылап отыр

17 шілде күні Украинаның Донецк облысындаңы ресейшіл сепаратистер шоғырланған аумаққа Малайзия әуе компаниясының Boeing 777 жолаушылар ұшағы құлап, бортындағы 298 адам түгел қаза тапқан еді
Ұшақты жерден зымыранмен атқан деген болжам бар.
 
