Өзбекстанда Ұлттық қауіпсіздік қызметінің 40-қа жуық офицері қызметтен босатылып, тұтқындалды
Өзбекстан үкіметіне жақын дереккөзінің 2 шілдеде Азаттықтың Өзбек қызметіне хабарлауынша, тұтқындалғандар арасында ұлттық қауіпсіздік қызметіндегі ең ықпалды шенеуніктердің бірі полковник Жавдат Шарифходжаев бар.
Бірақ әзірге қауіпсіздік қызметі офицерлерінің қызметтен босатылғаны, я тұтқындалғаны туралы ресим ақпарат жарияланған жоқ.
Маусым айының басында Өзбекстанда мемлекеттік кеден комитетінің 100-ге тарта қызметкері коррупциялық айыптармен қызметтен босатылып, тұтқындалған.
Кейбір ақпараттарға қарағанда, тұтқындалғандар арасында ұлттық қауіпсіздік қызметінің контрабандамен күрес департаментінің басшысы Азиз Абдурахмонов пен оның орынбасары Азиз Хасанов та бар.
