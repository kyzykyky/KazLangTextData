
Қазақстандықтардың мемлекет басшысы Нұрсұлтан Назарбаевқа «тікелей желінің» веб-порталы арқылы қойған, эфирден айтылмаған сұрақтарына 10-желтоқсанға дейін БАҚ-та жауап беріледі«Мәдениет және ақпарат министрлігіне сәрсенбіге дейін үкіметтің құрамына кіретін және мемлекет басшысына есеп беретін министрліктер мен ведомстволар жауаптарының кестесін жасауды тапсырамын», — деді ҚР премьер-министрі Кәрім Мәсімов бүгін.Оның айтуынша құзырлы мекемелердің жауаптары осы аптаның сәрсенбісінен бастап, 10-желтоқсанға дейін мемлекеттік БАҚ-та жарияланады.Бұдан бұрын хабарлағанымыздай, Қазақстан президенті Нұрсұлтан Назарбаев өткен аптаның жұма күні мемлекеттік телеарналар мен радионың тікелей эфирінде азаматтардың сұрақтарына жауап берді
Ақпарат көздерінің хабарлауынша, Нұрсұлтан Назарбаев 2 сағат 50 минут уақыттай республика халқынан келіп түскен 32 мыңнан астам сауалдың 40 шақтысына ғана жауап беріп үлгерген.

