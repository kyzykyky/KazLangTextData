
Түркияның Сома қаласында өткен аптада көмір шахтасында болған апатқа байланысты "қызметіне немқұрайлы қарады" деген күдікпен 25 адам ұсталды


Жергілікті ақпарат құралдарының хабарлауынша, ұсталғандардың арасында шахтаны игеруші компанияның басшылары, оның ішінде шахтаның бас менеджері мен өндірісті басқарушы директоры бар
Сот олардың үшеуін қамауға алған
Олардың аты-жөні әзірге белгісіз.

13 мамыр күні Сома қаласында шахтадағы жарылыс пен өрт болып, 301 адам құрбан болған еді
Апат орнындағы құтқару жұмыстары 17 мамыр күні аяқталған
Түркия тарихында шахтада мұндай ауқымдағы апат бұрын-соңды болмаған.

Билік өкілдері мен кеніш басшылығы апат немқұрайдылықтан болмағанын, шахтада ұдайы тексеру жасалып тұрғанын айтады.

