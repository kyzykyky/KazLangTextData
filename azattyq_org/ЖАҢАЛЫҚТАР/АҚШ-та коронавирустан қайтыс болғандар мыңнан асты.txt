АҚШ-та коронавирус жұқтырғандар 68 500-ге жуықтап, аурудан қайтыс болғандар мыңнан асты
Бұл туралы COVID-19 инфекциясын жұқтырғандар жайлы ақпарат тарататын сайт хабарлады

Джонс Хопкинс университеті ашқан сайт дерегінше, 26 наурызда АҚШ-та коронавирустан қаза тапқандар 1032-ге жеткен
Бір күн бұрын вирустан қайтыс болғандар 827 болған еді

АҚШ коронавирус жұқтырғандар саны бойынша Қытай мен Италиядан кейін үшінші орында тұр

26 наурыздағы мәлімет бойынша, әлемде коронавирус жұқтырғандар 471 мыңнан асып, 21 295 адам қайтыс болған
114 мыңнан аса адам айыққан

Мамандар вирусты анықтайтын тест жетіспегендіктен әлемде нақты қанша адамның коронавирус жұқтырғанын анықтау мүмкін емес, сырқаттар саны әлдеқайда көп болуы мүмкін дейді

 
