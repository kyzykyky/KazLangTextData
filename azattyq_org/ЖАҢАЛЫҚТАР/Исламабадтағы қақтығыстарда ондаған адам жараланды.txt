Сенбі күні Пәкістан астанасында демонстранттар мен полиция қақтығысып, кемінде 50 адам зардап шеккен, олардың жетеуі – құқық органдарының өкілдері
Жараланғандардың арасында 17 әйел бар деп хабарлады дәрігерлер
Қақтығыстар тыйылмай отырғандықтан, зардап шегушілер саны көбеюі мүмкін дейді билік өкілдері.
Бұл қақтығыстар парламент үйі алдына шатыр тіккен наразылардың премьер-министр кеңсесіне басып кіруге жасаған әрекетінен соң басталған
Полиция шерушілерге қарсы көзден жас ағызатын газ шашып, резеңке оқтар қолданған.
Пәкістанда 15 тамыздан бері жалғасып жатқан үкіметке қарсы шерулерге дінбасы Тахир уль-Қадри мен оппозициялық саясаткер, бұрынғы крикет ойыншысы Имран Хан жетекшілік етеді
Наразылар премьер-министр Наваз Шарифтің отставкаға кетуін талап етіп жатыр.
Имран Хан мен Тахир уль-Қадри премьер-министр Наваз Шарифті «коррупция мен заңсыз бизнеске қатысы бар» деп айыптайды
Олар Наваз Шариф 2013 жылғы жалпыхалықтық сайлаулар нәтижесін бұрмалау арқылы жеңіске жеткен деп санайды.
