
Қазақстан үкіметінің отставкаға кеткені туралы жұма күні үкімет отырысында премьер-министрі Кәрім Мәсімов мәлімдеді.«Қазақстан республикасы Конституциясына сәйкес, біз үкімет құрамындағы жұмысымызды аяқтаймыз», - деді ол.Ол осы кезге дейін өзімен бірге үкімет құрамында еңбек еткендердің барлығына алғыс білдірді.«Біз қолымыздан келгеннің бәрін істедік
Енді өзгелер бұдан да жақсы істесін», - деп мәлімдеді 2007 жылдан осы қызметте істеп келген Кәрім Мәсімов.Қазақстан заңы бойынша, жаңадан сайланған президенттің инаугурациясы өткен соң үкімет премьер-министрмен бірге толық құрамда отставкаға кетеді.Сәуірдің 3-і күні кезектен тыс президент сайлауының ресми қортындысы бойынша кезекті мерзімге Қазақстан президенті болып сайланған Нұрсұлтан Назарбаевтың инаугурациясы бүгін таңертең Астанада өтті.Президент премьер-министр қызметіне лайықты деп тапқан адамның кандидатурасын өзін қолдайтын «Нұр Отан» партиясының парламенттегі фракциясының қарауына бүгін түстен кейін ұсынады.Жаңа үкіметтің құрамы президент өз жарлығымен премьер-министрді қызметке тағайындағаннан кейін жасақталады.

