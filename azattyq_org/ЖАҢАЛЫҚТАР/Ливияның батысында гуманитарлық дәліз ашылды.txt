
БҰҰ-ның азық-түлік жөніндегі агенттігі жаңа гуманитарлық дәліз арқылы Ливияның батысындағы халықты азық-түлікпен қамтамасыз ете бастағанын хабарлады.Дүниежүзіліқ азық-түлік бағдарламасының мәліметінше, жаңа дәліз арқылы жіберілетін азық-түлік айына 50 мыңға жуық адамға жетеді
Азық-түлік тиелген жүк көліктері Ливияға Тунистен барған
Гуманитарлық көмек ливиялық "Қызыл крест" ұйымы арқылы Триполи мен бірнеше қаладағы қарапайым халыққа берілетін болады
БҰҰ-ның айтуынша, Ливия үкіметі өз бақылауындағы аймақтарға БҰҰ өкілдерін жіберуге уәде еткен
Алайда Каддафи үкіметі Мисуратада соғыс қимылдарын тоқтату жөніндегі БҰҰ-ның өтінішін орындаудан бас тартып отыр
Муаммар Каддафидің әскерилері бірнеше күннен бері Мисуратаны бомбылап жатыр
Қала тұрғындары азық-түлік пен дәрі-дәрмектерге тапшы болып отыр.

