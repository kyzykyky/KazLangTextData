Қазақстанның ұлттық экономика министрлігі жанар-жағармай өнімдерінің бөлшек саудадағы бағасының шегін белгіледі

Ұлттық экономика министрі Ерболат Досаевтың министрлік сайтында 21 тамыз күні жарияланған бұйрығы бойынша, енді дизель отынының бір литрінің бағасы - 115 теңгеден, АИ-80 маркалы бензин - 89 теңгеден, АИ-92/93 маркалы бензин - 128 теңгеден аспауы керек

Бұған дейін Алматыда дизель отынының литрі – 115 теңге, АИ-80 маркалы бензин – 89 теңге, сұранысқа ие АИ-92 маркалы бензині – 115 теңге, ал АИ-96 маркалы бензин 145 теңгеден болған.
Бірақ соңғы кездері жанармай құю бекеттерінде, әсіресе ресейлік бензин сатушыларда сұранысқа ие АИ-92 маркалы бензиннің тапшылығы сезіле бастаған.
Осы аптада АИ-95 маркалы бензин қымбаттап кеткен еді
Бұл бензиннің бір литрін Helios – 154 теңгеден, «Газпромнефть» – 153 теңгеден (кей бекеттерінде 163 теңгеден), «ҚазМұнайГаз» 150 теңгеден сатып жатыр.
Ал АИ-96 маркалы бензиннің бір литрі - 153 теңге.
