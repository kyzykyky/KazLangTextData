
ТЕҺРАН
Иранның ресми ақпарат агенттігі хабарлағандай, бүгін Иранның оңтүстігіндегі 2 қаласы Дезфул және Абаданда шағын 2 бомба жарылып, 4 кісі жараланды
Бомбалар қала әкімдерінің кеңселеріне қойылған көрінеді
Дезфул мен Абадан қалалары - өткен жылы Иран үкіметі мен жергілікті азын-аулақ араб қауымдастығы қақтығысқан мұнайға бай Хузистан өлкесінде орналасқан
Осы өлкенің әкімшілік орталығы – арабтар басым тұратын Ахфаз қаласын соңғы бірнеше айда талай жарылыс дүр сілкіндірді
Ресми Теһран жергілікті халық толқуын көрші Ирақта шоғырланған британ армиясы қоздырып отыр деп айыптады
Ресми Лондон оны мойындамайды.

