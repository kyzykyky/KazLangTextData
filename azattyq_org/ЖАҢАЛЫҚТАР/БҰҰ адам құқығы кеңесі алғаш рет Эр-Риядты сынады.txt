Сауд Арабиясын адам құқығы мен бостандығын шектеп отырғаны үшін сынаған мәлімдемеге БҰҰ-ның адам құқығы жөніндегі кеңесіне мүше 36 ел (арасында Еуропа одағы құрамындағы 28 мемлекет бар) қол қойған
Құқық қорғаушы кеңес 2006 жылы құрылғаннан бері Эр-Риядты алғаш рет сынға алды.
Мәлімдеме авторлары Сауд Арабиясы билігін өткен жылы түрмеге қамалған құқық қорғаушы әйелдерді босатуға шақырған
Белсенділердің мәліметінше, билік тұтқындағы әйелдерге қысым жасап, азаптаған
Қамауда отырғандардың арасында Сауд Арабиясында әйелдердің автокөлік жүргізу құқығы үшін күрескендер де бар
Жыл басында жарияланған Дүниежүзілік банк рейтингінде Сауд Арабиясы гендерлік теңдік бойынша ең төменгі – 187-орында тұр.
Бұған қоса мәлімдеме авторлары Эр-Рияд 2018 жылы қазанда Сауд Арабиясының Стамбулдағы консулдығында өлтірілген журналист Жамал Хашоггидің қазасы туралы істі тергеуге болысуы тиіс деп санайды
АҚШ-та тұрған, The Washington Post басылымына мақалалар жазған Хашогги соңғы жылдары Сауд Арабиясы билігінің саясатын сынап жүрген
Түркия мен АҚШ арнайы қызметтері журналисті өлтіруге Сауд Арабиясы жоғары билігі өкілдерінің қатысы болуы мүмкін деп санайды
Эр-Рияд бұл айыптауды жоққа шығарады.
Telegram бізге жазылыңыз
