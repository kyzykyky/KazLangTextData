Бішкек қаласының Октябрь аудандық соты 30 қазанда Алмазбек Атамбаевтың бұрынғы кеңесшісі Икрамжан Илмияновті жеті жылға бас бостандығынан айырды.
Сот 2017 жылғы президент кампаниясы кезінде 150 мың доллар көлемінде ақша жымқырды деп айыпталған Илмияновті кінәлі деп тапты
Ол тағылған айыптарды жоққа шығарды

Сот бұған қоса, Илмияновтің мүліктерін кәмпескелеп, 160 мың сом (2,240 доллар) көлемінде айыппұл төлеуді міндеттеді


Жоғары инстанцияға жазған хатында Илмиянов өзінің кінәсі дәлелденбегенін, соттан дұрыс шешім шығаруды сұраған.
Қырғызстанның бұрынғы президенті Алмазбек Атамбаевтың кеңесшісі болған Икрамжан Илмиянов 2018 жылы қазан айында Ресейдің Татарстан республикасында ұсталып, кейінірек Қырғызстанға экстрадицияланған


Сарапшылар Илмияновті Атамбаевтың ең жақын серіктерінің бірі деп санайды
Әуел баста Атамбаевтың жүргізушісі болған Илмиянов президент кеңесшісі қызметіне дейін өскен


Қырғызстанды 2011-2017 жылдар аралығында басқарған 63 жастағы Алмазбек Атамбаев қазір Қырғызстанның мемлекеттік ұлттық қауіпсіздік комитетінің тергеу изоляторында отыр
Оған арнайы депутат комиссиясы алты айып артқан
Оның ішінде "Алмазбек Атамбаев аты-шулы қылмыскер Әзиз Батукаевты заңсыз босатуға араласты", "Бішкек жылу электр станциясын жаңарту кезінде және оған көмір жеткізу кезінде жемқорлыққа қатысты" деген айыптар бар
Алмазбек Атамбаев мұндай айыптаулардың артында саяси мақсат бар деп есептейді.
Ішкі істер министрлігіне тергеуге баруға бас тартқандықтан 7-8 тамызда Шу облысының Қой-Таш ауылында "бұрынғы президент Атамбаевты тергеуге мәжбүрлеп әкелу шарасы" өткен
Шара барысында арнайы қызмет өкілі қаза болып, 170-тен астам адам жараланды, 79-ы - полиция қызметкері.
