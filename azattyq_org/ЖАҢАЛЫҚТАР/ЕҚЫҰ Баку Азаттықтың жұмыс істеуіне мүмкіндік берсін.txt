ЕҚЫҰ Азаттықтың Бакудегі бюросы тінтіліп, жабылғанын айыптап, әзербайжан билігінің әрекетін "баспасөз бостандығы мен ой-пікір еркіндігіне қатаң соққы беру" деп бағалады.
Ұйымның баспасөз еркіндігі жөніндегі өкілі Дуня Миятовичтің мәлімдеуінше, Баку "Азаттықтың Бакудегі бюросының қызметін қайта жалғастыруына мүмкіндік беріп, елде сыни ой-пікірдің болуын қамтамасыз етуі тиіс".
Желтоқсанның 26-сында прокуратура өкілдері Азаттықтың Бакудегі бюросын тінтіп, құжаттар мен файлдарды, құрал-жабдықтарды тәркілеп әкетіп, редакция есігін мөрлеп кеткен
Сол күннің ертеңінде бюроның 12 қызметкерін тергеуге ұстап әкетіп, кейін тергеу мәліметтері туралы ешкімге тас жармайтыны туралы қолхат жазған соң босатылған.
Желтоқсанның 29-ында бюроның басқа да қызметкерлері тергеуге шақыртылған.
