
АҚШ сенбі күні Украина астанасында Тәуелсіздік алаңындағы бейбіт жиынға қатысушыларға милицияның күш қолданғанын айыптады
Украина билігін азаматтардың пікір еркіндігі мен жиын өткізу бостандығын құрметтеуге шақырған АҚШ мемлекеттік департаментінің мәлімдемесінде екі ел арасындағы қарым-қатынас – жалпыға ортақ құндылықтарды құрметтеуге байланысты екендігі айтылған.

Сонымен бірге АҚШ «еуропалық өркенді демократияға» қол жеткізуді аңсаған Украина азаматтарының ынта-тілегіне қолдау білдірген
Украина үшін «еуропалық интеграция – экономикалық даму және демократияны нығайтудың ең сенімді жолы» делінген мәлімдемеде.

30 қараша күні таңға жуық Киевтегі Тәуелсіздік алаңында Еуропа Одағымен ассоциация келісімін жасаудан бас тартқан биліктің шешіміне наразылар шеруін милицияның арнайы жасағы күшпен тарқатты
Куәгерлердің айтуынша, милиция алаңда тұрғандарды резеңке таяқпен сабап, ондаған адам жарақат алған.

Украина президенті Виктор Янукович Тәуелсіздік алаңында болған оқиғаға «қатты қапалы» екенін мәлімдеп, бас прокуратураға «кінәлілерді анықтап, жазалауды» тапсырды.

Украина оппозициясы үкіметтің отставкаға кетуін талап етіп, «ұлттық жиын» (вече) өткізетіндерін мәлімдеді
Кейбір оппозиция қайраткерлері «бүкілхалықтық ереуіл» бастауға шақырды.

