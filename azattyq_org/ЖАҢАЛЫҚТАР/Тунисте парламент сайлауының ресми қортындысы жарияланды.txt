
Тунистің орталық сайлау комиссиясы ел парламентіне өткен сайлаудың түпкілікті қортындысын шығарды
«Эннахда» исламшыл партиясы парламенттегі 217 орынның 90-ын иеленді.

Ал республикалық конгресс партиясына 30 орын бұйырса, «Эттакатол» социал-демократиялық партиясы 21 мандатқа ие болған.

Сол сияқты, оппозициялық Прогрессивтік демократиялық партия мен «әл-Аридха» партиясына да парламенттен орын тиген.

Жаңадан сайланған парламент елдің жаңа конституциясының жобасын әзірлеп, 2012-2013 жылдарға дейін жұмыс істейтін үкіметті құрады.

Араб елдеріндегі толқулардың бастауы болған Тунисте қазанның 23-і күні өткен демократиялық сайлауларда дауыс беруге халықтың 90 пайызы қатысты.

