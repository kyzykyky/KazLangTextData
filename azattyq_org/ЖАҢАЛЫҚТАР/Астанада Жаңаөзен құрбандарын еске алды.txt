
Қазақстан тәуелсіздігі күні Астанада бір топ қоғамдық белсенді осыдан екі жыл бұрын Маңғыстау облысындағы Жаңаөзен қаласы мен Шетпе станциясында құрбан болғандарды еске алды
Олар бұрын саяси қуғын-сүргін құрбандары ескерткіші тұрған, ал қазір Қазақстан бас флагштогы орналасқан жерге гүл қойып, марқұмдарға құран бағыштады.

Шараға қатысқан белсенділер Жаңаөзендегі қанды оқиға 1986 жылы Алматыдағы қазақ жастарының қарсылық шеруін басып-жаншу оқиғасы сияқты әлі күнге түбегейлі зерттеліп, ашылмай келе жатқанын айтты.

2011 жылы Маңғыстау облысында мұнайшылар еңбекақы өсіріп, әлеуметтік жеңілдік көрсету туралы талап қойып, бірнеше айға жалғасқан наразылық акциясын ұйымдастырған еді
Ереуіл 16 желтоқсанда Жаңаөзендегі алаңда полицияның жұртқа оқ атуына ұласты
Жаңаөзен мен Шетпедегі оқиғалардан 17 бейбіт тұрғын мерт болып, 100-ден аса адам жараланған.

Кейін «Жаңаөзен ісі» бойынша 30-ға жуық мұнайшы мен қоғамдық белсенді «жаппай тәртіпсіздік ұйымдастырды» деген айыппен, сол сияқтыбірнеше жергілікті шенеунік пен полиция қызметкері «қызмет бабын асырған» деген айып бойынша сотталған еді.

