
Ресей ішкі істер министрлігі "өткен жексенбіде Воронеж облысында Тәжікстан пойызына шабуыл жасағандар - бұзақылар" деп мәлімдеді.

Ресейдің көлік министрлігі бұған дейін жолаушылар келе жатқан пойыз вагондарына белгісіз адамдар тас лақтырып, 16 вагонның терезесін сындырғанын хабарлаған еді.

Азаттықтың Тәжік қызметіне берген жауабында Тәжікстан мемлекеттік теміржол компаниясының өкілі Мәскеу-Душанбе және Мәскеу-Худжанд бағыттарында кетіп бара жатқан екі пойызға шабуыл жасалғанын айтқан
Компания ресейлік әріптестеріне бұл оқиғаны жан-жақты тексеруді талап етіп, наразылық нотасын жолдаған.

Тәжікстанның Мәскеудегі елшілігі қызметкері жолаушылар пойызына шабуыл жасағандар "ұлтшылдық сипаттағы ұрандар айтып айғайлағандарын" мәлімдеді
Бірақ Ресей жағы шабуылдың ұлтшылдық астары барын жоққа шығарып, оқиғаны тексеріп жатқанын ғана хабарлады.

