9 маусымда түскі сағат 12:30 шамасында Шымкенттегі Момышұлы - Тәуке хан көшелері қиылысында полиция сол маңда жүрген жиырмаға тарта азаматты ұстап әкетті
Оқиғаға куә болған Азаттық тілшісінің айтуынша, ұсталған азаматтар жиналып, ұран көтермеген
Бірақ соған қарамастан сол маңды қоршаған полиция келген адамдардың бәрін көлікке отырғызған
Олардың кейбірі оқиға басталмай тұрып Азаттық тілшісіне сайлауға байланысты шеруге келгенін айтқан

"Не үшін ұстап жатсыз?" деп сұраған кейбір азаматқа полиция қызметкерлері "аты-жөніңізді анықтаймыз" деп жауап берсе, біріне мүлде түсіндірмеген.
No media source currently available
9 маусым елде кезектен тыс президент сайлауы өтіп жатқан кезде Алматыдағы ескі алаңда полиция "бойкот!" "бостандық!" деп айғайлаған ондаған (кейбір ақпарат құралдары жүзден астам адамның ұсталғанын хабарлады) азаматты ұстап әкетті
Полиция олармен бірге Азаттық тілшісі Петр Троценконы да ұстаған
Human Rights Watch ұйымының зерттеушісі Мира Ритман Алматыда AFP тілшісі Крис Риклтонның да ұсталғанын хабарлап, автозактан түсірілген суретін жариялады.
Құқық қорғау орындары оқиғаға түсініктеме бермеді

 
