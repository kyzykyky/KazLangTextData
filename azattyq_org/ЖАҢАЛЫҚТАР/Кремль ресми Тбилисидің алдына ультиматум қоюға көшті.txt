
Бүгін Ресей грузин-абхаз жанжалы аумағынан әскерін толық шығаратынын жариялап, Грузия әскеріне қаруын тастау туралы үзілді-кесілді шарт – ультиматум қойды
Бітімгершілік күштерінің қолбасшысы Сергей Чабан мәлімдегендей, басқаша жағдайда Ресей жағы күш қолданады
Қаруды ТМД-ның ұжымдық күштерінің бақылау постарына тапсыру керек
Ультиматум қойылғанын Ресейдің қорғаныс министрлігі растады
Оның алдында грузин-абхаз жанжалы аумағы – Грузияның Зугдиди ауданына - ТМД-ның бітімгершілік күштеріне Ресей қосымша әскерін жіберген болатын
Абхазияның қарулы құрамалары Кодор шатқалының жоғарғы бөлігін бомбалап жатқанын Абхазиядағы БҰҰ-ның бақылаушылары растады.

