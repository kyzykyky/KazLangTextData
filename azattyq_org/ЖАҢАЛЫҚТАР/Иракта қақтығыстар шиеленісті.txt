Ирак астанасы Бағдат түбінде көтерілісшілер (ИШИМ) мен үкімет әскері соғысып жатыр
Бабиль провинциясының шенеунігі Хасан Фадамның хабарлауынша, Журф әл-Сахар қаласында болған ұрыстан кейін оқиға орнында Ирак армиясының 9 солдаты мен содырлардың ондаған мәйіті қалған
Балад қаласында жанкешті үкімет сарбаздарының ортасына көлікпен келіп жарылған
Бұл жарылыстан сегіз солдат қаза тауып, 23-і жараланған.
Ал Ирактың солтүстігінде ИШИМ (Ирак пен Шам ислам мемлекеті ұйымы) мен күрд әскері соғысқан
Ұрыстан екі жақтың 100 шақты жауынгері қаза тапқан
ИШИМ содырлары күрдтердің Замар қаласын басып алмақшы болған
Күрд әскерилері "шабуылды тойтарғандарын" хабарлады.
 
 
