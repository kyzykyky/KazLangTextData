
Ресейде парламент сайлауына наразылық танытуға қатысқаны үшін 15 күнге қамалған танымал блоггер, саяси белсенді Алексей Навальный абақтыдан босап шықты.

Навальный желтоқсанның 5-інде Мәскеуде тұтқындалған 300-ге тарта наразылық танытушының бірі
Наразылық танытушылар билікті Ресейдегі парламент сайлауы әділетсіз өтті, билеуші "Единая Россия" партиясына бұра тартты деп айыптаған болатын.

10 желтоқсанда Мәскеуде 50 мыңға жуық адам Кремльге жақын алаңға жиналып, қайтадан парламент сайлауын өткізуді талап еткен.

