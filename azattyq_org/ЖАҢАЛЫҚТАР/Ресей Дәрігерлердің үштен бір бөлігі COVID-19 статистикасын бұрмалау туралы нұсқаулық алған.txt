Ресейде коронавирус жұққан науқастарды емдеген дәрігерлердің шамамен үштен бір бөлігі COVID-19 індетіне байланысты статистиканы бұрмалау туралы “нұсқаулық” алған
Жаңа зерттеу қорытындысы осыны көрсеткен.
Сауалнама қорытындысына сәйкес, зерттеуге қатысқан дәрігерлердің 35,8 пайызы "шифрлау жүйесінің" көмегімен коронавирус жұққан науқастар саны мен адам өлімі көрсеткішін түзету туралы "нұсқаулық" алғанын растаған
Шифрлау жүйесі әдетте науқас өлімінің себебін анықтау үшін қолданылады

1-15 мамыр аралығында жүргізілген сауалнамаға 509 респондент қатысқан
Зерттеу Ресей коронавирустан қайтыс болғандар санын төмендетіп көрсетеді (атап айтқанда вирустан қайтыс болғандарды өзге аурудан, оның ішінде пневмониядан қайтыс болды деп көрсетуі мүмкін) деген болжам пайда болған кезде өткізіліп отыр.
Оқи отырыңыз: "Дағыстанда 650-ден астам адам пневмониядан қайтыс болды"
Сауалнама орысша сөйлейтін дәрігерлер арасында танымал "Дәрігер нұсқаулығы" (Руководство врача) смартфон қосымшасы арқылы жүргізілген
Қосымша иесі, "Медицинские информационные решения" компаниясының бас директоры Константин Комановтың айтуынша, тіркелген қолданушылар қосымшадағы ақпаратты қолдану үшін және зерттеуге қатысу үшін медицина қызметкері екенін дәлелдеуі тиіс

Соңғы ақпарат бойынша, Ресейде 326 мыңнан астам адамға вирус жұққан, 3249 адам қайтыс болған
Ресейде адам өлімі көрсеткіші ғаламдық індеттен қатты зардап шеккен елдермен салыстырғанда төмен.
