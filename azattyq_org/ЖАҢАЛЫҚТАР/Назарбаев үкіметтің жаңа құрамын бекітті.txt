Қазақстан президенті Нұрсұлтан Назарбаев үкіметтің жаңа құрамын бекітті
Бұл туралы Ақорданың баспасөз қызметі хабарлады.
Президенттің 25 ақпанда шығарған жарлығымен Әлихан Смайлов премьер-министрдің бірінші орынбасары - қаржы министрі қызметіне тағайындалды.
Гүлшара Әбдіхалықова мен Жеңіс Қасымбек премьер-министрдің орынбасарлары болып тағайындалды.
Бейбіт Атамқұлов - сыртқы істер министрі, Нұрлан Ермекбаев - қорғаныс министрі, Ерлан Тұрғымбаев - ішкі істер министрі қызметіне тағайындалды.
Бердібек Сапарбаев - еңбек және әлеуметтік қорғау министрі, Руслан Дәленов - ұлттық экономика министрі, Күләш Шәмшидинова - білім және ғылым министрі, Сапархан Омаров - ауыл шаруашылығы министрі, Роман Скляр - индустрия және инфраструктуралық даму министрі, Дәурен Абаев - ақпарат және қоғамдық даму министрі, Марат Бекетаев - әділет министрі, Елжан Біртанов - денсаулық сақтау министрі, Арыстанбек Мұхамедиұлы - мәдениет және спорт министрі, Асқар Жұмағалиев - цифрлық даму, қорғаныс және аэроғарыш өнеркәсібі министрі, Қанат Бозымбаев - энергетика министрі болып тағайындалды.
Бұған дейін Назарбаев Асқар Маминді елдің премьер-министрі етіп тағайындаған
Өткен аптада Назарбаев "экономиканың сапалы өсіміне қажетті ынталандыру жасамады және халықпен жұмыс істей алмады" деп үкімет жұмысын сынағаннан кейін Бақытжан Сағынтаев басқарған министрлер кабинеті тараған болатын.
Instagram бізге жазылыңыз
