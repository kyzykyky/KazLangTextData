Қыркүйектің 26-сы күні Шымкенттегі Түркістан облысының қылмыстық істер жөніндегі мамандандырылған ауданаралық соты Сарыағаш ауданы Абай ауылында "зорланған баланың" ісі бойынша сот тергеуін бастады
Азаттық тілшісінің хабарлауынша, сот отырысы жабық өтіп жатыр.
Видео: Шымкентте сот "зорланған бала" ісін қарай бастады
No media source currently available
Іске төрағалық етіп жатқан Самиддин Темірәлиевтің Азаттыққа айтуынша, сот тергеуі Қылмыстық кодекстің 121-бабы бойынша ("Сексуалдық сипаттағы зорлық-зомбылық әрекеттер") қаралып жатыр
Айыпталушы - 2002 жылы туған кәмелетке толмаған бала
Жәбірленуші де кәмелетке толмаған
Айыпталушы да ,жәбірленуші де, олардың заңды өкілдері мен адвокаттары да сот отырысына қатысып жатыр
Істі 12 алқа би қарайды.
Тамыз айында Қазақстан Бас прокуратурасының тергеу тобы Түркістан облысы (бұрынғы Оңтүстік Қазақстан облысы) Абай ауылында "зорланған бала" ісі бойынша 14 кешенді сот сараптамасы мен төрт түрлі зерттеу жүргізілгенін мәлімдеген.
"Төрт күдіктінің ішінде біреуі ғана 14 жасқа толған
Оның ісі Қылмыстық кодекстің 121-бабының 4-бөлігіне ("Кәмелетке толмаған балаға қатысты сексуалдық сипаттағы зорлық-зомбылық әрекеттері") сәйкес деп танылды
Қалғандарына қатысты қылмыстық іс тоқтатылды
Себебі олар 14 жасқа толмаған
Оқиғаның басқа мән-жайы жарияланбайды" деп хабарлаған Бас прокуратураның баспасөз қызметі.
Биыл 13 наурызда Сарыағаш ауданындағы Абай ауылында тұратын Шарипа Батырбекова Азаттыққа жеті жастағы жиенін 2017 жылдың тамызынан бері жоғарғы сынып оқушылары бірнеше мәрте "ұрып, зорлағанын" айтқан
Ол жергілікті полицияға дер кезінде шағымданғанымен, тек үшінші рет барғанда ғана арызын қабылдағанын жеткізген
Бұл хабар әлеуметтік желіге кең тарап, жергілікті БАҚ-тың назарына ілініп, әлеуметтің ашу-ызасын тудырып, қатты талқылауға ұласқан.
