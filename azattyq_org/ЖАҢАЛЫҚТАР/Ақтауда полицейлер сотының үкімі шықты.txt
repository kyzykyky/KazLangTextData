
Ақтауда өтіп жатқан полицейлер сотында дүйсенбі күні түстен кейін сот төрайымы Гүлмаржан Әділсұлтани бес полицейге шыққан үкімді оқыды.

Сотқа қатысып жатқан блогшы Дина Байділдаеваның Twitter-дегі жазбаларына қарағанда, судья Маңғыстау облыстық ішкі істер департаменті (ІІД) бастығының орынбасары Қабдығали Өтеғалиевті 7 жыл, полицияның аға лейтенанты Ринат Жолдыбаевты 6 жыл, полиция майоры Ерлан Бақытқалиұлын 6 жыл, полиция подполковнигі Бекжан Бағдабаевты 6 жыл, полиция капитаны Нұрлан Есбергеновті 5 жылға бас бостандығынан айырған.

Сотта айыпталушы бес полицейге «адам өліміне душар еткен қару-жарақ қолданып, лауазымдық өкілеттіктерін асыра қолданды» (қылмыстық кодекстің 308-бап 4-бөлім «Б» пункті) деген айып тағылған болатын.

