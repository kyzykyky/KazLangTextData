
Испания билігі мен Еуропа полициясы компьютерлік вирус арқылы жалған айыппұл жинап келген қылмыстық топ мүшелерін (Ресей, Украина және Грузия азаматтары) ұстады.

Топ компьютерлерге вирус енгізіп, интернет қолданушыларды "балалар порнографиясын көрдің" немесе "порнографиялық файлдар алмастың" деп айыптап, миллиондаған доллар жалған айыппұл жинады деген күдік бар
Ресми орындар топтың жалған айыппұлдардан жылына бір миллион еуроға дейін қаржы жинап отырғанын айтады


Топ құрамында 11 адам болған
Топты құрған және компьютерлік вирустарды жасаушы 27 жастағы ресейлік Біріккен Араб Әмірліктерінде ұсталған
Топтың өзге мүшелері - Ресейдің 6 азаматы, Украинаның 2 азаматы, Грузияның 2 азаматы Испанияда ұсталған.

Тергеушілер бұл топтың алаяқтық әрекетіне Еуропаның 30 елінде жүздеген мың адам алданып қалғанын айтады.

