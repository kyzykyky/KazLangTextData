НАТО бас хатшысы Йенс Столтенберг Ресейді "Украинаның шығысындағы сепаратистерді қолдаудан бас тартуға" шақырды.
Ол 14 қаңтарда Берлинде өткен баспасөз мәслихатында альянс Ресеймен қақтығысуды емес татулықты қалайтынын, Ресейдің де татулыққа ұмтылуы керек екенін айтты.
"​Ресей сепаратистерді 2014 жылы 5 қыркүйектегі Минск келісімін орындауға, Украинаның шығысындағы атысты тоқтатуға шақыруы тиіс" дейді Йенс Столтенберг.
Ол Украинаның блоктан тыс мәртебесін жоюын "НАТО-ға кіруге алғашқы қадам" деп бағалады
Столтенбергтің сөзінше, Украина НАТО-ға мүше болғысы келсе, альянс талаптарын орындап, демократиялық ашық қоғам құруы тиіс

