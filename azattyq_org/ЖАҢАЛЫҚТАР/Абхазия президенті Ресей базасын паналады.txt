
Шерушілерден қашқан Абхазия президентінің Ресей әскери базасын паналағаны белгілі болды.

Абхазия премьер-министрі Леонид Лакербая 30 мамыр күні "Александр Анквабтың  Ресейдің Гудаутадағы әскери базасында болғанын" растады
Ол "президенттің Ресей базасына жеке басының қауіпсіздігін сақтау мақсатында барғанын, оған қас адамдардың бар екенін" айтты


27 мамырда аймақ орталығы Сухуми қаласында оппозицияшыл шерушілер Абхазия президенті Александр Анквабтың кеңсесі орналасқан ғимаратты басып алып, президент үкіметті таратуға уәде берген соң ғана босатқан еді


Бірақ Ресей билігінің өкілдерімен кездескеннен соң, яғни 29 мамыр күні Анкваб өзінің отставкаға кетпейтінінін және үкіметті таратпайтынын айтып, президент кеңсесін басып алуды "қарулы бүлік" деп атаған
Наразылар Лакербаяның да отставкаға кетуін талап еткен еді.

