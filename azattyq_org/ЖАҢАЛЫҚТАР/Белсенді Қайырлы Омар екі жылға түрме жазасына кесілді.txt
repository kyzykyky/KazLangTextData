Нұр-Сұлтандағы №2 Сарыарқа аудандық соты 29 қазанда "Жер тағдыры" қоғамдық ұйымының басшысы Қайырлы Омарды бас бостандығынан екі жылға айыру туралы үкім шығарды.
Азаттық тілшісінің қорғаушыларға сілтеме жасап хабарлауы бойынша оны айыптау бабы "өкілеттікті теріс пайдалану" (Қылмыстық кодекстің 250-бабы) деп өзгертілді
Оған әуелде Қылмыстық кодекстің 189-бабындағы "сеніп тапсырылған бөтеннің мүлкін талан-таражға салды" деген айып тағылған еді

21 қазанда соттағы жарыссөз кезінде прокурор Қайырлы Омарды "сеніп тапсырылған бөтеннің мүлкін талан-таражға салғаны" үшін кінәлі деп тауып оған төрт жыл түрме жазасын сұраған болатын
Түрмедегі жазасын өтеген соң оған төрт жылға дейін басшылық қызметпен айналысуға да тыйым салуды сұраған
Прокурор сонда оған тағылған айыпты "сеніп тапсырылған бөтеннің мүлкін ірі көлемде талан-таражға салды немесе ұрлады" деп нақтылаған.
Тағылған айыпты мойындамаған Қайырлы Омар жылдан астам уақытша қамау абақтысында отырған
Оның өзі және жақтастары бұл істің саяси астары бар деп есептейді

Үкім жарияланғанда сот залына жиналған адамдар оған өздерінің наразылығын білдіріп, «Масқара!» деп ұрандаған
Және судьяны қызметінен кетуге шақырған
Істі судья Элизавета Атчибаева қараған болатын.
Сейсенбі күні Қайырлы Омарды қолдауға ондаған адам жиналған
Сот басталғанға дейін де олар «Қайырлы Омарға бостандық!» деген ұран ұстап тұрған
Кейіннен оларды жеке бөлмеге енгізген
Бөлмеде сот залынан монитор арқылы трансляция жүргізілген
Алайда судьяның даусы нашар естіліп тұрған

59 жастағы белсенді Қайырлы Омар қамауға алынғанға дейін "Азат шаңырағы" жеке пәтер иелері кооперативінің төрағасы қызметін атқарған
Омарға қатысты қылмыстық іс ол басқарған кооператив үйлеріндегі пәтерлердің бірін жалдап тұрған Жанар Қозыбақованың полицияға "жөндеу жұмысы үшін төлеген 4 мың теңгемнің қалай жұмсалғанын білгім келеді" деген арызынан соң қозғалған.
Қайырлы Омар 2016-2017 жылдары жерді шетелдіктерге беру мәселесінде билікке наразылық білдірген
Қазақстандық құқық қорғаушылар оны "саяси тұтқындар" тізіміне қосқан.
