
Ресейдің мемлекеттік "Газпром" компаниясы Батыс елдерінің Мәскеудің Украинадағы саясатына қатысты санкцияларды күшейтуі компанияның бизнесі мен акцияларының бағасына кері әсер етеді деп мәлімдеді.

"Газпром" қаржылық есебінде Киевпен газ бағасына қатысты келіспеушіліктер компанияның Украина арқылы өтетін құбырлармен Еуропаға газ экспорттауына кері ықпал ететінін айтады.

АҚШ 28 сәуірде Ресейдің сегіз шенеунігі мен 17 компаниясына қарсы санкциялар салған еді
29 сәуірде Еуропа Одағы да Ресейдің лауазымды 15 азаматына қатысты санкциялар салған
Бірақ санкция салынған ресейлік шенеуніктер мен компаниялар тізімінде "Газпром" компаниясы мен оның басшылығы жоқ.

"Газпром" Еуропаның табиғи газға деген сұранысының 30 пайызын өтейді.

Жапония үкіметі де ресейлік 23 шенеунікке виза беруге тыйым салатынын мәлімдеген.

