Парламент сенаты депутаттары бүгін Қазақстан мен Ресей үкіметтері арасындағы Сарышаған сынақ полигонын пайдалану туралы келісімге түзетулер мен толықтырулар енгізуді мақұлдады.
Келісімге енгізілетін түзету мен өзгерістер жобасында полигон шекарасын анықтайтын координаттық нүктелер өзгерген
Сонымен қатар жобада Қазақстан жағының полигон территориясының бір бөлігін ауыл шаруашылығы және геологиялық барлау мақсатында пайдалану мәселесін реттеу қарастырылған
Жобада тараптардың келісімімен Қазақстан жағының полигон жерін үшінші елмен бірге, келісімге нұқсан келмейтіндей тұрғыда әскери және әскери-техникалық мақсатта пайдалануына болатыны айтылған.
Ресей Қарағанды облысы аумағында орналасқан Сарышаған полигонын 1996 жылы жасалған келісім бойынша жалға пайдаланады
Полигонның бір бөлігі Қазақстанның қарауында
Полигонда Ресейдің Астрахан облысындағы Капустин Яр полигонынан сынақ ретінде ататын құрлықаралық баллистикалық зымыранына арналған шартты нысаналар бар.
