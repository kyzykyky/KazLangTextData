Қырғызстанның бұрынғы премьер-министрі «Республика – Ата-Жұрт» партиясының лидері Омурбек Бабанов президент сайлауына өзін-өзі ұсынбақ.
Бұл туралы ол бүгін Бішкекте мәлімдеді
Ол өзінің шешімін президентті халық сайлайтындығымен түсіндірген

Бұдан алдын «Ак Шумкар» партиясының басшысы Темір Сариев, «Онугуу-Прогресс» партиясының төрағасы Бакыт Торобаев президенттікке кандидат ретінде тіркелуге өтініш берген
Өтініш бергендердің арасында өзін-өзі ұсынған өзге де тұлғалар бар
Олар: "Ата Мекен" партиясының жетекшісі Омурбек Текебаев, "Лига-антикризис" орталығының директоры Назарбек Нышанов, жеке кәсіпкер Арыстанбек Абдылдаев , құқыққорғаушы Рита Қарасартова, отандық өнім өндірушілер қауымдастығының төрағасы Бақыт Дегенбаев, латвиялық “Маро” фирмасының Бішкектегі өкілдігінің басшысы Сайнидин Султанидинов, Орталық Азия халықаралық университетінің ректоры Камила Шаршекеева, экс-омбудсмен, бұрынғы депутат Тұрсунбай Бакир уулу, дипломат Таалатбек Масадыков.
Қырғызстан президентінің сайлауы биыл 15 қазанда өткізіледі
Орталық сайлау комиссиясы болашақ кандидаттардың құжаттарын 15 маусымнан бері қабылдай бастады
Сайлау үгіт-насихаты 10 қыркүйекте басталып, 14 қазанда аяқталады
Нәтижесі 4 қарашаға дейін жарияланады.
