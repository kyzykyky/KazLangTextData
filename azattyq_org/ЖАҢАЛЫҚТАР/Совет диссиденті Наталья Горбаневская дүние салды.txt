
СССР кезіндегі диссиденттік қозғалыс өкілі, құқыққорғаушы Наталья Горбаневская 77 жасында Парижде өмірден озды.

Горбаневская СССР кезінде ресми баспасөзде айтылмайтын хабарлар жарияланатын «Хроника текущих событий» атты қолдан басылып таратылған (самиздат) бюллетеньді шығарушылардың бірі болды.

Чехословакияға әскер енгізген совет үкіметінің саясатына наразылық танытып, 1968 жылы 25 тамызда пікірлестерімен бірге Мәскеудің Қызыл алаңына шыққан Наталья Горбаневскаяны совет билігі екі жылдан астам уақыт жабық психиатриялық мекемеде қамауда ұстады
1975 жылы Францияға эмиграцияға кеткен соң ол бірқатар басылымдарда жұмыс істеді.

Наталья Горбаневская биыл тамызда 45 жыл бұрынғы оқиғаны еске алу үшін Қызыл алаңға шыққан белсенділердің арасында болған еді.

