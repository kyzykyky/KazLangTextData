
Атыраулық 20 жастағы жігіт, ерте қартаю ауруына ұшыраған Нұржан Өркешбаевқа жасалған операция сәтті өтті деп хабарлады Азаттық радиосының тілшісіне Алматыдағы «Ниссамед» пластикалық хирургия клиникасының бас директоры Гауһар Жансейітова.

«Операция 5 сағатқа созылды
Сәтті, жоспарлағанымыздай өтті
Нұржанның денсаулығы бірқалыпты, қазір реанимация бөлімінде жатыр» деді Гауһар Жансейітова.

Нұржан Өркешбаевқа бет терісін қалпына келтіру үшін тегін операция жасалып жатқанын бұдан бұрын хабарлағанбыз.

