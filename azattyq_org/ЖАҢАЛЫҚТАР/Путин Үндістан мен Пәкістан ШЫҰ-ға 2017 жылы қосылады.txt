Ресей прзеиденті Владимир Путин 24 маусымда Үндістан мен Пәкістан Шанхай ынтымақтастық ұйымына (ШЫҰ) 2017 жылы кіре алатынын мәлімдеді
ШЫҰ-ның Ташкентте өткен саммитінде Путин кездесу қорытындыларының бірі Үндістан мен Пәкістанның ұйымға мүше мемлекет мәртебесін алу үшін орындауы тиіс міндеттемелері туралы меморандумға қол қою болғанын айтты
Путин ШЫҰ-ның 2017 жылы Қазақстанда өтетін саммитінде Үндістан мен Пәкістанды ұйымның толық мүшесі болғанын көруге үмітті екенін де білдірді.
Ресей президенті сонымен қатар Иранның ШЫҰ-ға кіруіне кедергі көріп тұрмағанын айтты
Оның сөзінше, Тегеранның ядролық мәселесі шешіліп, БҰҰ санкциялары алынғандықтан Иранды ШЫҰ-ға қосуға болады.
Ташкентте 23 маусымда басталған саммитте ШЫҰ елдері басшылар аймақтағы қауіпсіздік пен Ауғанстандағы жағдайды талқылаған.
Қазір ШЫҰ-ға Ресей, Қытай, Қазақстан, Қырғызстан, Тәжікстан, Өзбекстан мүше
Ауғанстан, Беларусь, Үндістан, Иран, Моңғолия және Пәкістанның бақылаушы мемлекет мәртебесі бар.
