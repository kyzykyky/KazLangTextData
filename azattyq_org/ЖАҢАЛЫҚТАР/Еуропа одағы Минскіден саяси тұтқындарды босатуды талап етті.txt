
Варшавада бүгін аяқталған "Шығыс әріптестігі" бағдарламасына қатысушы елдердің саммитінде Еуропа одағына мүше 27 елдің жетекшілері Беларусь билігінен елде түрмеде отырған саяси тұтқындардың бәрін дереу босатуды және түгелдей ақтауды талап етіп мәлімдеме таратты.

Мәлімдеме авторлары Беларусь елінде адам құқықтарының ахуалы нашарлап бара жатқанына алаңдаушылық білдірген.

Бұның алдында Варшава саммитіне келген Беларусь делегациясы осы жиынды ұйымдастырушыларды Минскіні "кемсітетін" көзқарас ұстанды деп айыптаған еді.

Бұған дейін Еуропа одағы Александр Лукашенкоға қарсы санкция жариялағаны себепті бұл саммитке Беларусь президенті шақырылған жоқ.

