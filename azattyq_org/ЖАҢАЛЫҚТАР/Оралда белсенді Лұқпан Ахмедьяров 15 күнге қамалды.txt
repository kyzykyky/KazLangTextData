Батыс Қазақстан облысы Орал қаласы әкімшілік сотының судьясы Роза Сариева азаматтық белсенді Лұқпан Ахмедьяровты 15 күнге қамауға үкім етті.
Белсендіге әкімшілік кодекстің 488-бабы 3-бөлімі ("бейбіт жиын, митинг, шеру, пикет өткізу тәртібін бұзу") бойынша айып таққан.
Лұқпан Ахмедьяров Facebook әлеуметтік желісінде жариялаған, 21 мамырда өтуі мүмкін делінген жерге қатысты митингіге байланысты жазбасына бола бүгін таңертең ұсталған

Қазақстанда жер мәселесіне байланысты белсенділер мен қарапайым азаматтарды қамау кейінгі екі-үш күнде күрт жиіледі
Астана мен аймақтарда полиция ұстап, сот 10-15 тәулікке абақтыға жапқан азаматтар саны 20-дан асты.
