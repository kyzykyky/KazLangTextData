
Бельгия астанасы Брюссельде НАТО ұйымына мүше елдердің қорғаныс министрлерінің кеңесі басталады
Оның күн тәртібіндегі негізгі мәселе - Ливиядағы операция жайы.

НАТО бас хатшысы Андерс Фог Расмуссеннің айтуынша, Солтүстік Атлантика одағына мүше елдердің бірлескен күші операцияны аяқтауға жақын, алайда әзірге ол туралы шешім қабылдау жоспарланбаған.

Сонымен бірге, кеңесте НАТО-ның Ауғанстандағы стратегиясы және Косоводағы шектелімді құрамы туралы сөз болмақ
Бұдан өзге, қорғаныс министрлері Еуропадағы зымыранға қарсы қорғаныс жүйесін құру мәселесін де талқыламақ.

