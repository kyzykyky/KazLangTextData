
Палестинаның Прагадағы дипломатиялық миссиясының басшысы 1 қаңтар күні үйінде болған жарылыстан жарақаттанып қалды
Бұл туралы жергілікті және халықаралық ақпарат агенттіктері хабарлады.

Жергілікті БАҚ-тың хабарлауынша, 56 жастағы Джамал әл-Джамал есімді дипломат Сухдол шағын ауданындағы резиденциясында сейфін ашпақшы болған кезде жарылғыш зат іске қосылып, қол-аяғы жараланған
Жарылыстан одан өзге ешкім зардап шекпеген.

Полиция өкілі AFP агенттігіне дипломаттың қатты жараланып, ауруханаға жеткізілгенін растаған.

"Мен палестиналық дипломаттың үйінде жарылғыш заттың іске қосылғанын ғана растай аламын
Дипломат қатты жараланып, ауруханаға жеткізілді
Оқиғаның себептерін тексеріп жатырмыз" деген полиция өкілі Андреа Зоулова.

БҰҰ мен Израиль палестиналықтардың өкілі ретінде мойындайтын Палестинаны азат ету ұйымы (PLO) Еуропаның бірқатар қаласында дипломат ұстайды
Прагада олардың миссиясы орналасқан
Чехиядағы Палестина елшісі былтырғы қазан айында қызметке кіріскен.

