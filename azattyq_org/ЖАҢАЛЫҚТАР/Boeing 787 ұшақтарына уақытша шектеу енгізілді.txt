
АҚШ-тың азаматтық авиация жөніндегі федералдық басқармасы Boeing 787 Dreamliner ұшақтарының әуеге көтерілуіне уақытша шектеу енгізді
Бұл туралы Би-би-си хабарлады.

Сәрсенбі күні Жапонияның екі әуе компаниясы Boeing 787 Dreamliner ұшақтарында кейбір ақаулар шыққан соң оларды пайдалануды уақытша доғаратыны туралы мәлімдеген еді
Ізінше Үндістан мен Чили елдері де осындай шешім қабылдады.

Соңғы кездері бұл ұшақтардың электр желісіне, тежегіш бөлігіне, отын жүйесі мен ұшқыштар кабинасының терезесіне қатысты ақаулар анықталды.

Қазіргі уақытта әлемде әуе тасымалына пайдаланылып жүрген 50 шақты Boeing 787 Dreamliner ұшағы бар.

