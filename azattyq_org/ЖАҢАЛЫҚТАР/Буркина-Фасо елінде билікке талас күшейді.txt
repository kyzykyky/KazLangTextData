Африкадағы Буркина-Фасо елін 27 жыл билеген президент Блэз Компаоре отставкаға кетісімен әскери басшылық арасында алауыздық туды.
Компаоре қызметінен кеткен соң президенттік гвардия басшылығындағы екінші адам – подполковник Исаак Зида мемлекет жетекшісі қызметін атқару міндетін өзіне алатыны туралы мәлімдеді
Оның алдында ғана Буркина-Фасо армиясының қолбасшысы генерал Оноре Траоре халыққа үндеу жасап, өзін уақытша президентпін деп айтқан еді.
Подполковник Зиданы қолдайтын әскери қызметкерлер ел астанасы Уагадугу қаласына кіреберіс жолдарға тосқауыл бекеттерін орнатқаны туралы хабар тарады.
Блэз Компаоренің қызметтен кетуіне оның билігіне қарсы осы аптада тұрғындар наразылығының өршіп кетуі себеп болған еді
Компаорені бесінші мерзімге президент болып сайлауға мүмкіндік беретін заң жобасын қарап жатқан парламент ғимаратына оның билігіне наразы демонстраннтар өрт қойған болатын.
