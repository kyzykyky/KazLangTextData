Футболдан Бразилияда өткен әлем чемпионатында Германия құрамасы жеңіске жетті
Жексенбі күні Рио-де-Жанейрода өткен финалдық матчта Германия ойыншылары Аргентина құрамасын 1:0 есебімен жеңді

Финалда 90 минут бойы есеп ашылмай, кейін қосымша берілген 15 минуттық ойын кезінде Марио Гетце салған гол Германия командасына жеңіс әкелді.
Германия құрамасы осымен әлем чемпионатын төртінші рет ұтып отыр
Бұған дейін бұл ел 1954, 1974 және 1990 жылдары әлем біріншілігін жеңген

Аргентина мен Германия әлем чемпионатының финалында осымен үшінші рет кездесті
1986 жылғы шешуші матчта Аргентина 3:2 есебімен ұтса, 1990 жылғы әлем чемпионатының финалында Германия Аргентинаны 1:0 есебімен жеңген еді

Әлем чемпионатының қола жүлдесін 12 шілде күні өткен матчта Бразилияны 3:0 есебімен ұтқан Голландия құрамасы алды.
Бұл жолғы әлем біріншілігінің нәтижесі бойынша аргентиналық Лионель Месси чемпионаттың үздік ойыншысына берілетін «Алтын допты», германиялық Мануэль Нойер үздік қақпашыға берілетін «Алтын қолғапты» иеленді
Турнир барысында алты гол салған колумбиялық Хамес Родригес «Үздік мерген» атанды.
Футболдан келесі әлем чемпионаты 2018 жылы Ресейде өтеді.
