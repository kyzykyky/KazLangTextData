Ақмола облысы Есіл ауданының Калачи ауылында "ұйқы дерт" белгісімен" тағы бір адам ауруханаға түсті деп хабарлайды Tengrinews.kz сайты.
Есіл аудандық ауруханасының бас дәрігері Қабдырашит Әлмағамбетовтің айтуынша, калачилік тұрғын Сергей Доценко ауруханаға өткен түні әкелінген
Қазір ол ем-дом қабылдап жатыр.
2014 жылы 20 желтоқсанда Калачиде белгісіз ауру қайта қозып, 30-дай адам ауруханаға түскен
Дәрігерлер оларға "этиологиясы белгісіз энцефалопатия" деген диагноз қойған

Калачиде 2011 жылы бұл ауру белгісі байқалған кезде ондаған тұрғынның басы айналып, ұзақ ұйқыға кеткен
Ұйықтап тұрған адамдар баcы ауыра беретінін, халдері нашарлап кеткенін айтады.
Өткен айда Ақмола облысы әкімі Сергей Кулагин Калачи мен оған қатар орналасқан Красногорск ауылының тұрғындары 2015-2016 жылдар аралығында басқа жаққа толық көшірілетінін айтқан.
Бұдан алдын дертке шалдыққандардың алды Астанаға жеткізіле бастағаны хабарланған.
Астанадан 500 километр жердегі бұл ауылда 600-дей тұрғын бар.
