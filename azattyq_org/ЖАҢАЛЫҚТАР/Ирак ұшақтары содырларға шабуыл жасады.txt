Ирак билігінің мәліметіне қарағанда, әуеден жасалған шабуылдан елдің ең ірі мұнай өңдеу зауытын басып алуға тырысқан 30 содыр (кем дегенде) қаза тапқан

Ирактың террорға қарсы қызметінің өкілі Сабах әл-Нуаман "Әуе шабуылы Бейджи қаласын басып алуға тырысып жатқан "Ирак және Шам ислам мемлекеті" ұйымының (ИШИМ) содырларына қарсы жасалды" дейді
Бейджи ел астанасы Бағдаттан 250 километр жерде орналасқан.
Ирактың солтүстік және батыс аймақтарын басып алған ИШИМ ұйымы өткен айдан бері мұнай өңдеу зауытына шабуыл жасап жатыр
Бірақ үкімет әскері әзірше оларды тойтарып тұр

АҚШ Ирак басшыларының ел тұтастығын сақтау жолындағы күресін қолдайтынын мәлімдеді
Өткен аптада Ирактағы Күрд автономиясы басшысы бұл аймақтың тәуелсіздік алуы туралы референдум өткізу ұсынысын жасаған еді

