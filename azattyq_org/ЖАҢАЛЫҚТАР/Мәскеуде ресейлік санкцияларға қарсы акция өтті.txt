Бүгін Мәскеуде ондаған адам Ресей үкіметінің шетелдік жекелеген азық-түлік өнімдерін елге әкелуге тыйыс салған шешіміне наразылық акциясын өткізді.
Билік орындары «техникалық себептерге» байланысты жауып тастаған Пушкин алаңына жақын маңындағы McDonald's дәмханасының алдында жұрт кезекке тұрды
Оқиға куәгерлерінің Twitter арқылы хабарлауынша, кезек пайда болысымен ол жерге полицияның көлігі келген
Полицейлер ол жерде шара өткізуге жергілікті биліктің рұқсаты жоқ болғандықтан жұртты «жүргіншілердің жолына бөгет болмай» тарауға шақырған соң жиналғандар қабырғаға арқаларын тіреп тұруға көшкен
Ақыры полиция оқиғаға араласпай, сырттай бақылап тұрған.
Тамыз айында Ресей билігі Украинаның шығысындағы оқиғаларға байланысты кейбір ресейлік шенеуніктер, кәсіпорындар мен банктерге батыс елдері салған санцияларға жауап ретінде Еуропа Одағы мен АҚШ-тан кейбір азық-түлік өнімдерін әкелуге шектеу енгізген
Одан соң Роспотребнадзор мекемесі америкалық McDonald's мейрамханаларын тексеруді бастап, ел аумағында олардың оннан астамын бір мезгілде уақытша жауып тастаған
Роспотребнадзор мекемесі оларда «санитарлық талаптар орындалмағанын», тексерулердің барлығы «жоспарға сәйкес» жүргізілгенін айтып, мұндай ешқандай саясат жоқ деп мәлімдеген еді.
