
Шарон жатқан Хадасса ауруханасының бас нейрохирургы Феликс Уманский Шаронның миына қаншалықты зақым келгенін нақты анықтауға бірнеше күн кетеді деп атап өтті
Аурухананың директоры Шломо Мор-Йосеф болса, Шаронның өз бетімен тыныс ала бастағанын, алайда әлі де тыныс беру аппаратына қосулы екенін хабарлады
Ол, сондай-ақ, Шаронның оң жақ аяқ-қолдары қимылдағанын да хабарлады
Жексенбі күні емдеуші дәрігерлер мен Шаронның саяси одақтастары 77 жасар үкімет басының ендігәрі саясатқа белсенді араласуы екіталай деген болатын.

