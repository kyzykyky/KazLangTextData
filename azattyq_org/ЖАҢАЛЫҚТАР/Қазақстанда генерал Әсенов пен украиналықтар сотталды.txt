
Украина азаматтары Александр Школяренко, Александр Хрулев және қазақстандық Алмаз Әсеновке қатысты сот шешімі шықты.

Украина азаматтары Қазақстан қылмыстық кодексінің 312 бабы 5 тармағы бойынша (ірі көлемде пара беру) бойынша кінәлі деп танылып, алты жыл бас бостандығынан айрылған
Жазаларын қатаң режимдегі түрмеде өтейді
Бұл туралы хабарлаған әскери соттың баспасөз хатшысы Шолпан Шикетаева олардың мүліктері қоса тәркіленетінін айтқан.

Оның бүгін ақпарат құралдарына мәлімдеуінше, сот шешімі кеше шыққан.

Қазақстан қарулы күштерінің қару-жарақ бас басқармасының бұрынғы бастығы Алмас Әсенов те мүлкі тәркіленіп, 11 жылға қатаң режимдегі түрмеге кесілген
Әскери атақтарынан да айрылған ол пара алғаны үшін кінәлі деп танылған.

Мәліметке қарағанда, Әсенов 200 мың доллар пара алуы кезінде ұсталған
Школяренко мен Хрулев биыл 26 қаңтарда Астана әуежайында ұсталған
Олар арасында ҰҚК шекара қызметінің АН-72 ұшағы да бар, әскери техникаларды жөндеу келісімдеріне қатысты пара берді деп хабарланған.

Шекара қызметінің айтылған ұшағы өткен жылы 25 желтоқсанда Шымкентте апатқа ұшырады
Ұшақ бортындағы барлық 27 жолаушы қаза тапты
Олардың арасында шекара қызметі басшысы Тұрғанбек Стамбековтен бастап басқа да лауазымды тұлғалар болған.

