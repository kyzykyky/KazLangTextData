Бүгін таңертең Алматыда басталған «Алматы туры-2014» бір күндік веложарысына 20 команда қатысып жатыр деп хабарлайды Азаттық тілшісі.
Бәсекеге түсіп жатқандар арасында әлемдік деңгейдегі Astana Pro Team, Katusha, Giant-Shimano, Movistar, Omega Pharma - Quick-Step, Bardiane Valvole, CCC Polsat, Synergy Baku Cycling Project велоклубтарының өкілдері бар.
«Алматы туры» жарысында велоспортшылар әрқайсысы 31 шақырымдық алты айналым қашықтықты өтуі тиіс
Осымен екінші жыл қатарынан өткізіліп жатқан бұл жарысты Eurosport телеарнасы, қазақстандық «Алматы» және Kazsport телеарналары тікелей эфирде көрсетіп жатыр.
Жарыс жеңімпаздары мен жүлдегерлерін марапаттау бүгін түстен кейін өткізіледі.
