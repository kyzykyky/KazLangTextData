
Батыс ақпарат құралдары Израиль ұшақтары бейсенбіде Сирияның Латакия портты қаласына жақын маңдағы әскери базаға әуеден соққы бергені туралы хабарлады.

Сирия оппозициялық күштері базада ресейлік зымырандар сақталғанын айтады
АҚШ-тың аты-жөнін атамаған шенеунігі CNN-ге "Израиль зымырандар ливандық "Хезболла" ұйымына берілуі мүмкін деп санайтынын" айтқан.

Лондонда орналасқан Syrian Observatory for Human Rights (SOHR) ұйымының хабарлауынша, 30 қазан күні кешке Латакия маңындағы әуе базасында жарылыс болған.

Ливан әскерилері 30 қазанда Израильдің алты әскери ұшағы Ливан территориясынан ұшып өткенін айтады.

Бұған дейін Израиль Дамаск маңындағы нысандарға қаңтарда бір рет, мамырда екі рет соққы берген
Шілдеде Латакия маңында орналасқан Сирия әскери-теңіз күштері құрылғысын жойып жіберген әуе соққысын да Тель-Авив жасады деген болжам бар.

