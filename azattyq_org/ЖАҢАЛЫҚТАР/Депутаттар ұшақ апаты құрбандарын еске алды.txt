
Қазақстан парламенті мәжілісінің депутаттары ұшақ апатынан қаза тапқандарды бір минут үнсіздікпен еске алды деп хабарлайды "Қазақстан жаңалықтары" агенттігі.

Мәжілістің пленарлық отырысында сөйлеген мәжіліс төрағасы Нұрлан Нығматулин:

"Біз Тұрғанбек Мұхаметқалиұлын және оның әріптестерін жақсы білетін едік
Олармен бірге таяуда ғана парламентте мемлекеттік шекара туралы заң жобасына қатысты белсенді жұмыс жасағанбыз
Бұл - үлкен қайғы
Біз қаза тапқандардың барлығының туған-туыстарына қайғырып көңіл айтамыз" деді.

