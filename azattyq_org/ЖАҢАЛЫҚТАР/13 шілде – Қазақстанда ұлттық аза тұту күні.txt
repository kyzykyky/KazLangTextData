Дүйсенбі, 13 шілде – Қазақстанда пандемия құрбандарын еске алу үшін Ұлттық Аза тұту күні.
Елде тулар төмен түсіріліп, телеарналарда көңіл көтеретін бағдарламалардың барлығы тоқтатылды
Дүйсенбі Нұр-Сұлтан уақыты бойынша 12.00-де індеттен қайтыс болғандарды еске алу үшін бүкіл елде бір минуттық үнсіздік жарияланады.
Елдегі мешіттер мен шіркеулерде құрбандар рухына бағышталып, діни жоралғылар жасалады.
Ресми дерекке сай, Қазақстанда коронавирус жұқтырғандар 58 мыңнан асты
Денсаулық сақтау министрлігі 375 адам COVID-19 дертінен қайтыс болғанын айтады
Ресми статистикаға коронавирус жұқтырған жүзден астам марқұм енбеген
Министрлік олардың өліміне басқа дерт себеп болды деп, тізімге қоспай отыр.
Елде пневмонияда өршіп тұр
2020 жылдың алғашқы алты айында 98 546 адам пневмонияға шалдыққан
Бұл былтырғы осы мерзімдегі көрсеткіштен 55,4 пайызға артық
2019 жылдың бірінші жартысында пневмонияға 63 436 адам шалдыққан.
Егер қаңтар мен маусым аралығындағы алты айда пневмониямен 98 мың адам ауырса, шілденің бірінші аптасының өзінде (1-8 шілде) 56 809 пневмонияға шалдыққан
Оның ішіндегі 39 702 науқастың ПТР анализінен коронавирус табылмаған, бірақ ауру белгілері коронавирусқа ұқсас
Елде маусымнан бері пневмониядан мыңнан астам адам қайтыс болды.
Қазақстанда бұған дейін сегіз рет қаралы күн жарияланған.
