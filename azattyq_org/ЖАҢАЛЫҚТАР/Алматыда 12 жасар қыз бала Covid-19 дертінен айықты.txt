Қазақстанда тағы бір адам Covid-19 дертінен айықты
Ол - Алматыдағы балалар инфекциялық ауруханасында жатқан 12 жасар қыз бала
Аурудан жазылған бала 28 наурызда ауруханадан шығады
Бұл туралы Денсаулық сақтау министрлігі хабарлады.
Қазір елде барлығы төрт адам аурудан жазылды
Осыған дейін Алматыда үш адам, Нұр-Сұлтанда бір адам ауруханадан шыққан.
Елде қазір 126 адамға вирус жұққаны анықталды: Алматыда - 48 адам, Нұр-Сұлтанда - 61 адам, Қарағандыда - төрт адам, Жамбыл облысында - үш адам, Шымкентте - екі адам, Алматы облысында - бір адам, Ақтөбе облысында - бір адам, Солтүстік Қазақстан облысында - бір адам, Атырау облысында - үш адам, Павлодар облысында, Маңғыстау обылсында бір адам.
26 наурыз кешкісін Нұр-Сұлтанда 64 жастағы бір әйел адам Covid-19 дертінен қайтыс болды

27 наурызда Павлодар, Атырау және Маңғыстау облысында коронавирус алғаш рет тіркелді.
Қазақстанда коронавирусқа байланысты 15 сәуірге дейін төтенше жағдай
19 наурыздан бастап Алматы мен Нұр-Сұлтан қалалары карантинге көшті.
Ал 28 наурыздан бастап елдегі ірі үш қалада - Алматы, Нұр-Сұлтан, Шымкентте шектеулер күшейеді:
Өткен жылдың соңында Қытайда алғаш рет тіркелгелі бері әлемде коронавирус жұқтырғанар жарты миллионға жуықтап қалды
АҚШ-тағы Джон Хопкинс университетінің дерегінше, 26 наурызда әлемде вирус жұқтырғандар 490 мыңнан асты
22 мыңнан аса адам қаза болып, 119 мыңнан астам науқас дерттен айықты
Дүниежүзілік денсаулық сақтау ұйымы Covid-19 коронавирусын "пандемия" деп жариялаған.
