
"Әлеуметтік араздықты қоздырды" деген айыппен қамалған Жанболат Мамай мен әкесі Мамай Құрмашұлының кездесуіне рұқсат берілді
Жеті күннен бері ұлымен кездесе алмай жүрген Мамай Құрмашұлы бұл туралы Азаттық тілшісіне 5 шілдеде хабарлады.

- Қазір ғана кездесуден шықтым, енді түстен кейін тағы барамын
Рұқсатты кеше, шілденің 4-інде алдым
Сол күні бірден Жанболатқа кірдім
Жағдайы жақсы, көңіл күйі көтеріңкі, - деді Мамай Құрмашұлы Азаттық тілшісіне.

Оның айтуынша, Жанболатпен кездесуге ешқандай шектеу қойылмаған
"Қашан және қанша уақытта кездесемін десем де, рұқсат бар" дейді Мамай Құрмашұлы.

Маусымның 15-і күні Қазақстанның ұлттық қауіпсіздік комитеті (ҰҚК) театр режиссері Болат Атабаевты және «Рух пен тіл» ұйымының жетекшісі Жанболат Мамайды үйлерінен ұстап әкетіп, кейін этаппен Ақтауға жеткізген.

Болат Атабаев 4 шілдеге қараған түні айыпталушыдан куәгер санатына ауысып, Ақтаудағы ҰҚК-нің тергеу абақтысынан босатылды.

