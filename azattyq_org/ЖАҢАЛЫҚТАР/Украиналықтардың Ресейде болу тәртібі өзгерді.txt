Ресейде Донбастан барған босқындардан өзге Украина азаматтары үшін осы елде болудың жеңілдікті тәртібі күшін жойды.
Енді Украина азаматтары қарашаның соңына дейін Ресейдегі өз құқықтық мәртебесін нақтылауы тиіс.
Ресей федералдық көші-қон қызметінің ТАСС агенттігіне хабарлауынша, осы кезге дейін Украина азаматтары Ресей территориясында болу мерзімін ел аумағынан шықпай-ақ ұзарта алатын
Ол үшін украиналықтардан Ресейде жұмыс істеуге құқық беретін патент, уақытша тұруға рұқсат немесе ықтиярхат талап етпейтін – әр үш ай сайын көші-қон қызметіне өтініш тапсырса жеткілікті еді.
Енді ТМД-ның өзге елдерінің азаматтары сияқты Украина азаматтары да рұқсат беретін тиісті құжатсыз Ресей аумағында жарты жылдың ішінде тоқсан күннен аса бола алмайды
Бұл тәртіпті бұзғандар автоматты түрде «қара тізімге» алынып, олардың Ресейге келуіне тыйым салынады
Сонымен бірге, арнайы патентсіз жұмыс істеген және ресейлік көші-қон заңының өзге де талаптарын бұзғандарға айыппұл салынып, Ресейге келулеріне тыйым салынуы мүмкін.
