Жамбыл облысы Қордай ауданында болған жанжалдан сегіз адам қаза болды деп хабарлады ішкі істер министрі Ерлан Тұрғымбаев

- Ондаған адам жарақат алды, сегіз адам көз жұмды, - деді министр 8 ақпан күнгі брифинг кезінде

Оның айтуынша, екі полицейге оқ тиіп, жараланған
30-дан астам үй, 15 сауда нысаны қираған, 23 көлік бүлінген

- 47 адам полиция бөліміне жеткізілді, екі аңшылық мылтығы тәркіленді, - деді министр.
Ол "барлық кінәлілердің жауапқа тартылатынын" айтты
Қазіргі кезде жанжал болған елді мекендерді полиция бақылап тұр
Министр жағдайдың тұрақтанғанын айтады

Ақпанның 7-сі күні Жамбыл облысы Қордай ауданындағы бірнеше елді мекенде тұрғындар арасында жанжал болды
Жанжалдың неден шыққаны әзірге белгісіз
Полиция "Бұзақылық" бабы бойынша сотқа дейінгі тергеу амалдарын жүргізе бастады.
8 ақпанға қараған түні полиция жанжал болған аумақты қоршап, ол жаққа ешкімді өткізбеді.
