
Дамаск БҰҰ өкілі Кофи Аннанның қақтығысты реттеу туралы жоспарын қолдағанына қарамастан Сирияда сәрсенбіде қарулы қақтығыстар қайта жалғасты.

Үкімет әскері Қалаат әл-Мадик қаласына танкпен шабуыл жасады
Шабуылда бейбіт тұрғындардың, әскерилер мен бірнеше көтерілісшінің қаза тапқаны туралы хабар бар
Бірақ нақты саны белгісіз.

Сириялық құқық қорғаушылардың дерегіне қарағанда, Хама мен Идлиб қалаларында және Хомс қаласының кейбір аудандарында да қақтығыстар болған.

БҰҰ бас хатшысы Пан Ги Мун Башар әл-Асадты Кофи Аннан ұсынған бейбіт келісімді дереу орындауға шақырды
Башар әл-Асад 26 наурызда БҰҰ мен Араб лигасының Сирия бойынша арнайы өкілі Кофи Аннанның қақтығысты реттеу туралы жоспарын қабыл алған болатын.

АҚШ та сәрсенбіде Сирия билігінің уәдесін орындайтынына сенімсіздік танытып, әл-Асадты орнынан кетуге шақырды.

