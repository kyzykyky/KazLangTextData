Қазақстан премьер-министрі Бақытжан Сағынтаев кейбір өңірлерде аяз күшеюіне байланысты облыс әкімдері мен ведомство басшыларына сақтық шараларын жасауды тапсырды.
Қазақстанның солтүстік және шығыс облыстарында кешеден бері аяз күшейіп, ауа температурасы -30 градусқа төмендеп, кей жерлерде -40 градусқа дейін жете бастаған
"Қазгидромет" 22-26 қаңтар арасында Қазақстанның бірнеше облысында күндіз -30-35, түнде -40-45 градусқа дейін аяз болатынын ескерткен.
«Кешелі бері бірнеше аймақ қатты суыта бастады
Қазір алты өңірде ауа температурасы -30-40 градусқа дейін төмендеген
Сондықтан облыс әкімдеріне әсіресе шағын қалалардағы қазандықтарда жылу жүйелерінің қалыпты температурасын сақтаудың қосымша шараларын жасауды тапсырамын
Әлеуметтік нысандар – аурухана, мектеп және балабақшалар ерекше назарда болсын
Тұрғындар оқу орындарында сабақ болмайтыны туралы дер кезінде ескертіліп отырсын» деді Сағынтаев Астанада үкімет отырысында.
Премьер-министр сонымен қатар ішкі істер министрлігіне жолдарда кезекшілік пен бақылауды күшейтуді, қажет болса жолда көлік қозғалысын шектеу шараларын жасауды тапсырды.
