
Ресейдің оңтүстік Сібір аймағында тасқын су салдарынан он мыңнан аса адам тұрғылықты жерінен көшірілді.

Алтай аймағында су басқан елдімекендерден 7600 адам көшірілді деп хабарлады Ресей төтенше жағдайлар министрлігі.

Алтай аймағы мен Алтай республикасы, Хакасия және Тувада жарты жүздей елдімекен, төрт мыңнана аса тұрғын үй мен 12 автокөлік жолы су астында қалған
Табиғи апат салдарынан алты көпір бүлінген.

Бұған дейін Алтай аймағы мен Алтай республикасында тасқын су апатынан 6 адам мерт болып, бірнеше адам хабарсыз кеткені туралы ақпарат тараған еді.

