
Қытай сыртқы істер министрлігінің өкілі Лю Вэйминь Бейжіңнің Сирия режимін қорғаштап отырғанын жоққа шығарып, керісінше әділеттілік болғанын қалайтынын мәлімдеді.

Бұған дейін АҚШ мемлекеттік хатшысы Хиллари Клинтон Ресей мен Қытайдың БҰҰ Қауіпсіздік кеңесінің Сирияға қатысты қарарына вето қойғанын айыптап, оны "сайқымазақ әрекет" деп бағалаған.

Араб елдерінің шерушілерді басып-жаныштап жатқан Сирия президенті Башар әл-Асадты биліктен кетіруді көздейтін қарарын кеше БҰҰ Қауіпсіздік кеңесінің Ресей мен Қытайдан өзге 13 мүшесі қолдады.

