Ресейде коронавирус жұққан 2300-ден астам науқастың жағдайы ауыр, 1300-ден астамы жасанды тыныс алу аппаратына қосылған
Бұл туралы 22 сәуірде денсаулық сақтау министрі Михаил Мурашко хабарлады
Ресей билігі алғаш рет жағдайы ауыр науқастардың саны туралы айтып отыр

Министрдің сөзіне қарағанда, COVID-19 ауруына шалдыққан 45 мыңнан астам адам стационарда емделіп жатыр
Олардың 2 мыңнан астамы - бала

Ресейде шамамен 58 мыңнан астам адамнан коронавирус табылған
Коронавирус жұққандардың басым бөлігі ауруханаға жатқызылған
Үйде шамамен 8 мың адам емделіп жатыр
Науқастардың 40 пайызында ауру белгілері байқалмайды

Мысалы, Италияда 108 мыңнан астам адамнан коронавирус табылған, 80 пайызға жуығы үйге оқшауланған, 27 пайызы ғана ауруханаға жатқызылған
Чехияда 5 мыңнан астам адамнан коронавирус табылса, тек 400-і ғана ауруханаға жатқызылған

Мурашконың айтуынша, Ресейде коронавирус инфекциясынан қайтыс болған адамдар саны жалпы науқастар санының 1 пайызына жетпейді, бұл әлем бойынша ең төменгі көрсеткіш

Соңғы мәлімет бойынша, Ресейде 513 адам коронавирустан қайтыс болған.
Instagram бізге жазылыңыз
