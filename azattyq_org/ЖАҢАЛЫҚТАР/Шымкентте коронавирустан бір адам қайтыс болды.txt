Шымкент қаласында 75 жастағы әйел адам коронавирустан қайтыс болды
Биліктің хабарлауынша, адам өлімін зерттеу комиссиясы әйелдің өліміне коронавирус себеп болғанын анықтаған

Ресми мәлімет бойынша, Қазақстанда барлығы 38 науқас қайтыс болған
Жетеуі Шымкентте тіркелген
Бірақ COVID-19 диагнозы қойылған қайтыс болғандар саны ресми көрсеткіштен көп

Осы аптада Азаттық тілшілері Алматы, Нұр-Сұлтан және Шымкентте коронавирустан көз жұмған адамдар туралы ресми дерек пен вирус жұқтырғандар зиратына жерленгендер саны арасында айырмашылық барын анықтады
Билік коронавирус инфекциясы диагнозы қойылып, көз жұмған науқастардың бәрін бірдей COVID-19 вирусынан қайтыс болды деп тіркей бермейтінін айтады.
Қазақстанда барлығы 10382 адамнан коронавирус табылған
5 мыңнан астам адам жазылған

