
АҚШ билігі Эстония мен Ресейде тұратын жеті адамға дүние жүзіндегі миллиондаған компьютерді зақымдаған қауіпті бағдарлама жасағаны үшін айып тақты.

Манхэттеннің федеральдық сотының айтуынша, күдіктілер жалған компаниялар құрып, заңды жарнама веб-сайттарымен келісім-шарт жасасып, интернет трафигін олардың интернет парақшасына жіберіп отыруға келіскен.

Жүзге тарта ел, оның ішінде АҚШ-тың өзінде 4 миллионға жуық компьютер күдіктілер жасаған жалған бағдарламадан зардап шеккен
NASA-ның да 130 компьютері зақымданған
Күдіктілер жасаған бағдарлама интернет пайдаланушылардың браузерін онлайн жарнамалаушыларға қарай бұрып жібереді
Айыптау қорытындысында күдіктілерге жалған жарнама берушілер төрт жыл бойы 14 миллион АҚШ долларын төлегені айтылады.

