
АҚШ Пәкістанға қар көшкінінің астында қалған 135 адамды іздеуге көмектесу үшін мамандарын жіберді.

Пәкістан билігі қазір америкалық мамандармен іздестіру және құтқару операцияларын жеделдетіп жүргізу жайын талқылап жатыр.

Өткен сенбі күні таңертең Кашмирдің Гаяри ауданындағы Сиачен мұздығына таяу жерде қар көшіп, аумағы бір шаршы шақырым жерді қар басып қалған
Қардың тереңдігі кейбір жерлерде 25 метрге дейін жетеді
Құтқару жұмыстарына Пәкістанның 200-ден астам әскери қызметкері тартылған.

Пәкістанның әскери ведомствосының мәліметіне қарағанда, көшкін астындағылардың аман қалғаны белгісіз.

