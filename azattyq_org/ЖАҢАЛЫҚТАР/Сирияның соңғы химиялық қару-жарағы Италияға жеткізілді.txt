АҚШ қорғаныс министрлігінің хабарлауынша, Сирияның химиялық қару-жарағының соңғы партиясы 2 шілдеде даниялық кемемен Италияның солтүстігіндегі Джоя Тауро портына жеткізіліп, одан ары америкалық кемеге тиелді.
Сириядан жеткізілген жүздеген тонна химиялық, оның ішінде нерв жүйелерін зақымдайтын зарин газын жасауда қолданылатын шикізат пен қыша газы енді жойылуға әкетіледі.
Пентагонның баспасөз хатшысы Джон Кирбидің айтуынша, химиялық қару-жарақты зарарсыздандыру процесі "бірнеше аптада аяқталуы тиіс".

Сирия өткен жылы АҚШ Дамаск маңында көтерілісшілер мен бейбіт тұрғындарға химиялық қару қолданылды деп, әскери соққы бермек болған соң соң өзінің химиялық қару-жарағын жоюға келіскен
Келісім АҚШ пен Ресейдің қатысуымен, БҰҰ-ның бақылауымен жасалған.
