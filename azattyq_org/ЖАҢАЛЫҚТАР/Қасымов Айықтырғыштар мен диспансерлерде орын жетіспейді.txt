Ішкі істер министрі Қалмұханбет Қасымов Астанадағы үкімет сағатында медициналық айықтырғыштар санын арттыру қажетін мәлімдеді
ҚазАқпараттың хабарлауынша, министр бұған дейін айықтырғыш санын көбейту туралы ұсынысы қолдау таппағанын айтты.
- Елде 615 орынға арналған небәрі 30 айықтырғыш бар
Олар қазір уақытша бейімдеу және детоксикация орталығы деп аталады әрі олар денсаулық сақтау министрлігінің қарамағында
Бұл мүлдем жеткіліксіз
Елде олардың санын көбейту керек деп ойлаймын
Бірақ ішкі істер министрлігінің ұсынысын денсаулық сақтау министрлігі де, әкімдік те қолдамайды - деді Қасымов.
Министр бұған қоса елде "алкоголизм" диагнозы қойылғандарды мәжбүрлеп емдейтін наркологиялық ұйымдар аз екенін айтады
Оның сөзіне қарағанда, елде 2470 орынға арналған 22 наркологиялық орталық бар және енді осындай 11 орталық ашу керек

- Сонымен қатар, адамды алкоголизмнен мәжбүрлеп емдеуге жіберу процедурасының өзі кәдімгідей қиын күйінде қалып отыр
Учаскелік инспектордың бір адамды орталыққа жіберу жайын рәсімдеуіне орта есеппен 12-15 тәулік уақыт кетеді
Бұдан өзге таза медициналық проблемалар бар
Наркологтар қабылдайтын науқастың денсаулық жағдайына қоятын талабы тым жоғары
Біз жіберетін адам алкоголизмнен басқа аурулармен ауырмауы тиіс
Яғни, біз орталықтарға тек дені сау адамды жіберуіміз керек, - деді Қасымов.
