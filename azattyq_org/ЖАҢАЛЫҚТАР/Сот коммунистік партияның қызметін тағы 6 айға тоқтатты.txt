
Сот Қазақстан коммунистік партиясының қызметін тағы алты айға тоқтатты деп хабарлайды "Интерфакс-Қазақстан" агенттігі 2010 жылы партияның бірінші хатшысы болып сайланған Ғазиз Алдамжаровқа сілтеме жасап.

Алдамжаровтың айтуынша, дүйсенбіде Көкшетау, оған дейін Қостанайда апелляциялық соттар болып, партияның осы аймақтардағы филиалдарының қызмет етуіне алты ай мерзімге тыйым салынған.

2011 жылдың қазан айында сот Ғазиз Алдамжаровтың тіркелмеген "Халық майданы" қозғалысының жұмысына қатысқаны үшін партияның қызметін алты айға тоқтатқан.

