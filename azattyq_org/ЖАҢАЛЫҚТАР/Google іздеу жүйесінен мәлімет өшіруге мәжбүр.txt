
Google компаниясы Еуропа азаматтарына интернеттегі іздеу жүйесінен жеке мәліметтерін өшіріп тастауын сұрайтын жаңа қызмет енгізді.

13 мамырда Еуропа соты іздеу жүйесіндегі "қажетсіз немесе ескірген мәліметтер" сұраныс бойынша өшіріліп тасталуы тиіс деген шешім шығарған еді.

Бірақ Google деректерді өшіру туралы әрбір сұранысты "жеке басқа қол сұғылмаушылық құқығы мен қоғамның ақпаратты білу және тарату құқықтарын назарға ала отырып" қанағаттандыратынын айтады
Компания бұған қоса мемлекеттік лауазымды тұлғалардың "қаржылық алаяқтық жасағаны, сотталғаны, қызметіне немқұрайлы қарағаны немесе қоғамдық бет-бейнесі" сияқты ақпараттар да назарда болатынын ескертті.

Еуропа сотының шешімінің АҚШ-та қалай орындалатыны әзірге белгісіз
Себебі сот шешімі АҚШ конституциясындағы сөз бостандығына кепілдік берілетіні туралы Бірінші түзетуге қайшы келеді.

Google-дің жаңа қызметін Еуропа Одағына мүше 28 мемлекет пен Исландия, Лихтенштейн, Норвегия және Швейцария тұрғындары пайдалана алады.

