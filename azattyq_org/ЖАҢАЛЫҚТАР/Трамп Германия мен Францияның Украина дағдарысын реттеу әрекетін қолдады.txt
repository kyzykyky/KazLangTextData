АҚШ президенті Дональд Трамп Германия мен Францияның Украинаның шығысындағы қақтығысты реттеу жөніндегі талпыныстарын қолдайды деп мәлімдеді Ақ үйдің баспасөз қызметі.
Дональд Трамп 24 сәуірде Германия канцлері Ангела Меркельмен телефонмен сөйлескенінде оның Франция президенті Франсуа Олландпен бірге Ресей және Украинамен "Донбастағы қақтығысты Минск келісімі негізінде бейбіт реттеу" жөнінде мәміле жүргізу әрекетін қолдайтынын білдірді.
2015 жылы ақпанда жасалған Минск келісімі Украина үкіметі мен Ресей қолдайтын сепаратистер арасында бітім орнатуға тиіс еді, бірақ тараптар оның шарттарын әлі күнге толық орындамай отыр.
Трамп пен Меркель Украина дағдырысынан өзге Сирия мен Йемендегі қақтығыстарды да талқылап, "Солтүстік Корея тарапынан төтеннен қауіп төніп тұрғанын" айтты.
