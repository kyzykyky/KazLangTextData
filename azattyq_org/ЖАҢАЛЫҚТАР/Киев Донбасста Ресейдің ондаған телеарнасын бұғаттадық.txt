Украина Донбасста ресейшіл сепаратистер қабылайтын 180 қала мен елді мекенде 20 шақты Ресей телеарнасының таралуын тоқтатты
Бұл туралы Украина Жоғарғы Радасының депутаты Ирина Геращенко Facebook-те хабарлады
Оның сөзінше, енді елдің шығысында Ресейдің FM диапазонында таралатын бірнеше радиостанциясын бұғаттау жоспарланып отыр.
Геращенко ресейлік телеарналардың таралуы украин армиясы мен еріктілері жасап шығарған "Серпанок" деп аталатын арнайы құрылғы арқылы бұғатталғанын айтты
Ол мұны "ақпараттық соғыс кезеңіндегі ең маңызды шара" деп атады.
Instagram бізге жазылыңыз
Геращенко кейбір украиналық БАҚ-тың "майдан сыртында мемлекетке қарсы ашық үгіт-насихат жүргізіп отырғанына" алаңдайды.
Украина 2014 жылдан бастап елде ресейлік ондаған телеарнаның таралуын тоқтатқан
Биыл мамырда телеарналардың интернеттегі ресурстары да бұғаттала бастаған
Мәскеу Донецк телемұнарасы мен арнайы құрылғылардың көмегімен Украина шығысында телеарналардың таралуына тыйым салуды біртіндеп еңсеріп жатыр.
