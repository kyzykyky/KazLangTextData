
Бүгін түнгі сағат 00:50-де Алматы облысы Кербұлақ ауданында 9 көлікпен жолда кетіп бара жатқан 14 адам, арасында 2 бала бар, қар құрсауында қалып қойғаны туралы ақпарат түсті деп хабарлайды Қазақстанның төтенше жағдайлар министрлігі.

«Кербұлақ-Қоғалы» тас жолында қалың қардан шыға алмай тұрып қалған 9 көлікке жеткен төтенше қызметтің жедел-құтқару тобы оларды жолдың тазартылған бөлігіне алып шыққан соң жолаушылар сапарын жалғастырған.

Құтқарылғандардың ешқайсысы зардап шеккен жоқ деп хабарлайды төтенше жағдай министрлігі.

