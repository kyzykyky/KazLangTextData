
Ресейдің Хруничев атындағы мемлекеттік ғарыш орталығы Шығыс Қазақстан облысы Күршім ауданы Тақыр ауылының тұрғындарына ғарыш зымырандарын ұшыру барысында құлаған қалдықтардан тартқан зардаптары үшін өтемақы төледі, — деп хабарлайды ҚазТАГ
Өткен жылдың жазында аудан тұрғындары тартқан зардаптарын қоғамдық тыңдау алдында мәселе етіп көтерген еді, соған байланысты «Инфракос-Экос» қазақстандық фирмасы аудандағы экологиялық ахуалды бақылаған.Келтірілген шығын мен зардапқа байланысты Тақыр тұрғындарына мектеп, клуб пен су құбырын жөндеп беруге міндеттеме алған Ресей әрбір тұрғынға 5 айлық есептік көрсеткіш көлемінде (1 АЕК — 1273 теңге) өтемақы төледі.

