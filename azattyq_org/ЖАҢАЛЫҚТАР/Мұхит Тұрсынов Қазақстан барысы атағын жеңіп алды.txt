Бүгін Астанада «Қазақстан Барысы» балуандар турнирінің ақтық кезеңі өтті
Елдің ең мықты балуаны атағы үшін 28 адам өзара сынға түсті.
Биылғы жарысқа Қарағанды облысынан қатысқан Асыл Барменов пен Шығыс Қазақстан облысының өкілі Мұхит Тұрсынов арасында өткен финалдық жекпе-жектің негізі уақытында бір-бірін ала алмаған қос балуанға қосымша уақыт белгіленді
Төреші белгі берісімен жылдам қимыл танытқан Тұрсынов, ережеге сәйкес, қоян-қолтық белдесуде қарсыласын белбеуден қапсыра ұстап шеңберден шығарып жіберді.
Дзюдо және самбодан спорт шебері
қазақ күресінен 2011 жылғы әлем кубогының иегері Мұхит Тұрсынов биылғы «Қазақстан Барысы» атағын жеңіп алды.
Ал қола жүлдені қызылордалық балуан Руслан Әбдіразақов иеленді.
