
Ресей қарулы күштерінің Батыс әскери округінің армия авиациясы тікұшақтары Псков облысында оқу-жаттығу шараларын бастады
Бұл туралы "РИА Новости" ақпарат агенттігі 30 сәуір күні хабарлады


Оқу-жаттығуға Ресейдің Эстония мен Латвия мемлекеттерінің шекарасы маңындағы армия авиациясының бригада экипаждары қатысып жатыр
Бұл жаттығуларда әуеден соққы беретін әскери тікұшақтардың түрлі эскадрильялары бірінші рет бір мезетте аспанға көтеріледі
Ол эскадрильялар құрамында Ресейдің Ми-28Н және Ка-52 әскери тікұшақтары бар.

Экипаждар ұшу, далалы жерге қону және аэронавигация машықтарын, әуедегі және жердегі нысананы ату шеберлігін жетілдірмек
Жаттығуларға транспорттық-десанттық Ми-8МТВ-5 және Ми-26Т тікұшақтары да қатысып жатыр.

