
Қазақстан биыл егіс алқаптарының 99,3 пайызын орып, 20,8 миллион тонна астық жинады
Бұл туралы бүгін Астанада үкімет отырысында ауыл шаруашылық министрі Асылжан Мамытбеков хабарлады.

- Облыстардың ауылшаруашылығы басқармаларынан алынған деректер бойынша, бүгінге дейін республикада егіс алқаптарының 99,3 пайызы - 15,6 миллион гектар жер орылып, 20,8 миллион тонна астық алынды
Биыл астықтың түсімі гектарына 13,3 центнерді құрады, - деді Мамытбеков


Министрдің сөзінше, әлі орылатын 114,6 мың гектар егіс алқабы бар
Егіс алқаптарын ору жұмыстары негізінен Ақмола және Солтүстік Қазақстан облыстарында аяқталмаған.

Қазақстан былтыр ауа-райы қолайсыз, жаз ыстық болуы салдарынан 13 миллион тонна ғана астық бастырды.

