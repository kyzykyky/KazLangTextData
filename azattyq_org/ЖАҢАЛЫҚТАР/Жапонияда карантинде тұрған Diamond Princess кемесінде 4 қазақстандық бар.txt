Жапонияда коронавирустың таралуына байланысты карантинге жіберілген Diamond Princess кемесінде төрт қазақстандық та болған, олар өзге жолаушылармен бірге ауруханаға жатқызылды деп хабарлады Қазақстанның денсаулық сақтау министрлігінің ресми өкілі Диас Ахметшәріп 13 ақпанда

"Жапония жағалауындағы Diamond Princess круиз кемесіндегі 3700 жолаушы карантинге жіберілді, онда елу мемлекеттің азаматы бар
174 адамнан вирус табылған
Кемеде төрт Қазақстан азаматы бар
Олардың денсаулығы қанағаттанарлық жағдайда
Зерттеу жұмыстары жүргізіліп жатыр" деді Диас Ахметшәріп

Оның айтуынша, карантиннің мерзімі 19 ақпанда аяқталады.
Қытай билігі 13 ақпанда вирусты жұқтырған адамдар саны бір тәулік ішінде күрт артқанын хабарлап, олардың саны 60 мыңға жуықтағанын айтқан

Қытайда коранавирустан 1300 мыңнан астам адам көз жұмды
Шамамен алты мыңы аурудан айықты

Вирустың таралу ауқымы кеңейіп барады
Әлемнің 50 мемлекетінде коронавирус табылған.
Diamond Princess круиз кемесі 20 қаңтарда Жапонияның Иокогама қаласынан Кагосима - Гонконг - Окинава бағыты бойынша екі аптаға саяхатқа шыққан
Кейінірек Гонконгте жағаға түскен жолаушылардың бірінен вирус табылып, 3 ақпанда Иокогама портына тоқтап, карантинге жіберілген еді.
Үш күннен кейін вирустың ондаған адамға тарағаны анықталды
12 ақпанда вирусты жұқтырғандар саны 174 адамға жетті
Кемені тексерген Жапонияның денсаулық сақтау мамандарынан да вирус белгілері табылған.
