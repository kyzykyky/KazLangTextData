
ТАЯУ ШЫҒЫС
Израиль армиясы өкілінің хабарлауынша, Иордан өзенінің Батыс жағалауындағы 4 еврей қонысының екеуінен тұрғындары көшіп кетті, бірақ Газа аймағындағы 21 еврей қонысының 8 мыңға жуық тұрғынының біразы қоныс аударудан бас тартып отыр
Кейбір тұрғындар Израиль үкіметін еврейлердің библияда айтылған жерінен бас тартты деп айыптайды
Алайда Израиль премьері А.Шарон: “Біз жүзеге асырып жатқан біржақты қоныс аудару – біздің қазіргі болмысымыз
Бұл болмыс - Израильдің болашағы үшін керек
Біз мұнымен қауіпсіздігімізді нығайтамыз
Біздің күштеріміз қауіпсіздік қабырғасының арғы жағында тұрып, бізге қарсы күрескендерге барлық күш-жігерімен тойтарыс беретін болады”, -деп атап көрсетті
Газа мен Иордан өзенінің Батыс жағалауындағы бас-аяғы 25 қоныстағы 8.5 мыңға жуық тұрғынды көшіру кеше түнде басталып, бүгін түнге дейін аяқталуға тиіс
Палестина лидері М.Аббас Израильдің Газадан шегінуін қуанышпен қабылдап, оны “бірінші қадам” деп бағалады.

