Будапеште өтіп жатқан күрес түрлерінен әлем чемпионатында қазақстандық Нұрислам Санаев еркін күрестен 57 келіде күміс алды

Ол финалда ресейлік 23 жастағы Заур Угуевтен жеңілді
27 жастағы Санаев жартылай финалда 2017 жылғы әлем чемпионатының күміс жүлдегері Томас Гилманнан (АҚШ) 11:0 есебімен басым түсті
Ал бірінші белдесуінде самоалық Джош Файлауганы 10:0, одан кейін украиналық Армен Аракелянды 10:0, ширек финалда түркиялық Сулейман Атлыны 11:6 есебімен жеңді.
Нұрислам Санаев Ресейдің Тува қаласында туған
2014 жылға дейін Ресей құрамасында күрескен
Ал 2014 жылы Қазақстан мен Ресей күрес федерациясының келісіміне сай, ол Қазақстан құрамасына ауысқан
Балуанның шын есімі - Артас Санаа
Қазақстан құрамасына ауысып, осы елдің төлқұжатын алғанда есімін "Нұрислам Санаев" деп өзгерткен
2014 жылы Ташкентте (Өзбекстан), 2015 жылы Лас-Вегаста (АҚШ) өткен әлем чемпионатында 5-орын алып, 2016 жылғы Рио олимпиадасына жолдама иеленген
Бразилиядағы ойындарда жүлдесіз қалды

Санаев 2018 жылы Бішкекте өткен Азия чемпионатында алтын алған

 
