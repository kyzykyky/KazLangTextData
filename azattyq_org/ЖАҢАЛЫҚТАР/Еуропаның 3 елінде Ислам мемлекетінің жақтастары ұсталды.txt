Еуропаның үш елінде «Ислам мемлекеті» экстремистік тобының жақтастары деген күдікпен алты адам ұсталды
Олар Испания мен Германия және Ұлыбританияда қолға түскен.
Алты адамның төртеуі Испанияның туристік Пальма-де-Майорка қаласында тұтқындалды
Испан полициясы дерегінше, күдіктілер жасырын кездесулер өткізіп, жастарға радикал уағыздар айтқан, оларды соғысып жатқан елдерге баруға үгіттеп, Еуропа Одағы елдерінде болған терактілерді ақтаған
Ұсталғандар «үгіт-насихат материалдарын жасап, оны интернет арқылы таратты» деген айыпқа да ілінген.
Соңғы кездері Еуропаның бірнеше елінде болған әлденеше терактінің жауапкершілігін «Ислам мемлекеті» экстремистік тобы мойнына алған.
