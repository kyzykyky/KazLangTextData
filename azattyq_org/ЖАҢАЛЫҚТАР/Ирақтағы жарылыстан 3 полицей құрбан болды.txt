
Жексенбі күні Ирақтың батысындағы Рамади қаласының жанында орын алған жанкештілік жарылыстан кемінде 3 полиция қызметкері қаза тауып, бірнешеуі жараланды
Полицияның хабарлауынша, бір жанкешті кісі полиция бекеті жанында өзін-өзі жарып жіберген
Бағдадтан 100 шақырым жердегі Анбар өлкесінің астанасы Рамади қаласында негізінен сунниттер тұрады
АҚШ күштері Ираққа басып кірген соң Анбарда бүлікшілер белсенділік танытқан болатын бірақ соңғы кездері бұл аймақта зорлық-зомбылық әрекеттері азайды.

