Бүгін Шымкенттегі "Қасірет" мемориалында саяси қуғын-сүргін және ашаршылық құрбандарын еске алуға арналған қаралы жиын өтті деп хабарлайды Азаттық тілшісі
Жиынға жүздеген адам қатысты.
Шараға жиналғандар әуелі "Ана мен бала" ескерткішіне гүл қойды
Кейбір саяси қуғын-сүргін және ашаршылық құрбандарының ұрпақтары "Қасірет" мемориалының алдында құран оқыды.
Қаралы жиын саяси қуғын-сүргін және ашаршылық құрбандарын еске алып, бір минуттық үнсіздіктен басталды.
Саяси қуғын-сүргін және ашаршылық кезінде әулетінен он адам қаза тапқанын айтқан Қайрат Бурахановтың сөзінше, саяси қуғын-сүргін және ашаршылық жылдарында талай отбасы шайқалды.
- Зұлмат заманда шайқалған сол отбасылардың бірі - біздің отбасымыз
10 адам құрбан болды
Екі атамыз түрмеде қорланып аштықтан қайтыс болды
Сегіз атамыз атылды
Біздің әулет шекара асып кетуге мәжбүр болды, - дейді ол.
Жиында сөйлеген Оңтүстік Қазақстан облысының әкімі Жансейіт Түймебаев қасіретті жылдары Оңтүстік Қазақстан облысы бойынша 2500-дей адам халық жауы деп атылып, 7 мыңдай адам ұсталғанын айтты
"Соңғы деректердің табылуына байланысты бұл мәліметтер тағы да көбейіп жатыр" деді әкім.
31 мамыр - Қазақстанда саяси қуғын-сүргін және ашаршылық құрбандарын еске алу күні
Ашаршылық тарихын зерттеуші кей мамандардың деректері бойынша, 1931-1933 жылдары қазақ даласында болған ашаршылық салдарынан екі миллионға дейін адам құрбан болған.
ВИДЕО: Алматыда 31 мамырда 1931-1933 жылдардағы ашаршылық құрбандарына арналған ескерткіш ашылды
​
