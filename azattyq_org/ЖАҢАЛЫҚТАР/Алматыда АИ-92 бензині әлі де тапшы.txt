АИ-92 маркалы бензин қымбаттаған соң Алматы қаласында кейбір жанармай құю бекеттерінде бензиннің бұл түрі талонмен сатылып жатыр.
Азаттық тілшісінің хабарлауынша, бүгін "ҚазМұнайГаз" компаниясының Алматыдағы жанармай құю станциялары АИ-92 бензині тек талонмен сатып жатыр
Ресейлік "Газпром" компаниясының станциясы да осы маркадағы бензинді талонмен беріп жатыр.
Ал "Sinooil" компаниясының жанармай құю станцияларында АИ-92 маркалы бензин бағасы әлі бұрынғы қалпында - 115 теңге
Бірақ "Sinooil" бекеттерінде ұзақ-сонар көлік кезегі тұр.
Қазақстанның ұлттық экономика министрлігі 21 тамызда жанар-жағармай өнімдерінің бөлшек саудадағы бағасының шегін белгілеген
Ұлттық экономика министрі Ерболат Досаевтың министрлік сайтында жарияланған бұйрығы бойынша, енді дизель отынының бір литрінің бағасы - 115 теңгеден, АИ-80 маркалы бензин - 89 теңгеден, АИ-92/93 маркалы бензин - 128 теңгеден аспауы тиіс.
 
