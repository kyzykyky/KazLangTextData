
Пәкістанның бұрынғы президенті Первез Мушарраф болашақта елге оралып, саясатпен қайта араласуы мүмкін екендігін жариялады.Бейсенбі күні CNN телеарнасына берген сұхбатында Мушарраф нақты қандай қызметпен шұғылданатындығын ашып айтпады, бірақ ол: «Менің президенттікке немесе премьер-министрлікке таласу-таласпауым кейін белгілі болады», деп мәлімдеді
Бұған қоса, ол Лондон қаласына тұрақтағандығын айтып өтті.2008 жылы елден кетуге мәжбүр болған Мушарраф осы аптада АҚШ-қа сапармен барған болатын.

