Маңғыстау облысында коронавирус жұққан 40 жастағы әскери қызметкер қайтыс болды
Бұл туралы 24 сәуірде Маңғыстау облысының бас санитар дәрігері Ерғали Садыманов хабарлады

"Науқас Мұнайлы ауданы Батыр ауылында тұрған
1980 жылы туған ер адам 20 сәуірде дене қызуы көтеріліп, тамағы жыбырлаған соң жедел жәрдем қызметінің көмегіне жүгінген
Рентгенге түскеннен кейін пневмония бары анықталған
Дәрігерлерге жүгінгенге дейін бір апта ауырған" деді Ерғали Садыманов

Оның сөзіне қарағанда науқас екі рет коронавирус тестінен өткен
Екінші тест коронавирус барын анықтаған.
Садымановтың айтуынша, ер адам аймақтағы әскери бөлімдердің бірінде қызмет еткен
Төтенше жағдай кезінде Ақтау қаласын залалсыздандырған жұмысшылар тобында қосылған
Марқұмның артында әйелі мен бес баласы қалды

Қазақстанда коронавирустан барлығы 25 адам қайтыс болған
24 сәуірде Алматы, Шымкент пен Нұр-Сұлтанда төрт адамның қайтыс болғаны белгілі болған еді

Маңғыстау облысында барлығы 20 адамнан коронавирус табылған
Аймақта алғаш рет коронавируспен байланысты адам өлімі болып отыр

