Ақтөбе облысында із-түзсіз жоғалған мектеп оқушысының денесі ауылдан төрт шақырым жерден табылды
Бұл туралы Азаттыққа Ақтөбе облыстық полиция департаментінің баспасөз қызметі хабарлады.
Полицияның мәліметінше, кәмелет жасқа толмаған Анатолий Лебедевті іздеушілер оның денесін 3 қаңтар күні тапқан.
"Мәйітте зорлық-зомбылық белгілері жоқ
Алдын-ала сараптама қортындысына қарағанда, оқушы үсіп өлген" деп хабарлайды полицияның баспасөз қызметі.
2020 жылғы 1 қаңтар күні таңғы 4:30 шамасында танысының үйінен шығып кеткен оқушы сол күйі үйіне оралмаған.
- Сол күні ауылда бет қаратпас боран болды
Үйден шыға алмай отырдық
Анатолий боранмен бірге ығып кетсе керек
Қарапайым отбасынан шыққан, тәртіпті бала еді
Сүйегін әлі сараптамадан әкелген жоқ, - дейді Қарақұдық мектебінің мұғалімі Ботагөз Сармурзина.
Алға ауданы Қарақұдық ауылындағы мектептің 11 сынып оқушысы Анатолий Лебедевті жақындары, ауылдастары, полиция мен еріктілер – жалпы саны 50-ден астам адам екі тәулік бойы іздеген
Полицияның баспасөз қызметі бұл дерек бойынша қылмыстық іс қозғалып, тағы бірнеше сараптама тағайындалғанын айтады.
