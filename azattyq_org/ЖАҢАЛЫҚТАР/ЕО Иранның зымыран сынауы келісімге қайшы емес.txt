Еуропа Одағының (ЕО) сыртқы саясат жөніндегі жоғарғы комиссары Федерика Могеринидің сөзінше, ЕО Иранның зымыран сынауы әлемдік державалармен жасасқан ядролық келісімін бұзады деп санамайды
Осыған байланысты Иранға жаңа санкция салу ықтималдығын жоққа шығарған Могерини "Егер БҰҰ Қауіпсіздік кеңесінің қарары бұзылса, онда ол БҰҰ-ның тиісті институтында қаралуы тиіс" деді.
Могерини бұған қоса Тегеран "елдің ядролық әлеуетін арттыруды көздемейді" дейтін зымыран сынағы аймақта шиеленістің күшеюіне әкеліп соғуы мүмкін екенін ескертті.
БҰҰ қарары Тегеранмен жасалған ядролық келісімді қолдағанымен, Иранды ядролық оқтұмсық жеткізе алатын баллистикалық зымыран жасаудан бас тартуға шақырады.
Могерини бұған қоса таяу айларда ресми сапармен Иранға бармақ ниетте екенін хабарлады.
