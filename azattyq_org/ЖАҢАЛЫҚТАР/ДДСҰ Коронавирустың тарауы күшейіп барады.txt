Дүниежүзілік денсаулық сақтау ұйымы коронавирус пандемиясының бұрынғыдан қарқындырақ тарап жатқанын айтты
Ұйымның мәліметінше, қазір әлемде күн сайын 160 мыңнан астам адамнан коронавирус анықталып жатыр
АҚШ-та вирус жұқтырғандардың тәуліктік көрсеткіші алғаш рет 50 мыңнан асты
Елде COVID-19 ауруына шалдыққандар 2,7 миллионға жетті.
Джонс Хопкинс университетінің дерегінше, 1 шілдеде коронавирус АҚШ-та 52 мың адамнан анықталған
Індеттің қарқынды тарауы жергілікті билікті дәмханалар мен жағажайларды жабуға итермеледі
4 шілдедегі Тәуелсіздік күнін тойлауға дайындалып жүрген америкалықтар бұл жаңалықты көңілсіз қабылдады
Эпидемияның тарауын бақылауда ұстап отырған кей штаттар қоғамдық орындарын ашуды кейінге қалдырды.
1 шілде күні АҚШ-та 700 COVID-19 өлімі тіркелді
Аурудан қайтыс болғандардың саны 128 мыңнан асты.
Эпидемия күшейген тұста АҚШ COVID-19 ауруынан жазылуды жылдамдатуы мүмкін деген оймен Эбола вирусына қарсы қолданылатын “Ремдесивир” дәрісінің әлемдегі барлық дерлік қорын сатып алды деседі
АҚШ-тың бұл қадамы халықаралық эксперттер қауымдастығының алаңдаушылығын тудырды
Дәрінің жаңа партиясы тек күзде ғана дайын болады, қалған елдердің бәрі сол уақытқа дейін күтуге мәжбүр.
Ал вирустың тарауы бойынша АҚШ-тан кейін екінші орында тұрған Бразилияда COVID-19 өлімі 60 мыңға жетті
Мексика денсаулық сақтау министрлігінің елде 28 мың адамның коронавирустан өлгенін хабарлады
Яғни Мексика бұл көрсеткіш жөнінен бір-екі ай бұрын пандемияның тарауы бойынша әлемді дүрліктірген Испаниядан озып кетті.
