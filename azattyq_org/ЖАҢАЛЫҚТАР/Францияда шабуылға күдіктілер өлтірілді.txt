Париждегі Charlie Hebdo журналына шабуыл жасады деген екі күдікті Шериф Куачи мен Саид Куачи арнайы операция кезінде мерт болғаны хабарланды.
Франция басылымдарының мәлімдеуінше, күдіктілер 9 қаңтарда Парижден солтүстік-шығыс жақтағы Даммартен-ен-Гоэль аймағында болған арнайы операция кезінде полиция оғына ұшқан.
Полиция 9 қаңтар күні таңертең Даммартен-ен-Гоэль аймағында ағайынды Куачилер мінген көліктің ізіне түскен
Кейін күдіктілер осы аймақтағы бір баспаханаға тығылған
Кешке таман Кучилер жасырынған ғимарат маңында атыс және жарылыс дауысы естілген.
Қаңтардың 7-сінде Парижде Charlie Hebdo сатиралық журналы редакциясына автоматпен қаруланған үш адам шабуылдап, соның салдарынан 12 адам қаза тапқан, 11 адам жараланған

Тергеу деректері бойынша, ол шабуылға күдіктілер Шериф Куачи мен Саид Куачи - "радикалды исламшыл содырлар, олар журналдың Мұхаммед пайғамбарды карикатуралағаны үшін кек қайтарған".
