
"Интерфакс-Қазақстан" агенттігінің хабарлауынша, екі азаматты қамауға жергілікті сот рұқсат берген.

- Қазіргі кезде екі азамат ұсталды
Екеуі де ауруханада және қызметкерлеріміздің бақылауында..
Бірнеше күннен кейін оларды ауруханадан шығарады, сол кезде тергеу изоляторына жібереміз, - деген Әл-Фараби аудандық ішкі істер басқармасының бастығы Бауыржан Сельтанов агенттікке.

Полиция өкілі ұсталған екі азаматтың біріне «адам өлімі» бойынша, екіншісіне – «бұзақылық» бабы бойынша айып тағылғанын айтқан.

Бауыржан Сельтанов атысқа қатысқан өзге азаматтардың да тергеліп жатқанын жеткізген.

- Бұл оқиғаға қатысқан барлық азаматтар (саны 8 бен 11 арасында болуы мүмкін - Б.С) осында, тергеу жүргізіліп жатыр
Тергейміз, беттестіреміз, үйлеріне қайтарып жіберіп жүрміз, - деген Сельтанов агенттікке.

Қазанның 29-ы күні Шымкент маңындағы Забадам елді мекенінде атыс болып, екі адам көз жұмып, 13 адам жарақат алған еді.

