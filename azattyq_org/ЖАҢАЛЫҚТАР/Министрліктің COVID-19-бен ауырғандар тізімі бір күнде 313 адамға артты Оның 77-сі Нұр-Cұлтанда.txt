Өткен тәулікте, 14 маусымда Қазақстанда COVID-19 ауруының белгілері бар 313 адам анықталды
Емделіп шыққандар саны – 132
Төрт адам қайтыс болды.
Өңір бойынша алда Нұр-Сұлтан қаласы (77), Қарағанды облысы (47), Алматы қаласы (31), Батыс Қазақстан облысы (30) және Шымкент (26) қаласы тұр.
Бұл – тек ауру белгісі бар адамдар жөніндегі көрсеткіш
Қазақстан билігі 3 маусымнан вирус табылған адамдарды індет белгілерінің бар-жоғына қарай “ауырғандар” және “тасымалдаушылар” деп бөліп, екі бөлек санақ жүргізіп келеді
Соңғысы ресми статистикада көрсетілмейді
Коронавирустың таралуын бақылап отырған әлемдік денсаулық сақтау ұйымдары мен орталықтары Қазақстан деректері бойынша биліктің coronavirus2020.kz деп аталатын ресми сайтына сүйенеді
Бұл сайтта да “тасымалдаушылар” көрсетілмеген.
Тек індет белгілері бар “ауырғандар” бойынша қарасақ, Қазақстанда осы күнге дейін 14 809 адам коронавирус жұқтырған
Емделіп шыққаны – 9188, қайтыс болғаны – 77.
3-13 маусым аралығында елде індет белгілері жоқ 4402 тасымалдаушы тіркелген.
Кейінгі күндері вирус жұқтырғандар саны күн сайын шамамен мың адамға өсіп отыр
Кей өңірлерде карантиндік шаралар қайта күшеймек
Мысалы, 15 маусымнан бастап Көкшетау қаласында 7 блокбекет қойылып, сауда орындарының жұмысы шектеледі.
Кеше, 14 маусым күні Қазақстан денсаулық сақтау министрі Елжан Біртановтың коронавируспен ауырып жатқаны белгілі болды
Министр бойында індет белгілерінің барын, сол себепті ауруханада жатқанын айтты.
