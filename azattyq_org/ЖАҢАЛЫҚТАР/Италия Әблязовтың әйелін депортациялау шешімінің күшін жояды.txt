
Италия үкіметі Мұхтар Әблязовтың әйелі Алма Шалабаева мен қызы Алуаны депортациялау туралы ордердің күшін жоятынын мәлімдеді
Бұл туралы Италия премьер-министрі Энрико Летта 12 шілдеде хабарлады
Летта «әу бастан әдеттен тыс жағдайдың толық эпизодтарын үкіметке хабарламау айтарлықтай қателік болды» дейді


Қазақстан сыртқы істер министрлігінің баспасөз хатшысы Нұржан Айтмаханов шілденің 13-інде Азаттық тілшісіне Италия үкіметінің шешімі туралы әзірге түсінік бере алмайтынын, мәселенің анықталып жатқанын хабарлады.

Биыл мамырдың соңында қуғындағы қазақ оппозициялық саясаткері, банкир Мұхтар Әблязовтың әйелі Алма Шалабаева кәмелетке толмаған қызы Алуамен бірге Италиядан Қазақстанға депортацияланған еді
Алматыға жеткізілген соң полиция Алма Шалабаевадан қаладан ешқайда кетпеу туралы қолхат алған.

Қазақстанның бас прокуратурасы Алма Шалабаеваның Италияда «Оңтүстік Африка республикасының жалған төлқұжатымен жүргені анықталғаны» туралы мәлімдеме жасаған
Сонымен бірге прокуратура бұған дейін Қазақстанда Алма Шалабаева мен қызына Қазақстан азаматтығы туралы құжатты заңсыз жасау фактісі анықталып, Алма Шалабаеваның ол іске қатысы бар-жоғы анықталып жатқанын хабарлаған.

