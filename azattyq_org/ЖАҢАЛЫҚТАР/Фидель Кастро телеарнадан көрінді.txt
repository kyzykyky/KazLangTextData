
Кубаның 2008 жылдың маусымынан бері ел алдына шықпаған бұрынғы басшысы Фидель Кастроны ұлттық телеарнадан көрсетті
Жексенбі күні жергілікті телеарна 83 жастағы қарт Кастроның венесуэлалық студенттермен кездесуінен репортаж берді
Бұл сюжет Кастроның жексенбі күні Эквадор президенті Рафаэль Кориямен кездесуінде түсірілген сурет мемлекеттік газетте шыққаннан кейін көрсетілді
Кастро осыдан үш жыл бұрын аурып қалғаннан бері кубалық телеарналарға сирек шығатын болған
Ол өткен жылы биліктен бас тартып, орнын інісі Рауль Кастроға босатқан еді


