АҚШ пен Ресей соңғы бес жылда әлемде ең ірі қару-жарақ экспорттаушы елдер атанды.
Швецияның SIPRI (Stockholm International Peace Research Institute) зерттеу институтының мәліметінше, соңғы жылдары қару-жараққа деген сұраныс Таяу Шығыс аймағында артқан
Институт 2012-2016 жылдары әлемдегі қару-жарақ экспортының 33 пайызы АҚШ-тың үлесіне, 23 пайызы Ресейдің үлесіне тигенін айтады
АҚШ-тың экспорт көрсеткіші 2011 жылдан бері 21 пайызға артқан
АҚШ экспорттаған қару-жарағының жартысына жуығы Таяу Шығысқа жеткізілген.
Ресей экспорттаған қару-жарағының 70 пайызы Үндістан, Вьетнам, Қытай және Алжирге сатылған
Соңғы бес жылда әлемдегі қару-жарақтың 6,2 пайызын - Қытай, 6 пайызын - Франция, 5,6 пайызын Германия экспорттаған.
SIPRI тұтастай алғанда әлемде қару-жараққа сұраныс 2004 жылдан бері тұрақты түрде артқанын айтады
Соңғы бес жылда қару-жарақ саудасының көлемі 8,4 пайызға артқан
Қырғи-қабақ соғысы кезеңінен бері қару-жарақ саудасында мұндай өсім бірінші рет тіркеліп отыр.
SIPRI дерегінше, Азия мен Таяу Шығыста қару-жарақ саудасы артып, Еуропа, Солтүстік және Оңтүстік Америка мен Африкада азайған.
Соңғы бес жылда Үндістан сатып алатын қару-жарағының көлемі 43 пайызға артып, әлемдегі ең ірі қару-жарақ импортері атанған
Қазір әлемдегі қару-жарақ импортының 13 пайызы Үндістанның үлесінде
Үндістан қару-жарағының 68 пайызын Ресейден сатып алған
Бұл - Үндістанның АҚШ-тан сатып алған қару көлемінен бес есе көп.
