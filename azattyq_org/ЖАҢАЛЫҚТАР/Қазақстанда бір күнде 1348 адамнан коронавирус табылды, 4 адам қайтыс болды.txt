Өткен тәулікте Қазақстанда 1348 адамнан коронавирус табылды: ауру белгісі байқалған - 465 науқас, ауру белгісі жоқ 883 адам анықталған
Бір күнде 338 адам жазылып, 4 адам қайтыс болды.
Қазақстан билігі 3 маусымнан бері коронавирус жұқтырғандарды ауру белгісінің бар-жоғына қарай екі бөлек есептеп келеді
Ауру белгілері барын “ауырғандар”, жоғын “тасымалдаушы” деп атады
Билік соңғысын вирус жұқтырғандардың негізгі статистикасына кіргізбей отыр
Ал коронавирустың таралуын бақылап отырған әлемдік денсаулық сақтау ұйымдары мен орталықтары биліктің ресми дерегіне сүйеніп, Қазақстанда COVID-19 жұқтырғандардың санын көрсетерде ауру белгісі жоқ жағдайларды ескермей отыр.
Қазақстанда симптомы жоқ "тасымалдаушыларды" қоса есептегенде 33 310 адамнан коронавирус анықталған
19 750-і - "симптомы бар" науқас, 13 560-ы - "симптомы жоқ" тасымалдаушы
Эпидемия басталғалы бері 12 220 адам жазылып шығып, 140 адам қайтыс болды.
Қазақстанда карантин шаралары алынғаннан кейін вирус жұқтырғандар саны еселеп артып, билік шектеу шараларын қайта күшейтуге мәжбүр болған
Көптеген қалалар мен облыстарда коронавирус жұққандарды емдейтін стационарлар толып, дәрігерлер тапшылығы байқалған
Бұған дейін кейбір аймақтарда пневмония өршігені хабарланған

25 маусымда денсаулық сақтау министрі Елжан Біртанов қызметтен босатылып, оның орнына Алексей Цой тағайындалды
Маусым айының ортасында Біртановқа коронавирус жұғып, ауруханаға түскені хабарланған еді
Бейсенбі күні Біртанов Facebook парақшасында "дерттен емделуі керегін" айтып, Тоқаевқа өзі қызметтен босату туралы арыз бергенін жазған

