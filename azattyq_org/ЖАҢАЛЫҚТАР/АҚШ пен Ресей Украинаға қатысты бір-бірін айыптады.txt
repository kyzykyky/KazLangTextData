
АҚШ пен Ресей Украинадағы "тәртіпсіздіктерді ұйымдастырды" деп бір-бірін айыптап жатыр.

29 сәуір күні Вашингтондағы Атлантикалық кеңес орталығында сөйлеген АҚШ мемлекеттік хатшысы Джон Керри Мәскеуді "Женавада жасалған келісімді орындаудың орнына Украинадағы дағдарысты шиеленістіріп отыр" деп айыптады.

"Қырымды алып, соңын ала Украинаның шығысында тұрақсыздық орнату арқылы Мәскеу шығыс Еуропадағы қауіпсіздік ландшафтын өзгерткісі келеді" деген Керри Ресейдің әрекетін АҚШ пен оның НАТО-дағы серіктері үшін "алаңдатарлық дабыл белгісі" деп атады.

Ресей президенті Владимир Путин де 29 сәуір күні "Батыс елдері Украинада проблемаларды қоздырып, енді оған айыптыларды іздеп жатыр және сол себепті де Ресейге қарсы санкциялар салды" деді.

