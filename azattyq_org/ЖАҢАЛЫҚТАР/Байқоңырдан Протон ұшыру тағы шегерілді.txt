
Байқоңыр ғарыш айлағынан "Протон-М" зымыран тасығышын ұшыру 25 қазанға қалдырылды.

Ресейдің "Роскосмос" агенттігінің хабарлауынша, Байқоңырда мемлекеттік комиссияның отырысы өткен
"Сириус ФМ-6" ғарыш аппаратын ғарышқа жеткізуге тапсырыс берген америкалықтар ұшыруды тағы да кейінге шегеруді сұраған.

АҚШ-тың ғарыш аппаратын ғарышқа жеткізуі тиіс "Протон-М" зымыран тасығышын ұшыру 21 қазанға белгіленген еді
Бірақ АҚШ тарабының өтініші бойынша зымыранды ұшыру 22 қазанға қалдырылған болатын.

2013 жылы 2 шілдеде Байқоңырдан ұша бере апатқа ұшыраған ресейлік «Протон-М» зымыран тасығышынан бірнеше жүз тонна улы отын – гептилдің төгілуі Қазақстан қоғамында қарсылық акцияларын туғызған еді
Бұл апаттан кейінгі алғашқы «Протон-М» зымыран тасығышы Байқоңырдан ғарышқа 30 қыркүйекте ұшты.

