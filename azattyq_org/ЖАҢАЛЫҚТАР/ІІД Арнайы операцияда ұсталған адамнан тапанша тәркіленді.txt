Алматыда арнайы операцияда ұсталған ер адам Алматы облысының тұрғыны және одан сигналдық тапанша тәркіленді деп хабарлады Алматы қалалық ішкі істер депаратментінің баспасөз қызметі.
Алматыда 31 наурыз күні түстен кейін Әл-Фараби даңғылы мен Жароков көшесі аумағында арнайы операция өтіп, бір адам ұсталған.
"31 наурыз күні жедел іздестіру шарасы кезінде Алматы облысының 1988 жылы туған К
деген азаматы ұсталды" деді депаратменттің баспасөз қызметі
Ресми ақпарат бойынша, ұсталған адам бұрын қылмыстық кодекстің 103 бабының 1 тармағы бойынша сотталған және одан әскери тапаншаға лайықталып жасалған сигналдық тапанша тәркіленген
Күдікті уақытша қамау абақтысына жабылған.
Қазір қылмыстық кодекстің 287-бабының 2-тармағы ("Қаруды, оқ-дәрiлердi, жарылғыш заттарды және жарылыс құрылғыларын заңсыз иемдену, беру, өткiзу, сақтау, тасымалдау немесе алып жүру") бойынша сотқа дейінгі тергеу жүргізіліп жатыр.
31 наурызда Азаттық тілшісі арнайы операция кезінде Әл-Фараби даңғылы бойында жүздеген көлік бөгеліп тұрып қалғанын, операция өткен маңда жедел жәрдем көлігі мен беренді әскери техникалар жүргенін көрген.
