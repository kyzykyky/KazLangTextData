
НАСА-ның «Эндовер» (Endeavour) шаттлы ғарышқа жасаған 16 күндік соңғы сапарынан кейін бүгін Флоридадағы Кеннеди атындағы ғарыш айлағына келіп қонды.

Сапар кезінде команда экипажы халықаралық ғарыш станциясында жетілдіру жұмыстарын атқарған.

АҚШ ғарышқа шаттл ұшыру бағдарламасын биыл жазда аяқтамақшы.

Шілде айында «Атлантис» (Atlantis) шаттлын соңғы ғарыш сапарына ұшыру жоспарланған.

