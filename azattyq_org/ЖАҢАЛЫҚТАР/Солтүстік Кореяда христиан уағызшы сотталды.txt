
Солтүстік Корея христиан дінінің уағызшысын соттап, оған өмір бойы түрмеде қара жұмыс істеуге үкім шығарды


Миссионер Ким Чон Вук - Оңтүстік Корея азаматы
Солтүстік Корея билігі оған "тыңшылық жасады", "астыртын әрекет ететін діни ұйым құрмақшы болды" деген айыптар таққан


Солтүстіккореялық БАҚ ақпараттарына қарағанда, мемлекеттік прокуратура оны өлім жазасына кесуді сұраған
Кимге прокурорлар "мемлекетті төңкеруге тырысты", "мемлекетке қарсы насихат жүргізді", "ел аумағына заңсыз кірді" деген айыптарды да таққан


Белсенділердің айтуынша, Ким Солтүстік Кореядан қашқан босқындарға шекарада орналасқан Қытайдың Даньдун қаласында баспана мен азық-түлік беріп, көмектескен


Олардың дерегіне қарағанда, Ким 2013 жылы қазан айында солтүстіккореялық босқындарды іздеу мақсатында Ялуцзян өзенінен (Солтүстік Корея мен Қытай шекарасы осы өзен бойымен өтеді - ред.) өткен
Осы кезде Қытай билігі оны (Даньдун қаласы маңынан) Солтүстік Кореяға ұстап берген.

