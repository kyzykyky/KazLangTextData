
5 маусым Қазақстанда Алматы облысының "Арқанкерген" шекара постында қаза тапқан шекарашыларды ұлттық аза тұту күні болып жарияланды деп хабарлайды президенттің баспасөз қызметі.

Бұл туралы бүгін Қазақстан президенті Нұрсұлтан Назарбаев арнайы өкім шығарған.

Ұлттық қауіпсіздік комитеті 30 мамыр күні "Шығыс" аймақтық шекара қызметі Үшарал отрядының "Сары бөктер" заставасында 12 шекарашының, бір қорықшының мәйіті табылғанын және заставадағы "Арқанкерген" посты өртенгенін хабарлаған еді
1 маусымда 14 шекарашы мен бір қорықшы өлгені анықталған.

Назарбаев 1 маусым күні осыған орай мәлімдеме жасап "Мен бұл оқиғаны террористік акті деп есептеймін
Бұл ішкі қақтығыстың нәтижесінде болуы мүмкін
Бірақ бұл туралы айтуға әлі ерте" деген болатын.

