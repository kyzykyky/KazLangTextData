Британдық The Times басылымы Гүлнара Каримованың Ұлыбританиядағы жылжымайтын мүліктерінің тізімін жариялады
Олар кәмпескеленуі мүмкін
Ұлыбританияның Ірі алаяқтықпен күрес бюросы (Serious Fraud Office) бастапқыда бұл ақпаратты Gazette басылымына берген

Онда Каримоваға тиесілі делінген жалпы құны 40 миллион фунт (52 миллион доллар) болатын үш жылжымайтын мүлік көрсетілген: бірі - Суррей графтығында, екеуі Лондондағы ауқаттылар тұратын ауданда орналасқан.
8 қаңтарда Өзбекстанның жоғарғы сотының баспасөз қызметі Ташкентте Гүлнара Каримованың ісі бойынша жаңа сот басталғанын растаған, сот жабық өтіп жатыр
Гүлнара Каримованың швейцариялық адвокаты Грегуар Манжа және қызы Иман бұл сот жайлы 16 қыркүйекте хабарлаған және оған ешкімді кіргізбей жатқанына шағымданған еді

Бұл жолы Каримова мен бірнеше адамға "қылмыстық қауымдастық құрып, бюджет ақшасын жымқырды, қылмыстық жолмен алынған табысты заңдастырды" деген айып тағылған

2017 жылы елдің бірінші президенті Ислам Каримов көз жұмғаннан кейін оның үлкен қызы Гүлнара Каримова 10 жылға бас бостандығынан айрылған
Оған "салық төлеуден жалтарды", "ақша бопсалады" және "офшор компаниясының құжаттарын жойды" деген айыптар тағылды.
Оқи отырыңыз: Каримованың швейцариялық адвокатының Өзбекстанға кіруіне тыйым салынды
Instagram бізге жазылыңыз
