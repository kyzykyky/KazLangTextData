Алматы әуежайында бүгін ауа-райының қолайсыздығы мен техникалық себептерге байланысты бірнеше рейс бөгеліп, бірнеше бағытқа ұшатын рейстер тоқтатылды.
Әуежайдың Facebook-тегі парақшасында жарияланған ақпаратқа қарағанда, бүгін таңертеңнен бері Алматы-Киев, Алматы-Қызылорда, Алматы-Өскемен, Алматы-Астана-Пекин, Алматы-Астана-Сеул, Алматы-Шереметьево бағыттарына ұшатын ұшақтар бөгеліп жатыр.
Ал әуежай сайтындағы ұшу кестесіндегі ақпаратқа қарағанда, бүгін Алматыдан Атырауға, Астанаға (сағат 11:55-те) ұшатын рейстер тоқтатылған.
