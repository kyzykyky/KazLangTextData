Ресейдің мәдениет министрі Ольга Любимова коронавирусқа тест тапсырып, министрден вирус бары анықталды
Бұл туралы министрдің баспасөз хатшысына сілтеме жасаған "РИА Новости" агенттігі хабарлады

Баспасөз хатшысының сөзіне қарағанда "ауру жеңіл өтіп жатыр, сондықтан ауруханаға жатқызу мәселесі туындап отырған жоқ"
Любимованың қанша рет тест тапсырғаны белгісіз
Ол әзірге қашықтан жұмыс істеп жатыр

39 жастағы Любимова қаңтар айында мәдениет министрі болып тағайындалған, оған дейін кино дамыту ісімен шұғылданған, оның алдында Бірінші арнада істеген

Любимова - Ресей үкіметі мүшелері арасында коронавирус табылған үшінші шенеунік
Бұған дейін премьер-министр Михаил Мишустиннен коронавирус табылып, уақытша демалыс алған
Құрылыс министрі Владимир Якушевке де вирус жұққаны анықталған еді

Эпидемия тарағалы бері Ресейде 165 929 адамнан коронавирус табылған
Егер індет әрі қарай да осындай қарқынмен жайылса, Ресей бейсенбі күні Германияны қуып жетіп, коронавирус көп табылған әлемдегі алғашы бес елдің қатарына кіреді.
