Қазақстандық кәсіпқой боксшы, орта салмақта (73 кг) WBA, IBO және WBC версиялары бойынша әлем чемпионы Геннадий Головкин кезекті жекпе жекте АҚШ өкілі Вилли Монромен кездеседі
Бұл туралы vesti.kz сайты хабарлады.
«ВКонтакте» әлеуметтік желісіндегі Головкиннің ресми тобындағы ақпаратқа сәйкес, жекпе жек мамырдың 16-сы күні АҚШ-тың Калифорния штатындағы Инглвуд қаласындағы The Forum залында өтпекші.
28 жастағы Вилли Монро «Boxcino 2014» турнирінде орта салмақта жеңімпаз атанған.
Осы кезге дейін 32 жекпе жектің барлығында жеңіске жеткен Геннадий Головкин 29 кездесуді нокаутпен ұтқан
Соңғы рет ол ақпан айында британдық боксшы Мартин Мюррейді техникалық нокаутпен жеңіп, рингте қатарынан 19 кездесуін мерзімінен бұрын аяқтаған әйгілі боксшы Майк Тайсонның рекордын қайталады.
