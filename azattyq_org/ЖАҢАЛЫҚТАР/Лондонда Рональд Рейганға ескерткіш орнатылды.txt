
Ұлыбритания астанасындағы АҚШ елшілігінің алдында АҚШ-тың бұрынғы президенті Рональд Рейганға ескерткіш орнатылды.

Биіктігі үш метр қола ескерткіште Ұлыбританияның бұрынғы премьер-министрі Маргарэт Тэтчердің Рейганды «қырғи-қабақ соғыста бір де бір оқ шығармай жеңіске жетуге жәрдемдескен адам» ретінде сипаттаған сөзі жазылған.

Ескерткіштің ашылу рәсімінде сөйлеген АҚШ-тың бұрынғы мемлекеттік хатшысы Кондолиза Райс Рейганның есімі Берлин қабырғасының құлауы, Шығыс Еуропаны коммунистік тираниядан азат ету және Совет одағының ыдырауы секілді бір кездері мүмкін емес сияқты болып көрінген оқиғалармен байланысты екендігін атап өтті.

