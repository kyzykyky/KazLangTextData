Талдықорғанда Сыбайлас жемқорлыққа қарсы іс-қимыл ұлттық бюросының Алматы облыстық департаментінде тағы бір адам өзіне қол салғаны хабарланды
Жергілікті БАҚ-тың Facebook-тегі «Сердитый талдыкорганец» парақшасындағы жазбаға сілтеп хабарлауынша, 8 ақпан күні департаменттің 25 жастағы есепшісі Динара Бекасыл «департаментте асылып қалға»н.
8 ақпан күні кешке «Сердитый талдыкорганец» парақшасында жарияланған жазбада қалалық ішкі істер басқармасы «Өзін-өзі өлтіруге дейін жеткізу» бабы бойынша тергеу бастағаны айтылады
Азаттық бұл ақпаратқа қатысты Алматы облыстық ішкі істер департаментінің баспасөз қызметі мен облыстық прокуратурадан комментарий ала алмады.
Сыбайлас жемқорлыққа қарсы іс-қимыл ұлттық бюросы баспасөз қызметінің бас кеңесшісі Ольга Шиян Азаттыққа телефонда комментарий беруден бас тартып, «мәліметті растап, я жоққа шығару үшін» ресми сауал жолдауды сұрады
Мемлекеттік қызмет істері және сыбайлас жемқорлыққа қарсы іс-қимыл агенттігінің баспасөз қызметі Азаттыққа қазір бұл оқиғаға қатысты ешнәрсе білмейтінін және әзірге оны растап, я жоққа шығара алмайтынын айтты.
3 ақпан күні Талдықорғандағы ұлттық бюро департаментінде «Қазсушар» республикалық мекемесі Алматы филиалының басшысы, тергеудегі Сейілхан Мұхамадиев қайтыс болған
6 ақпан күні ұлттық бюро пара алды делінген күдікті Сейілхан Мұхамадиевтің Сыбайлас жемқорлыққа қарсы іс-қимыл ұлттық бюросы департаменті ғимаратының төртінші қабатында жұмыс кабинетінің терезесінен секіріп, көз жұмғанын хабарлаған
Бұған дейін оған қатысты «жедел тергеу шаралары», атап айтқанда «марқұмда дене жарақаты бар-жоғын анықтайтын» сот-медициналық сараптамасы жүргізілген
Мұхамадиевтің өлімі «Өзін-өзі өлтіруге дейін жеткізу» бабымен тергеліп жатыр
