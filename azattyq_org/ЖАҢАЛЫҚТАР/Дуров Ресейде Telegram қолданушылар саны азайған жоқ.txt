Роскомнадзордың әрекетіне қарамастан, бұғаттаудың бірінші күні Ресейдегі Telegram қолданушыларының саны азайған жоқ
Бұл туралы мессенджердің иесі Павел Дуров айтты
Оның сөзінше, ресейліктер бұғаттауды айналып өту үшін VPN мен прокси-сервер қолданып жатыр

Дуров ресейліктерді Telegram-ға деген адалдық үшін алғыс айтты
Ол "саяси цензураға араласпағаны үшін" америкалық Apple, Google, Amazon компанияларына алғысын айтты

Павел Дуров "цифрлы бостандық пен прогресті қолдау үшін" бір жыл ішінде өз қалтасынан VPN және прокси-сервис әкімшілік қызметкерлері үшін миллиондаған қаражат бөлуге уәде берді

17 сәуірде Роскомнадзор Ресейде тыйым салынған Telegram мессенджерін App Store мен Google Play интернет дүкендерінен өшіруді де талап етті
Бұл туралы Роскомнадзордың баспасөз қызметіне сілтеме жасаған "Интерфакс" агенттігі хабарлады.
16 сәуірде Ресейде сот шешімімен Telegram мессенджері бұғаттала бастаған
Роскомнадзор сонымен бірге тыйым салынған сайттарға кіру құралдарын да бұғаттайтынын мәлімдеді
Роскомнадзор Telegram Ресей Федералдық қауіпсіздік қызметіне ақпаратты шифрлау кілтін бермейінше бұғаттан шығарылмайтынын айтады.
Бұған дейін Павел Дуров "ресейліктердің құпия хат алмасу құқығын қайтаруға күресетінін" мәлімдеді
Оның айтуынша, Telegram-ға тыйым салынса, Ресейде ұлттық қауіпсіздік деңгейі төмендеп кетеді.
Ресей бойынша Telegram қолданушыларының саны - 15 миллион
Бұл әлемдегі месенджерге тіркелгендердің 7 пайызын құрайды

