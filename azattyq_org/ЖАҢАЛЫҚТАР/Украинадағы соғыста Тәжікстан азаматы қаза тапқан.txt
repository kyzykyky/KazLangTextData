Тәжікстан билігі Украинаның шығысында ресейшіл сепаратистер жағында соғысқан тәжік азаматы қаза тапқанын хабарлады.
Тәжікстанның оңтүстігіндегі Хатлон облысы прокурорының көмекшісі Анвар Назарзоданың қаңтардың 8-інде хабарлауынша, Шығыс Украинада сепаратистер жағында украин үкіметі әскеріне қарсы соғысқа қатысқан Қорғантөбе қаласының тұрғыны Муродали Барфиев таяуда қаза тапқан.

Назарзоданың сөзінше, Барфиев Донецк пен Луганск облыстарының бір бөлігін бақылауда ұстап отырған сепаратистерге өткен жылы қосылған.

Тәжікстан билігі Украинада соғысқан тәжік азаматының оққа ұшқаны туралы алғаш рет хабарлап отыр.
Өткен айда Астанада "Луганскідегі сепаратистер жағында соғысты" деген айыппен қазақстандық Евгений Вдовенко бес жылға сотталған.
