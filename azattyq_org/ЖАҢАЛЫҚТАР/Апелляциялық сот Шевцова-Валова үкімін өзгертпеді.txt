Алматы қалалық сотының апелляциялық алқасы ​"ұлтаралық араздықты қоздырды" деген айыппен төрт жылға шартты түрде сотталған Алматы тұрғыны Татьяна Шевцова-Валованың үкімін өзгеріссіз қалдырды
Бұл туралы Азаттыққа бүгін Шевцова-Валованың апелляциялық шағымын қараған судья, қылмыстық істер жөніндегі апелляциялық сот алқасының төрағасы Бақытжан Қарамановтың хатшысы хабарлады.
Шевцова-Валова бірнеше әлеуметтік желі қолданушыларының талап-арызы бойынша жауапқа тартылған
Шағымданушылар Шевцова-Валованы Facebook әлеуметтік желісіндегі жазбаларында этникалық негізде кемсітушілікпен және тіл тигізушілікпен айналысты деп айыптаған
Құқық қорғау орындары оны қылмыстық кодекстің 164 бабы бойынша "ұлтаралық араздықты қоздырды" деп айыптаған.
Татьяна Шевцова-Валованың ісі бойынша сот 12 қаңтарда басталып, үкім 31 наурызда шыққан
Сот төрт жылдың үш жылын сынақ мерзімі ретінде белгілеген
Шевцова-Валованың өзі айыбын жоққа шығарады.
 
