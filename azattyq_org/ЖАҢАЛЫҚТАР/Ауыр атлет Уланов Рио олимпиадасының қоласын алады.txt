Ауыр атлетикадан 85 килограмда Рио олимпиадасына төртінші орын алған қазақстандық Денис Уланов енді қола медаль иеленеді

Бұл туралы Халықаралық ауыр атлетика федерациясының (IWF) бүгін жарияланған ресми журналында хабарланды
Федерацияның мәлімдеуінше, олимпиада кезінде қола медаль алған румыниялық Габриэль Синкраянның нәтижесі жойылып, ол жарыстардан шеттетілген
Бұған дейін румыниялық басылымдар Синкарянның олимпиада кезінде тапсырған сынамасынан допинг табылғанын хабарлаған

Рио олимпиадасында Синкарян мен Уланов 390 килограмм көтерген еді
Бірақ Улановтың салмағы қарсыласынан ауырлау болғаны үшін төртінші орынмен шектелген

Биылғы олимпиадада Қазақстан үш алтын, бес күміс, тоғыз қоламен 12-орын алған
Улановтың қола медалі Қазақстан үшін Рио олимпиадасының 18-медалі болмақ

