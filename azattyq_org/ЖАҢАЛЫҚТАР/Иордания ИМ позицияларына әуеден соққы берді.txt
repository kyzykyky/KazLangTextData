Иордания әскери-әуе күштері Сириядағы радикалды "Ислам мемлекеті" ұйымының позицияларына соққы жасап, кейін содырлар өлтірген иордан ұшқышы Муаз әл-Касасбех тұрған Карак қаласының үстінен ұшып өтті
Иордания королі Абдулла Муаз әл-Касасбехтің отбасына жеке өзі көңіл айтты
Марқұм болған ұшқышты еске алуға мыңдаған адам жиналды.
Куәгерлердің айтуынша, король Абдулла әл-Касасбехтің әкесіне иордан жойғыш ұшақтары Ракка қаласына соққы бергенін жеткізген
Қауіпсіздік күштерінің ақпараты бойынша, иордан ұшақтары Раккаға жақын Дейр-эз-Зор провинциясындағы аудандарға шабуылдаған.
Радикалды "Ислам мемлекеті" ұйымы ақпанның 3-інде желтоқсан айында ұсталған иорданиялық 26 жастағы әскери ұшқыш Муаз әл-Касасбехтің өлтірілгені туралы видео жариялаған еді
Онда ИМ өкілі темір тордың ішінде отқа оранған адамның Муаз әл-Касасбех екенін мәлімдейді.
Иордания ИМ позицияларына халықаралық коалициядан бөлек өз бетімен бірінші рет әуе соққысын жасап отыр.
