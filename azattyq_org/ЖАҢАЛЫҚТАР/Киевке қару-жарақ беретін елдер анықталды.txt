Украина Уэльсте өткен НАТО саммитінде АҚШ, Франция, Италия, Польша және Норвегиядан қару-жарақ тасымалдау туралы келісім жасасты
Бұл жайында хабарлаған Украина президентінің көмекшісі Юрий Луценко Facebook-тегі парақшасында аталған елдер Украина армиясын оқыту үшін әскери кеңесшілер жіберетінін де жазды.
НАТО саммитінде сөйлеген Украина президенті Петр Порошенко альянсқа мүше кейбір мемлекеттер Украинаға жоғары дәлдіктегі қару-жарақ жеткізуге уәде бергенін хабарлаған
Бірақ ол нақты қай елдердің әскери көмек көрсетуге даяр екенін ашып айтпады.
5 қыркүйек күні Минскіде өткен Украина дағдарысы жөніндегі Киев, Ресей, ЕҚЫҰ және өзін-өзі жариялаған Донецк мен Луганск "халық республикаларының" өкілдері Донбасста қақтығысты тоқтату туралы келісім жасасқан.
