Халықаралық "Журналистерді қорғау комитеті" (CPJ) журналистер өлімі жиі кездесетін және қажетті деңгейде зерттелмейтін 13 елдің тізімін жариялады
Онда өзге елдермен қатар Ауғанстан, Пәкістан және Ресей де бар
Комитет сарапшылары бұл мемлекеттерде "қылмыс жасағандар жазасыз қалады, бұл әдетке айналды" деп бағалайды

"Журналистерді қорғау комитеті" әзірлеген есепке сәйкес, 13 елдің кейбірінің "жағдайы тұрақты", кейбірінде "қақтығыс ошақтары бар"

Штаб-пәтері Нью-Йоркте орналасқан ұйымның жазуынша, 13 мемлекетте оқиғаны сыни тұрғыда сипаттауға тырысқан журналистердің үнін тұншықтыру үшін қылмыстық топтар, шенеуніктер және өзге де ықпалды тұлғалар күш қолданады, олардың зерттеуіне барынша кедергі жасауға тырысады, 
​Комитет сарапшыларының пікірінше, журналистер өлімінің көп жағдайда зерттелмей қалуына жемқорлық, институттардың тиімсіз жұмыс істеуі, терең зерттеуге деген саяси ерік-жігердің болмауы себеп
Аталған рейтингіде бірінші орында Сомали, одан кейін Сирия, Ирак, Оңтүстік Судан, Филиппин аралдары және Ауғанстан тұр
"Алты журналистің өлімі зерттелмеген" Ресей рейтингіде 11 орында тұр.
 
