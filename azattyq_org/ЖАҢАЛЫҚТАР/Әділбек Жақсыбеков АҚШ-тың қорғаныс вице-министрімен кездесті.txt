

Бүгін Қазақстанның қорғаныс министрі Әділбек Жақсыбеков АҚШ қорғаныс министрінің Орталық Азия мен Тынық мұхиты аймағы мәселелері бойынша орынбасары Питер Лэвоймен кездесті деп хабарлайды министрліктің баспасөз қызметі.

"Алдағы бес жылда (2013-2017) Қазақстан АҚШ-пен әскери саладағы ынтымақтастығын ары қарай да белсенді жүргізе береді" делінген баспасөз қызметі таратқан хабарда



Кездесуде екіжақты қарым-қатынастардың басым бағыты - Қазақстанның қорғаныс саласындағы өнеркәсіп кешендерін дамыту сөз болған
Әділбек Жақсыбеков қарулы күштер қатарына сандық технологияларды енгізу және ақпараттық-сандық инфрақұрылымды қорғау деңгейін арттыру үшін АҚШ-пен бірлескен кәсіпорындар құруға мүдделі екендігін айтты.

