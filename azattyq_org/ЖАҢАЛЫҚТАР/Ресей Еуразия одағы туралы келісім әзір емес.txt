
Ресей премьер-министрінің бірінші орынбасары Игорь Шувалов Ресей, Беларусь және Қазақстан мұнай және газ саудасына қатысты "әлі толық түсінісе алмай жатқанын" мәлімдеді.

Ресей, Қазақстан және Беларусь биыл мамыр айында үш ел арасындағы экономикалық интеграцияны тереңдетуді көздейтін Еуразия экономикалық одағын құру туралы келісімге қол қоюды жоспарлап отыр.

Бірақ Игорь Шувалов үш ел мұнай, газ және алкоголь, темекі өнімдері мен медициналық дәрі-дәрмектер сияқты маңызды өнімдер саудасында бірнеше жылға шектеулер енгізуді жақтап отырғанын айтады.

Кремль 2015 жылға қарай Еуропа Одағының үлгісіндей Еуразия экономикалық одағын құрғысы келеді.

