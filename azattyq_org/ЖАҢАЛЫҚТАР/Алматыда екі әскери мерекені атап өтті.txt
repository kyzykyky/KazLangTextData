Алматыдағы 28 панфиловшы-гвардияшылар паркінде бүгін Отан қорғаушы күні және әскерге шақырылушы күні атап өтілді.
Шараға ұжымымен бірге келгендер Парк шетіндегі Офицерлер үйі жанындағы баспалдаққа орнатылған үлкен монитордан Отан қорғаушы күніне арнап Астанада өткізілген әскери парадты тікелей видеотрансляция арқылы тамашалады
Жаппай көрсетілімді Алматыдағы парктен қызықтағандардың арасында соғыс және еңбек ардагерлері де болды.
Сонымен бірге бейсенбі күні әскерге шақырылушы күніне арналған шара да өтті
Қазақстан армиясы, шекара қызметі мен ұлттық гвардия қатарына көктемде басталған әскери қызметке шақыру әлі жалғасып жатыр
Биыл көктемде Алматыдан әскер қатарына 800 жас жігіт шақырылған
Әскерге шақырушы күні ресми мереке болып белгіленбеген, ол жылына екі рет – көктем және күз мезгілдерінде өткізіледі.
Алматыдағы бүгінгі мерекелік шарада Алматы қаласының әкімі Ахметжан Есімов, соғыс ардагерлері мен әскерге шақырылушы жастар сөйледі
Астанадағы әскери парадтың тікелей видеотрансляциясы аяқталған соң танымал әншілердің қатысуымен концерт ұйымдастырылды.
