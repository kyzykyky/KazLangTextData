
Грузия премьер-министрі алдағы апталарда отставкаға кетеді
Премьер орнына қалатын адамның атын жариялады
Ол - Грузияның қазіргі ішкі істер министрі Ираклий Гарибашвили


Отставкаға кететін Грузия премьері Бидзина Иванишвили өзінің орнына қалатын Гарибашвилиді үкімет мүшелерімен ақылдаса отырып, "Грузия арманы" атты өзі басқаратын коалиция мүшелерінің қолдауымен таңдағанын мәлімдеді


Иванишвили 17 қараша - жаңа сайланған президент Георгий Маргвелашвили ант қабылдайтын күні отставкаға кететінін айтқан
Заң бойынша Гарибашвилидің кандидатурасын парламент ұсынып, Маргвелашвили бекітуі керек
Бірақ бұл рәсімдердің Иванишвили жоспарлағандай орындалатынына ешкім шүбә келтірмейді
Өйткені, парламентте ол басқаратын коалиция көпшілік орынға ие болып отыр
Оның үстіне, жаңа президент Маргвелашвили - Иванишвилидің одақтасы.

Маргвелашвили өткен айда президент сайлауында жеңіске жеткен еді
Ол енді Иванишвилидің қарсыласы Михаил Саакашвилидің орнына келеді
Грузия конституциясына жасалған соңғы өзгерістер бойынша президенттің көптеген құқықтары премьер-министрге берілді.

