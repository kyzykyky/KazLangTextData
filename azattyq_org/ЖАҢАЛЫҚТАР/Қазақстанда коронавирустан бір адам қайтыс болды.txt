Қазақстанда бір адам коронавирустан қайтыс болды
Бұл туралы 26 наурыз 20:30-да ақпарат және қоғамдық даму министрі Дәурен Абаев хабарлады.
Бұл - Қазақстанда Covid-19 дертінен қаза тапқан алғашқы адам

Абаевтың сөзінше, қайтыс болған әйел адам Нұр-Сұлтанда емделіп жатқан

Елде 13 наурыздан бері 109 адамға вирус жұққаны анықталды: Алматыда - 40 адам, Нұр-Сұлтанда - 61 адам, Қарағандыда - екі адам, Шымкентте - екі адам, Алматы облысында - бір адам, Ақтөбе облысында - бір адам, Жамбыл облысында - бір адам, Солтүстік Қазақстан облысында бір адам.
25 наурызда Алматыда бір, Нұр-Сұлтанда бір науқас дертінен айыққаны хабарланды.
Үш қалада 28 наурыздан бастап жұрттың сыртқа шығуына мынандай шектеу қойылады

Қазақстанда коронавирусқа байланысты 15 сәуірге дейін төтенше жағдай
19 наурыздан бастап Алматы мен Нұр-Сұлтан қалалары карантинге көшті
Қаладағы сауда және ойын-сауық орталықтары, тамақтан басқа зат сататын дүкендер мен сауда орындарының, қызмет көрсету орындарының жұмысы тоқтатылды
Карантин режимі кезінде қоғамдық тамақтандыру орындары мен мейрамханалар тұтынушыға ас-суды үйіне жеткізіп береді
22 наурыздан бастап Алматы мен Нұр-Сұлтан қаласына темір жол және ішкі рейстер тоқтады.
Шымкентте де 28 наурыздан бастап әуежай, автовокзал, теміржол возкалы, балабақшалар жұмысы тоқтайды.
Карантин жарияланбаған аймақтардағы сауда орталықтары, базарлар мен қызмет көрсету орындары жұмыс істей береді.
Өткен жылдың соңында Қытайда алғаш рет тіркелгелі бері әлемде коронавирус 480 мыңнан астам адамға жұқты
Содан бері 21 мыңнан аса адам қаза болып, 115 мыңнан астам науқас дерттен айықты
Дүниежүзілік денсаулық сақтау ұйымы Covid-19 коронавирусын "пандемия" деп жариялаған.
 
 
