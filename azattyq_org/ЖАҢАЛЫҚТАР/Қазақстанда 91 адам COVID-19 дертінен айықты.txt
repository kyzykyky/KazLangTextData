Қазақстан денсаулық сақтау министрлігі 5 мамыр 16.30-ға дейінгі мәліметіне сай, елде сейсенбі күні 91 адам COVID-19 дертінен айықты
Олардың көбі - Алматы қаласы (22) мен Нұр-Сұлтан қаласында (17).
Қазір елде 4160 адамнан (сейсенбіде 111) вирус табылды
Оның 1264-і аурудан жазылды
29 адам қайтыс болды.
Дерттен айыққандар мына аймақтарда:
Қазақстанның бас санитарлық дәрігер Айжан Есмағамбетова елде коронавирус тарауы тұрақталып келе жатқанын, кейінгі екі аптада инфекция тарауы 7 пайыздан төмен екенін айтқан

Есмағамбетованың сөзінше, наурызда дертке шалдыққандармен байланыста болғандардан және шетелден келгендерден вирус табылса, сәуірде 1862 адамнан ( 52%) вирус профилактикалы тест алу кезінде анықталған.
Денсаулық сақтау министрлігінің мәліметінше, Қазақстанда 13 наурыз – 4 мамыр арасында 306 861 адамнан анализ алынған
Министрлік мамырдың соңына дейін 5300 адамға вирус жұғады деп болжайды.
Елде коронавирус тарауына байланысты 11 мамырға дейін төтенше жағдай және карантин жарияланған.
