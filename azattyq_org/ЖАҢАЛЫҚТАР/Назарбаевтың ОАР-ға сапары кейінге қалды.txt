
Қазақстан президенті Нұрсұлтан Назарбаевтың Оңтүстік Африка Республикасына (ОАР) жоспарлаған сапары кейінге ысырылды деп хабарлады президент жанындағы орталық коммуникациялар қызметінің ресми өкілі Алтай Абибуллаев.

Оның айтуынша, президент Назарбаевтың 3-4 желтоқсанға жоспарлаған сапары "жұмыс кестесіндегі өзгерістерге байланысты" біраз мерзімге кейінге шегерілген.

Президент Назарбаев биыл қараша айында ОАР-да Қазақстан елшілігін ашу туралы жарлық шығарған.

Қазан айының басында ОАР-да Йоханнесбург халықаралық әуежайынан Преторияға бара жатқан Қазақстан сыртқы істер министрінің орынбасары Қайрат Сарыбай бастаған бірнеше дипломат мінген көлікті қарулы адамдар тоқтатып, бағалы заттарын тартып әкеткен еді
Кейін ОАР-дың осы оқиғаға байланысты Қазақстаннан кешірім сұрағаны хабарланған.

