Орталық сайлау комиссиясы төрағасының орынбасары Владимир Фоос сайлаушылардың 95,11 пайызы сайлауға қатысқанын хабарлады.
Сайлаушылар Қазақстан бойынша 9 мың 676, шетелдердегі дипломатиялық өкілдіктері жанында ашылған 65 сайлау бөлімшелеріне барып дауыс берді.
Қазақстанда дауыс беру Астана уақыты бойынша сағат 20-да аяқталды.
Мерзімінен бұрын өткен президент сайлауына кандидат ретінде биліктегі "Нұр Отан" партиясы ұсынған елдің қазіргі президенті Нұрсұлтан Назарбаев, Қазақстан коммунистік партиясы ұсынған Тұрғын Сыздықов, өзін-өзі ұсынған Қазақстан кәсіподақтары федерациясының төрағасы Әбілғазы Құсайынов қатысқан.
