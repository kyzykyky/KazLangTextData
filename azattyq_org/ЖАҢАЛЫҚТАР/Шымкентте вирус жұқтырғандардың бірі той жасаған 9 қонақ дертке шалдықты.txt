Шымкент қаласында коронавирус жұқтырған үшінші адамның отбасында тұсаукесер және құдалық болған
Осы тойда болған тоғыз адамнан 2 сәуірде коронавирус анықталды
Оның сегізі – Шымкент қаласында, біреуі – Түркістан облысы Сайрам ауданында
Бұл туралы Азаттыққа Шымкент қалалық тауарлар мен көрсетілген қызметтердің сапасы мен қауіпсіздігін бақылау департаментінің басшысы Әбдіманап Төлебаев айтты.
Шымкентте үшінші адамнан вирус 1 сәуірде табылған
Қазір той болған үй вирус ошағына айналған
Коронавирус жұқтырғандармен байланыста болған жүзден астам карантинде.
3 сәуірдегі мәлімет бойынша, Шымкентте короновирус жұқтырғандар саны 11 адамға жетті
4 сәуірде Шымкент толық карантинге жабылатыны хабарланды
Наурыздың соңында Шымкентте 24 жастағы ер адамнан вирус табылған
Ол қалаға Нұр-Сұлтаннан автобуспен келген
Кейін оның шешесіне де вирус жұққан.
Қазақстанда жалпы 453 адамнан вирус табылды
29 адам дерттен айықты
3 адам қайтыс болды

