АҚШ коронавирус жұқтырғандар саны бойынша әлемде бірінші орынға шықты
Worldometer сайтының мәліметінше, 26 наурызда АҚШ-та коронавирус жұқтырғандар 82 мыңнан асқан
Эпидемия басталғалы бері 1177 адам коронавирустан қайтыс болған (Қытайда - 3287 адам)
Бейсенбі күні бір күнде 10 мыңнан астам адамға вирус жұққаны белгілі болды
24 сағатта 150 адам қайтыс болған.
Нью-Йорк штатында 37 мыңнан астам адамға вирус жұққан
Нью-Йорк губернаторы Эндрю Куомо вирус жұқтырғандар күрт көбейгендіктен ауруханалар, медициналық мекемелер толып кетуі мүмкін деп мәлімдеді
Ауыр науқастарға қолданылатын өкпеге ауа жеткізетін аппарат жетіспеуі ықтимал
Нью-Йорк пен АҚШ-тың өзге штаттарында карантин жарияланды

Конгрестің өкілдер палатасы 27 наурызда пандемия кезінде АҚШ экономикасы мен азаматтарын қолдау туралы шараларды заң жүзінде бекітеді
Шаралар пакеті 2 трлн долларға жетеді дейтін мәліметтер бар

Өткен жылдың соңында Қытайда алғаш рет пайда болғалы әлемде коронавирус жұқтырғандар жарты миллионға жуықтады
АҚШ-тың Джон Хопкинс университетінің мәліметінше, 27 наурызда әлемде вирус жұқтырғандар 530 мыңнан асты
24 мыңнан аса адам қаза болып, 120 мыңнан астам науқас дерттен айықты
Дүниежүзілік денсаулық сақтау ұйымы Covid-19 коронавирусын "пандемия" деп жариялаған.
Видео: "Тамағым кеуіп, тұла бойым ауырды"
Коронавирус жұқтырғандар не дейді?
No media source currently available
 
