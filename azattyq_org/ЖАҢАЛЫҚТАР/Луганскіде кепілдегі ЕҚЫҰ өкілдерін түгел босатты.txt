Украинаның Луганск облысында ресейшіл сепаратистер Еуропадағы қауіпсіздік және ынтымақтастық ұйымының (ЕҚЫҰ) соңғы төрт бақылаушысын кепілден босатқаны хабарланды.
Бұл туралы ақпаратты ЕҚЫҰ-ның Украинада мониторинг жүргізетін миссиясы интернеттегі парағында жариялады.
Бұған дейін сепаратистер маусымның 27-іне қараған түні кепілдегі ЕҚЫҰ бақылаушыларының алғашқы тобын – төрт адамды босатқан еді.
Украина президенті Петр Порошенконың Донбастағы жанжалды реттеуге арналған бейбіт жоспарындағы сепаратистерге қойған шарттардың бірі – ресейшілдердің кепілде ұстап отырған барлық адамдарды босатуы жайлы болатын.
ЕҚЫҰ-ның сегіз бақылаушысы бір айдан аса уақыт кепілде ұсталды
Оларды мамыр айының соңында Украинаның шығысында ресейшіл сепаратистер ұрлап әкеткен еді.
