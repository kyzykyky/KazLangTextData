
Грузия парламенті ел түрмелерінде жазасын өтеп жатқан 190 адамды саяси тұтқындар деп жариялады


Парламент бұған қоса шетелдерде тұрып жатқан 25 Грузия азаматын саяси босқындар деп таныды.

Саяси тұтқын мәртебесін алған сотталушылардың арасында 2004 жылдан бері президент Михаил Саакашвили тұсында істі болған бұрынғы үкімет мүшелері де бар


Парламенттің адам құқықтары жөніндегі комитетінің төрағасы Эка Беселья қазір рақымшылық туралы заң жобасы дайындалып жатқанын, "саяси тұтқындардың" барлығы таяуда босатылатынын айтты.

Қазан айында Бидзина Иванишвилидің "Грузия арманы" оппозициялық коалициясы парламент сайлауында жеңіске жетіп, үкіметті жасақтағаннан бері Саакашвилидің "Біріккен ұлттық қозғалыс" партиясына қатысы бар ондаған шенеуніктің үстінен іс қозғалды.

