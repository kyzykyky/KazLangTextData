
Пәкістанның оңтүстік-батысындағы Карачи қаласының әуежайында қауіпсіздік күштерін даярлау орталығына 10 маусымда бір топ содыр шабуыл жасады
Алдын-ала деректер бойынша, атыс кезінде құқық қорғау күштерінің бес қызметкері оққа ұшқан
Шабуылдан әуежайдағы барлық ұшып шығатын және ұшып келетін рейстер тоқтатылған.

Пәкістанның қорғаныс министрлігі оқиға орнына әскерилердің жіберілгенін хабарлады.

9 маусымға қараған түні Карачи әуежайына қаруланған 10 содыр шабуыл жасап, 35 адам мерт болған еді
Атыстан 10 содырдың барлығының көзі жойылған
Шабуылға жауапкершілікті "Талибанның" пәкістандық қанаты - "Техрик-е-Талибан" ұйымы мойнына алған
Ұйым шабуылды өткен жылы жетекшілері Хакимулла Мехсудтың АҚШ-тың пилотсыз ұшағынан жасалған соққыдан қаза табуына еске алу деп атаған.

10 маусымда таңертең Пәкістан әскерилері елдің солтүстік-батысында әуе соққысынан кемінде 15 содырдың қаза тапқанын хабарлады.

