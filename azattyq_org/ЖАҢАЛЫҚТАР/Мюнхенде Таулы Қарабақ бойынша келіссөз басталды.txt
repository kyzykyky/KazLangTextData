
Жексенбі күні Мюнхен қаласында Әзірбайжан мен Армения президенттері Ильһам Әлиев пен Серж Саргсянның Таулы Қарабақ жанжалы бойынша кезекті – биылғы алтыншы - кездесуі өтеді
Келіссөздің қарсаңында И.Әлиев Таулы Қарабақ босқындарының алдында сөйлеген сөзінде егер келіссөз тағы да нәтиже бермейтін болса, онда Таулы Қарабақ пен оның төңірегіндегі аудандарды әскердің күшімен қайтарып алуға дейін баратынын ескертті
Мюнхендегі келіссөз Қарабақ проблемасы бойынша Еуропадағы қауіпсіздік және ынтымақтастық ұйымы құрған «Минск тобының» тең төрағалары болып табылатын Ресей, Франция және АҚШ өкілдерінің қатысуымен өтеді.

