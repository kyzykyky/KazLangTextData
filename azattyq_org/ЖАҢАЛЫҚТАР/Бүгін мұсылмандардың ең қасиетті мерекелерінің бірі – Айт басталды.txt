
Бүгін, қыркүйектің 9-ы күні Ораза айт мерекесі басталды
Осыған орай Қазақстанның барлық мешіттерінде бейсенбі таңертең айт намазы оқылды
Айт сөзі - «мереке», «мейрам» деген ұғымды білдіреді
Айт мерекесі Рамазан айынан кейін келетін - Шәууәл айында атап өтіледі
Мұхаммет пайғамбар (с.ғ.с.) өз үмбеттерін шәууәл айында да ораза тұтуға үндеп, оның сауабының молдығын айтқан
Ол: «Кімде-кім Рамазанды оразамен өткізіп, бұдан кейін шәууәл айында алты күн ораза ұстаса, жыл бойы ораза ұстағанмен бірдей», - деген
Шәууәл айының оразасын сол айдың ішінде кез-келген күні ұстауға болады
Оны қатарынан үзбей немесе күндерін үзіп-үзіп ұстауға болады
Бірақ айт өтісімен кезекпен толықтай ұстау - абзал.

