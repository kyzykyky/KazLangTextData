
Лондонда орналасқан Legatum Institute ұйымы түзген әлем елдерінің 2013 жылға арналған көркею индексінде (Prosperity index) Қазақстан 47-орында аталды
Индекс жыл сайын 142 елдегі азаматтардың әл-ауқаты, денсаулығы мен өздерін бақытты сезіну көрсеткіштеріне негізделіп түзіледі.

Көркею индексіндегі алғашқы бес орынды Норвегия, Швейцария, Канада, Швеция және Жаңа Зеландия иеленген
АҚШ бұл тізімде 11-орында тұр.

Legatum Institute басшысы Джеффри Гедминнің айтуынша, соңғы бес жылда әлем тұрғындарының әл-ауқаты үздіксіз жақсара түскені байқалады
Ұйым әсіресе кәсіпкерлікпен айналысу, денсаулық сақтау және білім беру салалары жақсара түсті деген тұжырым жасаған.

Постсоветтік елдер арасында Беларусь - 58, Ресей - 61, Өзбекстан - 63, Украина 64-орынды иеленген.

