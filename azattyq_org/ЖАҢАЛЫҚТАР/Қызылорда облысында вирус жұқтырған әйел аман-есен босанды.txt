Қызылорда облысында коронавирус жұқтырған жүкті әйел аман-есен босанды
Бұл туралы Қазақстан денсаулық сақтау министрінің орынбасары Ләззат Ақтаева Facebook парақшасында жазды.
Ақтаеваның ақпаратынша, жүкті әйел 8 сәуірде толғақ қысып провизорлық перзентханаға түскен
Әйелде ЖРБИ симптомдары болған
Кейін анализінен коронавирус табылған.
"Толғақ басталып, бала аман-есен өмірге келді
Салмағы 2970 грамм, бойы 51 см
Баланың жағдайы бірқалыпты
Covid-19 анализі алынды" деп жазды вице-министр.
Ақатаеваның жазуынша, әйел Covid-19 дертінен емделу үшін инфекция стационарына ауыстырылған
Ал әйелді босандырған дәрігерлер екі апта үй карантиніне жіберілді.
Қазір Қызылорда облысында коронавирус жұқтырғандар саны 100-ге жетті
Бұл аймақ вирус жұқтырғандар саны бойынша Нұр-Сұлтан (225) мен Алматыдан (122) кейін тұр.
Қазір Қазақстанда 781 адам вирус жұқтырды
60 адам дерттен айықты
8 адам қайтыс болды.
