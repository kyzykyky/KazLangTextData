Денсаулық сақтау министрлігі 24 сәуір таңертең Алматыда 1957 жылы туған әйелдің коронавирустан қайтыс болғанын хабарлаған болатын
Алматы әкімдігінің мәліметі бойынша, 63 жастағы науқас үйде өз бетінше емделген - дәрігер шақырмаған
COVID-19 ауруына шалдыққаны қайтыс болғаннан кейін анықталған.
"Науқастың күйеуінің айтуынша, бір апта бойы әйелдің дене қызуы көтеріліп, жөтелген
Учаскелік дәрігер шақыртпаған
Үйде өз бетінше емделген
Кеше (23 сәуірде) кешкісін кенеттен тынысы тарылып, есінен танып қалған" делінген әкімдік хабарламасында

Жедел жәрдем қызметкерлері келгенге дейін әйел қайтыс болған
Анализ нәтижесінде коронавирус бары анықталған

Қазақстанда коронавирустан барлығы 23 науқас қайтыс болған.
Алматы қаласында жеті адам вирустан қайтыс болған
23 сәуірде қалада 1964 жылы туған әйел адам көз жұмды
Дәрігерлердің айтуынша, әйел бірнеше созылмалы аурулармен ауырған.
Алматыда коронавирус жұққан 764 адам анықталған
Бұл республика бойынша ең жоғарғы көрсеткіш
19 наурыздан бері қалада карантин жарияланған.
 
