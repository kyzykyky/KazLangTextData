
Amnesty International (AI) халықаралық құқық қорғау ұйымы бүгін Ресейде бір жыл бұрын қабылданған "шетел агенті туралы" заң осы елдегі тәуелсіз үкіметтік емес ұйымдарды (ҮЕҰ) "тұншықтырып отыр" деп мәлімдеді.

Ұйым заң қабылданған бір жылда 1 мыңнан астам ҮЕҰ тексеріске ұшырағанын айтады
Тексеру жасалған ондаған ҮЕҰ ескерту алып, кейбір адам құқықтарын қорғаушы танымал ұйымдарға тыйым салынған, кейбір ұйымдар "шетел агенті" ретінде қайта тіркелуден бас тартқан соң қызметін тоқтатуға мәжбүр болған.

Ресейде 2012 жылдың соңында қабылданған заң бойынша, шетелден қаржылай көмек алатын және саяси қызметпен айналысатын кез-келген ҮЕҰ "шетел агенті" ретінде қайта тіркелуі тиіс
Amnesty International бұл заңды Владимир Путин екінші рет президенттікке келгелі бері "Ресейде қабылданған ең қатал заң" деп сипаттайды


Ұйым "заң Ресейдегі адам құқықтарын қорғау, сайлауға бақылау жасау және басқа да қызметпен айналысатын үкіметтік емес ұйымдардың беделін түсіруге арналған" дейді.

