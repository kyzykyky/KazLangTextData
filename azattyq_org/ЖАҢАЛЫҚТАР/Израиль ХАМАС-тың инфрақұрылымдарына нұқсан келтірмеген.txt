
Израиль Газа аймағында құрлықтағы соғыс операциясын жүргізуі “барып тұрған қателік болады”
ХАМАС ұйымының қуғында жүрген көсемі Халед Машааль осылай деп ескертті
Саясаткердің бейнетаспаға жазылған осы ескертуі Әл-Джазира телеарнасының эфирінен берілді
Дамаскі қаласында тұратын Машааль Израильдің әуе соққыларынан ХАМАС-тың инфрақұрылымдарына нұқсан келмегенін мәлімдеді
Ал Израиль сенбі күні таңертең жетінші күн қатарынан әуе соққысын жалғастырды
БҰҰ-ның есебі бойынша, Палестина жағынан қаза тапқандардың саны 420-дан асса, жараланғандар 2 мыңнан асып жығылады
Хабарға қарағанда, ХАМАС-тың зымырандармен атқылауынан Израиль 4 азаматынан айрылды
АҚШ президенті Джордж Буш ХАМАС-тың зымырандық соққысын терорлық әрекет деп айыптады
Ол ХАМАС жасақтарының қолына келіп жатқан қару-жараққа дереу тосқауыл қоюға шақырды


