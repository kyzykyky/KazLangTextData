АҚШ прокуратурасы "журналистерге құпия дерек берді" деген айыппен барлау басқармасының қызметкері Генри Фризаны қамауға алды

Айыптау тарабының айтуынша, барлаушы 2018-2019 жылдары белгілі бір мемлекеттің қарулану жүйесі туралы құпия деректерді журналистерге берген
АҚШ әділет министрлігі барлаушының нақты қай мемлекет туралы құпия дерек таратқанын айтпады
Құпия дерек кемінде сегіз жаңалықта қолданылғаны анықталған

Айыптау қорытындысында Фриз құпия ақпарат алған екі журналистің бірімен романтикалық қарым-қатынаста болғаны жазылған
АҚШ-тың федералды тергеу бюросы олардың телефон әңгімелерін тыңдап, Twitter-дегі жеке хабарламаларын оқыған

Әділет министрлігі журналистер жайлы деректі де құпия ұстап отыр

Генри Фриз АҚШ қорғаныс министрлігі барлау басқармасының терроризммен күрес бөлімінде сарапшы болып жұмыс істеген
Тағылған айып дәлелденсе Фриз 20 жылға бас бостандығынан айрылуы мүмкін

АҚШ әділет министрлігі соңғы екі жылда "құпия дерек таратты" деп алты адамды айыптаған

