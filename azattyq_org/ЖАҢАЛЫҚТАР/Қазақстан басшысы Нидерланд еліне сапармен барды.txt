
Қазақстан президенті Нұрсұлтан Назарбаев Нидерланд корольдігіне ресми сапармен барды.

Бұл туралы бүгін президенттің ресми сайтында жарияланған ресми ақпаратқа сәйкес, сапар барысында Назарбаев Нидерланд королімен және премьер-министрімен кездесіп, Гаага қаласында өтетін ядролық қауіпсіздік жөніндегі үшінші жаһандық саммит жұмысына қатысады деп жоспарланған.

Гаагадағы саммит наурыздың 24-і мен 25-і күндері өтпекші
Онда ғаламдық қауіпсіздік мәселелері талқыланады.

АҚШ президенті Барак Обаманың бастамасымен ядролық қауіпсіздік жөніндегі алғашқы жаһандық саммит 2010 жылы Вашингтонда, екінші саммит - 2012 жылы Сеул қаласында өткен еді.

