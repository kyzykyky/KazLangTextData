Uber компаниясы АҚШ-тың барлық қаласында жүргізушісіз басқарылатын көлік сынауды уақытша тоқтатты
Бұған наурыздың 19-ы күні Аризона штатының Темпе қаласында жүргізушісіз басқарылатын көліктің жолдан өтіп бара жатқан әйелді қағып кеткені себеп болып отыр.
Полицияның мәліметінше, автопилот режимінде кетіп бара жатқан көлік көшеде жаяу жүргінші өтуге болмайтын жерде кетіп бара жатқан 49 жастағы әйелді қағып өткен
Әйел жараланып, ауруханаға жеткізілген соң қайтыс болған.
Компания басшысы Дара Хосроушахи қайғылы оқиғаға қатты қайғыратынын мәлімдеді
Компания штат билігімен қайғылы оқиғаны тексеріп жатыр.
Көлік құрастыратын компаниялар, оның ішінде Ford пен General Motors жүргізушісіз басқарылатын көліктер жасауға көп қаржы құйып отыр
Осыған дейін де өзге компаниялар жасап шығарған жүргізушісіз басқарылатын көліктер апатқа ұшыраған
Мысалы, 2016 жылы Google корпорациясы сынаған көлік автобусты соғып өткен
Бірақ ол кезде ешкім зардап шекпеген.
