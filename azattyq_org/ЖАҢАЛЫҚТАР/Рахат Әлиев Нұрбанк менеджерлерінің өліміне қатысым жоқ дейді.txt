
Қазақстан президентінің бұрынғы күйеу баласы Рахат Әлиев Нұрбанк менеджерлерінің өліміне өзінің қатысы жоқтығын мәлімдеді.

Қазақстан Бас прокурорының орынбасары Иоган Меркельдің айтуынша, мамырдың 13-де денелері табылған Нұрбанктің топ-менеджерлері Жолдас Темірәлиев пен Айбар Хасеновті өлтіруге байланысты қылмыстық іс қозғалған
Осыған байланысты Рахат Әлиевке айып тағылуы мүмкін деді Меркель.

Рахат Әлиев өзінің блогында "бұл - арнайы қызметтер мен прокуратура жасап отырған арандатушылық" деп жазған.

Темірәлиев пен Хасенов 2007 жылы 31 қаңтарда "Нұрбанктегі" оқиғадан кейін жоғалып кеткен болатын.

