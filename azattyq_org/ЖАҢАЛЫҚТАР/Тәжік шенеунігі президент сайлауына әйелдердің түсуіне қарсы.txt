Тәжікстан әйелдер істері жөніндегі комитеті ұйымдастыру бөлімінің жетекшісі Махбуба Азимованың әйелдерге президент сайлауына қатысуға бола ма деген сауалға "Бізге не жетпейді?" деп жауап бергені туралы Азаттықтың Тәжік қызметі (Озоди радиосы) хабарлады.
"Біз халық сайлаған және [президенттікке] ең лайықты ұлт көшбасшысына қалайша қарсы шықпақпыз? Тәжік әйелдері мемлекет басшысы Эмомали Рахмонға әйелдің қоғамдағы ролін көтергені үшін шексіз алғыс білдіруі тиіс" деген ол.
Тәжікстанда президент сайлауы 2020 жылы күзде өті тиіс.
2013 жылы Тәжікстанда тұңғыш рет әйел үміткер президент сайлауына қатыспақшы болған
Бірақ белгілі құқық қорғаушы Ойнихол Бобоназарова кандидатты ресми тіркеуге қажетті қол жинай алмады
Бобоназарова Азимованың сөзін қорлау деп қабылдады.
"Тәжікстан конституциясы барша азаматтарға ұлтына, діні мен жынысына қарамастан мемлекет басшысы болып сайлану құқығына кепілдік береді
Шенеуніктің мәлімдемесі елдің негізгі заңының кепілі саналатын президент үшін де қорлау деп білемін" деген ол.
Тәжікстанды 1992 жылдан бері үздіксіз басқарып отырған президент Эмомали Рахмонға "ұлт көшбасшысы" деген мәртебе заңмен бекітіліп берілген
Ол бұл қызметке шексіз мәрте сайлана алады
Осы кезде дейін Рахмон төрт рет президент сайлауына қатысып, барлығында жеңіске жеткен.
