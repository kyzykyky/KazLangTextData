Қытайда коронавирусты жұқтырғандар саны алдыңғы күнмен салыстырғанда 10 есеге көбейіп, соңғы дерек бойынша 15 мыңға жуық адамнан вирус табылған
Бұл ақпаратты Қытай билігі хабарлады
Соңғы тәулікте вирустан 242 адам көз жұмған

Дүниежүзілік денсаулық сақтау ұйымы сәрсенбі күні "коронавирустың таралуы бәсеңдеді" деп мәлімдеген еді
10-11 ақпанда Қытай билігі екі мың вирус жұқтырғанын хабарлаған

Қытайдың денсаулық сақтау жөніндегі ұлттық комиссиясы "ауруды анықтау методикасы өзгергендіктен вирусты жұқтырғандар саны күрт көбейді" деді
Дәрігерлер "ендігәрі компьютерлік томография деректеріне сүйене отырып, ауруды ертерек анықтаймыз" деп отыр

Қазір Қытайдың өзінде вирусты жұқтырғандар саны 60 мыңға жетті, 1300 адам көз жұмды
Шамамен алты мыңы аурудан айықты

12 ақпанда Лондонда бірінші коронавирусты жұқтыру оқиғасы тіркелді
BBC ақпарат агенттігінің жазуынша, науқас бірнеше күн бұрын Қытайдан келген
Жалпы Ұлыбританияда осымен коронавирус жұқтырған тоғызыншы адам тіркелді

Вирустың таралу ауқымы кеңейіп барады
Әлемнің 50 мемлекетінде коронавирус табылған

Дүниежүзілік денсаулық сақтау ұйымының бас директоры Тедрос Гебрейесус "эпидемияның аяқталатыны жайлы болжам жасау әлі қиын" дейді
ДДСҰ ғалымдары қазіргі кезде төрт түрлі екпемен жұмыс істеп жатқанын хабарлады

Коронавирустың жаппай таралуына байланысты бірқатар халықаралық шаралар кейінге қалды
Халықаралық көлік федерациясы Қытайдағы "Формула-1" жарысын кейінге қалдыру туралы шешім қабылдады
Барселонадағы Mobile World Congress көрмесінің ұйымдастырушылары коронавирусқа байланысты көрме өтпейтінін мәлімдеді

Ресей Қиыр Шығыстағы Қытаймен шекарасын жауып, көрші елге қатынайтын автобустарды тоқтатты
14 ақпаннан бастап Ресей мен Қытай арасындағы чартерлік рейстер тоқтайды.
Видео: Коронавирус туралы не білу керек? (4 ақпан 2020 жыл).
No media source currently available
 
