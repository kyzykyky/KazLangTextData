Қазақстанның жаңадан сайланған президенті Қасым-Жомарт Тоқаевтың инаугурациясы 12 маусымда Нұр-Сұлтанда өтеді
Шара Тәуелсіздік сарайында жергілікті уақытпен таңертеңгі сағат 10:30-да басталады деп хабарлады Қазақстан сыртқы істер министрлігі.
Дүйсенбі күні Орталық сайлау комиссиясы 9 маусымда өткен кезектен тыс президент сайлауында биліктегі "Нұр Отан" партиясының кандидаты әрі елдің қазіргі президенті Қасым-Жомарт Тоқаевтың жеңіске жеткенін хабарлаған
ОСК жария еткен сайлаудың түпкілікті қорытындысына сәйкес, Тоқаевты дауыс беруге қатысқан азаматтардың 70 пайыздан көбі, яғни 6,5 млн сайлаушы қолдаған.
Қазақстанда сайлаушы тізіміне енгізілген 12 миллионға жуық азаматтың 77 пайыздан астамы дауыс беруге қатысқан.
Орталық сайлау комиссиясы президент сайлауына қатысқан өзге алты кандидат жинаған дауыс санын да жариялады:
Сайлау болған күні Алматы, Нұр-Сұлтан мен Шымкентте жүздеген адам сайлауға наразылық білдірген
Ресми дерек бойынша, Нұр-Сұлтан мен Алматыда кемінде 500 адам ұсталған
Олардың арасында наразылық шарасынан ақпарат таратқан журналистер (оның екеуі - Азаттық тілшісі) де бар.
