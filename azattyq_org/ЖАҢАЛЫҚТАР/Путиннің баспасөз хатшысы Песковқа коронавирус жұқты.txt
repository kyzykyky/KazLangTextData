Ресей президенті Владимир Путиннің баспасөз хатшысы Дмитрий Песков коронавирус жұқтырып, ауруханаға түсті
Бұл туралы РИА Новости және Интерфакс ақпарат агенттігі хабарлады.
Песковтың өзі журналистерге "ауырып қалдым, қазір емделіп жатырмын" деген

Оның жағдайы жайлы хабарланбады

Песков - президент Путинге ең жақын шенеуніктің бірі
Ол күнделікті Путиннің және Кремльдің мәлімдемелеріне конференц-колл арқылы журналистерге пікір білдіріп жүрген
Песковтың соңғы рет қашан Путинмен жолыққаны белгісіз
Белгілісі, Путин қазір Ново-Огоревтегі резинденциясында және кездесулерінің көбін қашықтан өткізіп жатыр

Сәуірде Песков жұрт алдына "вирус өткізбейтін блокатормен" шыққан
Бұл "блокатордың" вирустан қорғай алатыны дәлелденбеген.
Бұған дейін Ресей премьер-министрі Михаил Мишустин мен мәдениет министрі Ольга Любимоваға да вирус жұққан
Олардың қазіргі жағдайы жайлы хабарланбады

Ресей вирус жұқтырғандар саны жөнінен әлемде екінші орынға шықты
Бұл елде 232 мыңнан астам адамнан вирус табылды
Екі мыңнан астам адам қайтыс болды
Бірақ Financial Times басылымы Ресейде COVID-19 вирусынан қаза тапқандар саны ресми мәліметтен әлдеқайда көп деп есептейді

