Швед академиясы 2018 жылы әдебиет саласы бойынша Нобель сыйлығын тапсырмайды
Академияның бұл туралы шешімі Нобель сыйлығы сайтында жарияланды
Сыйлықты тапсыру соңғы рет 1943 жылы кейінге қалдырылған еді.
Хабарламада бұл шешімнің басқа салалар бойынша Нобель сыйлығын табыстауға әсер етпейтіні айтылады
Академия әдебиет саласында 2018 жылғы Нобель сыйлығы иегерінің аты-жөні 2019 жылғы жеңімпазбен бірге жарияланатынын мәлімдеді.
Швед академиясы әдебиет саласы бойынша Нобель сыйлығын табыстаудан француз фотографы Жан-Клод Арноға қатысты дауға байланысты бас тартып отыр
Жан-Клод Арно - академияға 1992 жылы сайланған швед ақыны Катарина Фростенсонның күйеуі
Арно Швед академиясы қаржылай қолдау көрсеткен мәдени жобаны басқарған
Бұған дейін 20 шақты әйел оны жыныстық бопса жасады деп айыптаған
Бұдан басқа, фотограф әдебиет саласы бойынша сыйлықтың болашақ жеңімпаздарының аты-жөнін бөтен адамдарға жариялаған
Арноның өзі тағылған айыпты терістейді.
Фотографтың жанжалынан соң Катарина Фростенсон академия құрамынан шығарылды.
Сәуірдің ортасында Швед академиясының хатшысы Сара Даниус та академиядан кетіп қалған.
Instagram бізге жазылыңыз
