
Бүгін Астана қаласында Қырғыз Республикасының сыртқы істер министрі Қадырбек Сарбаевтың Қазақстанға ресми сапары аясында Қазақстан және Қырғызстан сыртқы істер министрлері кеңесінің үшінші отырысы басталды.СІМ кеңесінің үшінші отырысында сауда-экономикалық, су-энергетикалық және мәдени-гуманитарлық салалардағы екіжақты ынтымақтастықтың көкейкесті мәселелері талқыланады
«Бүгінгі отырыста өзара ынтымақтасты дамыту жөніндегі міндеттерді анықтау мен сыртқы саясат мәселелерін үйлестіруді қарастырамыз», — деді Қазақстанның сыртқы істер министрі Марат Тәжин.Қырғыз Республикасының сыртқы істер министрі Қадырбек Сарбаев өз кезегінде екі елдің қарым-қатынасы өзара ынтымақтастыққа негізделгенін атап өтіп: «жоспарланған істерді жүзеге асыруды келісім барысында талқылаймыз» , — деді.

