
БҰҰ-ның өкілінің хабарлауынша, осы ұйымның Сириядағы бақылаушылар тобының жаңа басшысы 29 сәуір күні Дамаскіге жол жүріп кетті


Нирадж Сингх есімді өкілдің айтуынша, генерал-майор Роберт Муд Сирияның астанасына бүгін жетіп, осы елдегі БҰҰ-ның бас әскери бақылаушысы қызметіне кіріседі.

Норвегиялық ардагер бітімгер бұған дейін БҰҰ-ның Таяу Шығысты бақылау тобын басқарған
Роберт Муд 1999 және 2002 жылдары Косоводағы бітімгершілік әскерінің құрамында қызмет еткен.

Өткен сенбі күні БҰҰ-ның Қауіпсіздік кеңесі Сирияда 10 сәуір күні жарияланған оқ атуды тоқтату туралы бітімнің жүзеге асуын бақылау үшін 300 адам жіберген еді.

