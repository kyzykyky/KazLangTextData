Бүгін, 19 ақпанда қызметінен босаған Қазақстан денсаулық сақтау вице-министрі Алексей Цой президент ісі басқармасы медициналық орталығының басшысы болып тағайындалды.
Цой бұл орталықты бұрын да, 2010-2011 жылдары, басқарған
Кейін Астана қалалық №1 ауруханасының бас дәрігері болды
2014 жылы Цой денсаулық сақтау вице-министрі қызметіне кіріскен.
Президенттің іс басқармасы медициналық орталығының құрамына 10 ұйым кіреді
Оның қатарында Алматы мен Астанадағы аурухана, санитарлық-эпидемиологиялық сараптама орталығы, медициналық технология мен ақпараттық жүйелер орталағы мен бірнеше шипажай бар
Орталық сайтындағы ақпаратқа қарағанда, мұнда "күзетілетін тұлғаларға, мемлекеттік қызметкерлерге, одақтық және республикалық мәндегі дербес, сондай-ақ мемлекеттік қызметтен жасына байланысты зейнеткерлікке шыққан зейнеткерлерге, жоғары дәрежелі ерекше белгілермен марапатталған тұлғаларға және азаматтардың жекелеген санаттарына" медициналық қызметтер көрсетіледі.
Ақпанның басында қазақстандық БАҚ бұл орталықтың экс-директоры Әмір Ахетовтің қаза тапқанын хабарлаған
Ішкі істер министрлігі, дәрігер өліміне байланысты іс қозғалғанын мәлімдеген
Сол кезде ішкі істер министр болған Қалмұханбет Қасымов "дәрігердің денесінде жарақат іздері болғанын" айтқан.
