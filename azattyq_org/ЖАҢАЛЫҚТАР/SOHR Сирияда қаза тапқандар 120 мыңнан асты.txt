
Лондонда орналасқан Syrian Observatory for Human Rights (SOHR) ұйымының хабарлауынша, Сирияда 2011 жылы наурызда халық толқулары басталғалы бері қаза тапқан 120 мың 296 адам тіркелген
Олардың 42 мың 495-і - бейбіт тұрғындар.

Құқық қорғаушылардың дерегі бойынша, мерт болғандар арасында ливандық "Хезболла" ұйымының 187 сарбазы, үкімет күштері жағында соғысқан сириялық емес 61 сарбаз, кім екені анықталмаған 2 мың 772 адам бар.

Биыл 25 шілдеде БҰҰ бас хатшысы Пан Ги Мун Сириядағы қақтығыстарда құрбан болған адам саны 100 мыңнан асқаны туралы мәлімдеген еді.

