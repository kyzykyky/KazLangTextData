Мали астанасында Radisson Blu қонақ үйінде қарулы исламшылдар кепілге алған 80 адам босатылды
Бұл туралы мемлекеттік телеканал хабарлады
«Қонақ үйдегі 170 адамның үшеуі атыс кезінде қаза болған
Соңғы мәлімет бойынша, 80 адам босатылған», деп хабарлайды РБК агенттігі.
Күштік құрылымдар мен куәгерлерге сілтеме жасаған агенттік, арнайы жасақ күштерінің қабаттан қабатқа өтіп бара жатқанын, арасында атыс естілетінін жариялаған.
20 қарашада Radisson Blu қонақ үйінде қарулы адамдар 170 адамды кепілдікке алған
Оның 140-ы қонақтар, 30-ы қонақ үй қызметшілері
Reuters дерек көзінің мәлімдеуінше, қонақ үйге басып кіргендер «Аллаһу әкбар» деп айғайлаған
Олардың саны әзірге белгісіз
Әкімшілік екі адам деген мәлімет айтса, Reuters агенттігінің дерек көзі он шақты шабуылшы туралы ақпарат берген.
Қарулы адамдар Құраннан үзінді айта алған бірнеше адамды босатқан.
Мали қауіпсіздік қызметі үш адамның қаза болғанын айтқан.
Қазақстан сыртқы істер министрлігі Малидегі қонақ үйде ел азаматтарының бар-жоғы туралы әзірге ақпарат таратқан жоқ

