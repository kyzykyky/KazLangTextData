
Бүгін Пәкістанда үкіметке бағынбайтын қарулы топтар басшылары жиналып, осыдан бір күн бұрын қаза тапқан Хакимулла Мехсудтың орнына Хан Саид Сажнаны «Техрик-е-Талибан Пәкістан» қозғалысына басшы етіп сайлаған
Бұл туралы Машааль радиосы (Азаттықтың Пәкістандық қызметі) хабарлады.

Хан Саид Сажна (Халид деп те атайды) – Пәкістандағы қарулы топтар арасында белгілі тұлға
2012 жылы Пәкістанның солтүстік-батысындағы түрмеге шабуылды осы адам ұйымдастырған деп саналады
Сол жолы түрмеден төрт жүзге жуық тұтқын қашып кеткен еді
Сондай-ақ басқа да шабуылдарға, соның ішінде 2011 жылы Карачидегі әскери-теңіз базасына жасалған шабуылға да Хан Саид Сажнаның қатысы бар делінеді.

Соңғы кезге дейін «Техрик-и-Талибан Пәкістан» қозғалысын басқарып келген Хакимулла Мехсудты 1 қараша күні Солтүстік Вазиристан провинциясында АҚШ-тың пилотсыз ұшағы әуеден соққы беріп өлтірген еді.

