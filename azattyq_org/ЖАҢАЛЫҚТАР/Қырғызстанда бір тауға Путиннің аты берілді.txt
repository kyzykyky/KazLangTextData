
Қырғызстан президентінің дүйсенбі күннен бастап күшіне енген қаулысынан кейін, бұл елдегі бір шың Ресей премьер-министрі Владимр Путиннің есімімен аталатын болды
Бұл туралы Азаттықтың қырғыз қызметі хабарлады
Президент Роза Отунбаева өткен аптада парламенттің мақұлдауынан кейін, екі елдің арасындағы достық қарым-қатынасты таныту үшін биіктігі 4,446 метр болатын тауға Путиннің есімін беру жөніндегі қаулыны бекітті
Желтоқсан айының соңында Мәскеуге сапармен барып қайтқан қырғыз премьер-министрі Алмазбек Атамбаев Путинге таудың атын беру жөніндегі ұсынысын парламентке жолдаған еді
Бұл ұсынысқа Қырғызстанда қарсы шыққандар да болды.

