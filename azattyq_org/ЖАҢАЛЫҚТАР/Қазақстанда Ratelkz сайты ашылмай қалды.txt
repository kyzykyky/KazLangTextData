Қазақстанда Ratel.kz сараптамалық интернет-порталы ашылмай қалды
Сайт иелерінің бірі әрі редакторы Марат Асиповтың Азаттыққа айтуынша, сайттың ашылмай қалу оқиғасы желтоқсанның 21-інде басталған.
"Порталымызға қызмет көрсететін хостер-компаниядан хат алдық
Онда бізді өзгелердің бұғаттап жатқаны айтылған" дейді Марат Асипов.
Ratel.kz журналистері порталдың бұғатталуы мүмкін деген болжамды жоққа шығармайды.
"Әділ сөз" баспасөз құқығын қорғау ұйымы қазір порталға прокси сайттар арқылы ғана кіруге болатынын хабарлады.
