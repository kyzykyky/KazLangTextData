Ақтөбеде биыл 5 маусымда болған қарулы шабуылға байланысты 66 жәбірленуші мен 48 куәгердің барлығынан жауап алынып болды деп хабарлады Ақтөбе облыстық сотының баспасөз қызметі .
Сот алдында жауап берген куәгерлердің бірі пәтерін жинап жүріп Калашников автоматының 30 патроны бар оқшантайын тауып алғанын айтқан
Паласқа оралып, ас ішетін бөлмеге жасырылған оқ-дәрі туралы үй иесі бірден полицияға хабарлаған
Кейін тергеу 30 патроны бар оқшантайдың 6655-әскери бөліміне шабуыл жасалған кезде қатардағы жауынгер Чернышовтан әкетілгенін анықтаған
Соттың баспасөз қызметі Калашников автоматының оқшантайы табылған үйді сотталушылардың бірі жалдап тұрғанын айтады.
Басты сот талқылауы басталғалы бері сот 200-ден астам сараптама қорытындысы мен тергеу хаттамасын қарап шыққан

Ал бүгінгі сот отырысында жәбірленушілердің талап арыздары мен оларға қоса тіркелген өзге де құжаттар, сотталушыларға берілген мінездемелер зерттелді
Сотқа 15-тен астама талап арыз түскен
Талап арыз берушілер арасында «Автопарк» ЖШС, «Пантера» ЖШС мен ұлттық гвардияның 6656-әскери бөлімі де бар.
Ақтөбедегі атыс оқиғасындағы қылмыстық іс бойынша 29 адам сотқа тартылып жатыр
Оның 9-ы – түрлі қылмыстық құқық бұзушылық жасағаны, оның ішінде «терроризм актісін жасауға тікелей қатысқандары» үшін, 18-і – дайындалып жатқан қылмыс туралы хабарламағаны үшін, екеуі қылмысты жасырып қалғандары үшін айыпталған
Айыптылардың құқығын 27 адвокат қорғайды
Бұл іс бойынша 88 адам жәбірленуші, 48 адам куәгер деп танылған.
Биыл маусымның 5-інде Ақтөбеде 26 адам екі қару-жарақ дүкеніне шабуылдап, ұлттық гвардияның әскери бөлімін басып алуға тырысқан
Шабуыл мен атыстан ресми мәлімет бойынша 7 адам қаза тауып, 40 шақты адам жараланған
Алты күнге созылған арнайы операцияда шабуылға күдікті делінген 18 адамның көзі жойылып, бірнеше адам ұсталған.
