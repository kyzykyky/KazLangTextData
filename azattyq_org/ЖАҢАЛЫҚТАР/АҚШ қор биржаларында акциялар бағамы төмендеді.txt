АҚШ-тың қор биржаларында 31 шілде күні инвесторлардың Украинадағы дағдарыс пен басқа да халықаралық мәселелерге қатысты алаңдаушылығынан негізгі акциялардың бағамдары төмендеді.
Нью-Йорк биржасында АҚШ-тың ең ірі 30 корпорациясын қамтитын Dow Jones индексі 300 пунктке, яғни екі пайызға жуық төмендеген
500 компанияның акциялар құнын көрсететін S&P индексі 40 пунктке, яғни екі пайызға құлдыраған.
"Fortune" іскерлік журналының пікірінше, индекстердің құлдырауына Украинадағы жағдай мен Еуропа Одағы және АҚШ-тың Ресейге қарсы экономикалық санкциялары әсер еткен.
Мысалы, "Роснефть" компаниясымен әріптестік байланысы бар америкалық ірі мұнай компаниясы - Exxon Mobil акциялары төрт пайызға құлдыраған
АҚШ қор биржаларындағы индекстердің төмендеуіне Standard&Poor's халықаралық рейтинг агенттігінің Аргентинаны халықаралық несие берушілерге қарызын төлей алмауына байланысты "жартылай дефолт" деп жариялауы да себеп болған.
