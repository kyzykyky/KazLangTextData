
Армения президенті әкімшілігінің мәлімдеуінше, Ереван биыл Еуропа Одағымен (ЕО) ынтымақтастық туралы келісімге қол қою туралы келіссөздерді бастаудан үмітті


3 қыркүйекте президент Серж Саргсян Арменияның Ресей, Қазақстан және Беларусь мүше болып отырған Кеден Одағына кірмек ниеті барын мәлімдеген еді
Еуропалық шенеуніктер "Арменияның бұл шешімі Ереванның қарашада ЕО-мен келісімге қол қоюына кедергі келтіреді" деп ескерткен.

Армения президенті әкімшілігінің басшысы Виген Саргсян Азаттыққа берген сұхбатында Армения Кеден Одағына кіргенде ЕО-мен еркін сауда аймағын құруға қажетті шарттарды сақтауға тырысатынын айтты
Ол "бұл шарттар орындалмайтын жағдайда Ереван ЕО-мен диалогты ары қарай жалғастыра беруге дайын екенін" білдірді.

