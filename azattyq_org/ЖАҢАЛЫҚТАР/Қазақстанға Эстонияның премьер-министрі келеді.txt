
Бұдан бұрын хабарлағанымыздай, бүгін Қазақстанға екі күндік ресми сапармен Эстония Республикасының премьер-министрі Андрус Ансип келеді.Бұл туралы мәлім еткен ҚР СІМ-нің ресми өкілі Ержан Ашықбаевтың айтуынша, Эстонияның үкімет басшысы сапар барысында Қазақстан басшылығымен кездесіп, екі жақты қатынастардың кең ауқымды мәселелері, нақтырақ айтқанда көлік, білім және ғылым саласындағы өзара әрекеттестік, халықаралық ұйымдар шеңберіндегі диалог, сондай-ақ жаһандық және аймақтық қауіпсіздік жөнінде пікір алмасады деп күтілуде.

