Орталық сайлау комиссиясы бүгін кезектен тыс президент сайлауына төрт шет мемлекет пен үш халықаралық ұйымның 50 бақылаушысын тіркегенін хабарлады.
Бақылаушылардың 37-сі - ТМД, екеуі Шанхай ынтымақтастық ұйымынан, төртеуі - Түркі тілдес мемлекеттері ынтымақтастығы кеңесінен тіркелген
Латвия, Румыния және Украинадан екі бақылаушыдан және Эстониядан бір бақылаушы тіркелген

ОСК дерегінше, қазірге дейін халықаралық ұйымдар мен шет мемлекеттерден тіркелген бақылаушылар саны 452-ге жеткен
Бұдан өзге, Қазақстан сыртқы істер министрлігі 31 мемлекеттен ақпарат құралдарының 134 өкілін аккредитациялаған.
Сайлауға халықаралық бақылаушыларды тіркеу 20 сәуірде аяқталады.
Қазақстанда кезектен тыс президент сайлауы 26 сәуірде өтеді.
