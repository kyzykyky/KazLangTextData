
АҚШ-тың Калифорния штатының федералдық соты Оңтүстік Кореяның Samsung компаниясын патенттік құқықты бұзғаны үшін кінәлі деп тауып, оны америкалық Apple компаниясына 1 миллиард 50 миллион доллар төлеуге міндеттеп шешім шығарды.

Бұл сот ісі қазіргі күні өздері шығаратын мобильдік байланыс құралдарымен әлемге танымал осы екі компанияның арасында бірнеше жыл бойы жалғасып келе жатқан даулардың бірі ғана.

Осы кезге дейін Apple мен Samsung компаниялары Ұлыбриятания, Австралия және Оңтүстік Кореяның соттарына бір-бірінің үстінен шағым түсірген еді.

