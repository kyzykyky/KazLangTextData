
Шығыс Қазақстан облысының Бородулиха ауданына қарайтын Бурабай ауылында сиырлардан аусыл ауруының қоздырғышы табылды деп хабарлайды төтенше жағдайлар министрлігі.

Аусыл ауруының алғашқы қоздырғышы 31 мамырда тұрғындардың екі сиырынан зертханалық тексеру нәтижесінде анықталған.

Министрліктің ақпаратына қарағанда, тексеріс барысында тағы тоғыз үйде 25 бас ірі қарадан аусыл ауруының белгісі байқалған.

