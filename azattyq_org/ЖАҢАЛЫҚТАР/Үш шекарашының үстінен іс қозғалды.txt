
"Терісайрық шекара заставасын тастап кетіп қалған 11 сарбазға қысым көрсетті" деген үш әскери қызметкерге қатысты қылмыстық іс қозғалды деп хабарлайды бас әскери прокуратура.

Ресми сайт мәліметіне қарағанда, 11 жауынгер келісім-шартпен қызмет етуші үш әскериден жәбір көргенін айтқан
Жәбір көрсетті деген адамдар ұсталып, Өскемен гарнизонының әскери прокуроры оларға байланысты қылмыстық кодекстің 380-1 бабы 2 бөлігінің "а" тармағымен қылмыстық іс қозғаған
Үшеудің бірі - шекара заставасының бастығы.

18 маусымда 2017 әскери бөліміне қарасты Терісайрық шекара заставасынан өткен жылы әскерге шақырылған 11 сарбаз кетіп қалған
19 маусымда олар заставадан жақын жерден ұсталған.

