
Оңтүстік Африка Республикасының (ОАР) бұрынғы президенті, ауруханада жатқан Нельсон Манделаның халі күрт нашарлап кетті
Ел үкіметінің хабарлауынша, дәрігерлер 94 жастағы Манделаның жағдайын өте ауыр деп бағалап отыр.

Манделаның жағдайы ауыр екенін дәрігерлер оның халін сұрап барған ел президенті Джейкоб Зумаға айтқан
Бұрынғы президент ауруханаға 8 маусымда өкпе ауруымен түскен еді.

ОАР президенті Джейкоб Зума ел тұрғындары мен әлем халқын Манделаның денсаулығының оңалуын тілеп жалбарынуға шақырды.

Апартеидпен белсенді күрескен Мандела 27 жыл түрмеде отырып, 1990 жылы бостандыққа шыққан
Бейбітшілікке қосқан үлесі үшін Нобель сыйлығын алған ол 1994 жылы елдің алғашқы қара нәсілді президенті болды
Нельсон Мандела бұрын мемлекетті басқарған саны аз ақ нәсілділер мен елде басымдыққа ие қара нәсілділерді бітістіруде маңызды рөл атқарған.

