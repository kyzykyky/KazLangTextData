
Алматының әкімшілік соты бүгін қоғамдық белсенді Мұхтар Тайжанға "Протон-М" зымыранының ұшырылуына қарсылық танытып, БҰҰ-ның Алматыдағы өкілдігіне хат тапсырғаны үшін айыппұл салды
Бұл туралы Азаттыққа Мұхтар Тайжанның өзі хабарлады.

Оның айтуынша, судья белсендіні әкімшілік кодекстің 373-бабы бойынша ("бейбіт шеру өткізудің тәртібін бұзу") айыптап, 50 айлық есептік көрсеткішке тең айыппұл салған.

Қыркүйектің 30-ы күні бір топ қоғамдық белсенді апаттан кейін қайта ұшырылған алғашқы «Протон-М» зымыран тасығышына қарсы екендерін білдіріп, Алматыдағы БҰҰ өкілдігіне наразылық хатын тапсырған еді
Кейін «шараны ұйымдастырды» деген айыппен бірқатар қоғамдық белсенділер сотқа шақырылған.

2 қазанда сот хат тапсыруға барған қоғамдық белсенді Ермек Нарымбаевты да "бейбіт шеру өткізу тәртібін бұзды" деп айыптап, оған 50 айлық есептік көрсеткіш айыппұл салған еді.

