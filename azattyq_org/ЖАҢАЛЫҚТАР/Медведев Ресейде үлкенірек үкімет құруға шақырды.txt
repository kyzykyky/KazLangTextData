
Ресейдің қазіргі президенті Дмитрий Медведев елдің басқару жүйесінде үлкен өзгерістер жасап, 2012 жылғы президенттік сайлау алдында "үлкенірек үкімет" құруға шақырып отыр.

Сенбі күні қолдаушыларымен кездескен Медведев биліктегі "Единая Россия" партиясы сайлау науқанында аймақтық билік және азаматтық қоғам мүшелерімен біріге жұмыс істеп, үкімет жүйесін оның ішінде министрлер кабинетін өзгерту туралы талқылауы керек деді.

Жақында Медведев алдағы президенттік сайлауда өз орнын премьер-министр Владимир Путинге беретінін айтып, "ресейлік тандем" орын алмастыру ниеттерін айтқан болатын.

