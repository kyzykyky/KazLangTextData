
Тропикалық "Сэнди" дауылы АҚШ-тың солтүстік-шығыс жағалауларынан біртіндеп ығысып, Канаданың ішкері аймақтарына жылжып барады
Соңғы деректер бойынша, бұл екі елде дауыл мен су тасқынынан 50-ге тарта адам қаза тапты
Бұған дейін Кариб бассейні елдерінде дауылдан 70 адам мерт болған еді.

Нью-Йорктегі Джон Кеннеди атындағы әуежай, Ньюарк қаласының әуежайы (Нью-Джерси штаты) бүгін таңертең өз жұмысын қайта бастады
Әуежайлар дауыл салдарынан жұмысын уақытша тоқтатқан.

Дауылдан зардап шеккен аудандарда миллиондаған адам электр қуатынсыз отыр
Нью-Йоркте метро суға толып кетті
Енді ол жұмысын қайта бастау үшін кемінде бірнеше күн қажет
Қалада дауыл кезінде 20-дан астам өрт болды
АҚШ-та дауылдан келген шығын ондаған миллиард долларға бағаланды.

АҚШ президенті Барак Обама бүгін Нью-Джерси штатына барып, штатты қалпына келтіру жұмыстарымен танысады
Обама мен оның президент сайлауындағы қарсыласы Митт Ромни табиғи апат салдарынан сайлауалды кампанияларын тоқтатқан.

