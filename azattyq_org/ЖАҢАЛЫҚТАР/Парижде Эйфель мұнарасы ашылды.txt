25 маусымда Парижде Эйфель мұнарасы ашылды
Франция астанасындағы ең көрнекті орындардың бірі наурыз айының ортасында коронавирус індетіне байланысты жабылып қалған болатын

Мұнараны көргісі келген адамдар енді оған маска тағып кіруі тиіс
Туристер арасында арақашықтық сақталуы керек
Лифт әзірге істемегендіктен жоғары жаққа баспалдақпен шығуға болады
Мұнараның бірінші және екінші қабаты ғана ашық
Ол жаққа 30 минутта шығуға болады
Ең соңғы - үшінші қабат жабық

Әзірге белгілі мәлімет бойынша, Эйфель мұнарасындағы лифт 1 шілдеден бастап жұмыс істейді
Мұнараның үшінші қабаты шілде айының соңында ашылуы мүмкін

Қазір екінші қабаттағы Jules Verne мейрамханасы жұмыс істеп тұрған жоқ
Қоғамдық тамақтану орны 30 маусымда ашылады деп айтылады
Қонақтарды тек алдын ала жазылу бойынша ғана қабылдайды
Орындар саны да шектеулі

Францияның ақпарат құралдарының жазуынша, Эйфель мұнарасы жабық тұрған кезде мұнара әкімшілігі ай сайын 9 млн еуро шығанға батқан

Коронавирус індеті басталғалы бері Францияда 160 мыңнан астам адамға вирус жұққан
Шамамен 30 мың адам қайтыс болған.
