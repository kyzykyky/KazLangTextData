Қазақстан денсаулық сақтау министрлігінің 3 сəуір сағат 18:10-дағы дерегі бойынша, елде тағы жеті адамнан вирус табылды
Вирус жұқтырғандардың бірі Қостанай облысында
Бұл - Қостанайда дертке шалдыққан алғашқы адам
Бұдан бөлек, Түркістан облысында үш адам, Жамбыл облысында екі адам, ШҚО-да бір адамға вирус жұқты

Осылайша, Қазақстанның барлық аймағында коронавирус анықталды

Қостанай облысы әкімдігінің дерегінше, вирус жұқтырған тұрғын – 1991 жылы туған әйел адам
Ол 23 наурызда Шарм-әл-Шейх – Алматы рейсмен ұшып келген
Алматыда алынған анализі таза болған
Кейін ол Отар стансасынан пойызға отырып, Қостанайға келген
Қостанайда да одан анализінен коронавирус табылмаған
Тек 12-күні ғана коронавирус анықталған
Онымен бірге Египеттен ұшып келген үш адамның және пойызда болған 12 адамның анализдерінен вирус табылған жоқ.
Ал Түркістан облысында жұма күні вирус табылған үш адамның екеуі – 2019 жылы туған бала және оның шешесі
Олар вирус жұқтырған адаммен байланыста болған.
Өскемен қаласында вирус жұқтырған екінші науқас - 1938 жылы туған ер адам
Қалалық денсаулық сақтау басқармасының дерегінше, екі науқас бір-біріне туыс емес

Қазір Қазақстанда 460 адамнан вирус табылды
29 адам дертінен айықты
Үш адам қайтыс болды
3 сәуірде Қазақстан денсаулық сақтау министрі Елжан Біртанов брифинг өткізіп, елде Covid-19 дертіне шалдыққан 11 адамның халі ауыр екенін мәлімдеді
Біртановтың айтқан деректері:
