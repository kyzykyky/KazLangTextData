
БІШКЕК
Бүгін Қырғызстанның бұрынғы Бас прокуроры Ә.Бекназаров өзінің сыбайластық жемқорлыққа қарсы күресіп келгенін, бірақ ақыр аяғында жемқорлықтың өзін жеңгенін мәлімдеді
Қырғыз президенті Қ.Бәкиев оны Бас прокурор лауазымынан кеше босатты
Ә.Бекназаров - экс-президент А.Ақаевтың тұсындағы бұрынғы премьер-министр Н.Танаев, А.Ақаевтың өз ұлы Айдар сынды тұлғаларға қарсы қылмыстық істер қозғап, тергеу жүргізе бастаған-ды
Ол - А.Ақаевты биліктен құлатқан төңкерісте жетекші рөл атқарды
Ә.Бекназаров президентке қарсы оппозицияға қосылатынын мәлімдеді
Бас прокурорлыққа президент әкімшілігінің қызметкері Бұсырманқұл Табылдиев тағайындалды.

