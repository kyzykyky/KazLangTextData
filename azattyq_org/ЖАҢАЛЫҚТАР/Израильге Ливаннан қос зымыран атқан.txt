
Бүгін Ливан аумағынан Израильге екі зымыран атылғаны туралы ақпарат тарады
Бұған жауап ретінде Израиль жағы зымыран шыққан тұсқа қарай зеңбіректерден атқылаған.

Израиль әскерилерінің хабарлауынша, Ливаннан атылған қос зымыраннан ешкім зардап шекпеген, ғимараттар бүлінбеген.

Өткен айда Ливан армиясы мергені атқан оқтан израиль сарбазы қаза тапқан соң екі елдің шекарасындағы жағдай шиеленісіп кеткен еді
Ол жолы БҰҰ бітімгершілік күштері басшылығы екі тарапты да сабыр сақтауға шақырған деп жазады Reuters.

2006 жылы Израиль мен ливандық «Хезболла» шииттер тобы арасында бір айдан астам уақытқа жалғасқан қарулы жанжалдан кейін, екі елдің шекарасында жағдай негізінен бірқалыпты еді.

