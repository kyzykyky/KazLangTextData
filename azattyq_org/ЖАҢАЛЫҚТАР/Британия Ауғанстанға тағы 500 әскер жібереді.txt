
Британия премьер-министрі Гордон Браун Ауғанстанға қосымша 500 жасақ жіберуге келісті
Бұл туралы парламентте мәлімдеген Браун егер НАТО-ның басқа да одақтастары әскерлері санын өсіріп, көбірек ауған күші жаттығудан өтетін болса, британдық күштер қажетті жабдықтары болған соң жөнелтіледі деді
Бүгінде Британияның Ауғанстанда 9 мың әскері бар, бұл Құрама Штаттардан кейінгі осы елдегі екінші үлкен контингент болып отыр
Британияның 2001 жылы АҚШ бастаған соғысқа қатысуы мен ондағы әскер шығынының 221-ге жетуі қоғамда наразылықтар тудырды.

