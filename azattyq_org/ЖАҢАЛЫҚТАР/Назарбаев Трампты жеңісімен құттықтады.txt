Қазақстан президенті Нұрсұлтан Назарбаев Дональд Трампты АҚШ президенті сайлауында жеңуімен құттықтады деп хабарлайды Ақорданың баспасөз қызметі.
Назарбаев құттықтау телеграммасында биыл Қазақстан мен АҚШ арасында дипломатиялық қарым-қатынас орнағанына 25 жыл толатынын айтып, Дональд Трамп басқаратын АҚШ "әлемдегі тұрақтылықтың, қауіпсіздік пен көркеюдің тірегі болып қала беретініне" сенім білдірген.
Назарбаев Дональд Трампқа қызметінде табыс тілеп, оны Қазақстанға келіп қайтуға шақырған.
