Түркиялық әскерилер түрік авиациясының Ирактың солтүстігіне жасаған әуе шабуылдарынан кем дегенде 45 күрд көтерілісшісі қаза тапқанын мәлімдеді.
Күрд жұмысшы партиясының (КЖП) шептеріне әуе шабуылдары 14 наурызда - Анкарада болған жарылыстан бір күннен соң басталған
Анкараның орталығында болған көлік жарылысынан 37 адам қаза тауып, 120-дан астам адам жараланған.
Түркия премьер-министрі Ахмет Давутоглу жарылысты "күрд көтерілісшілері жасағаны" билікке белгілі екенін мәлімдеген
Түркиялық әскерилердің бүгін таратқан мәлімдемесінде КЖП орналасқан таулы Кандиль ауданында болған әуе шабуылдарында қару-жарақ қоймалары мен екі зымыран шебінің жойылғаны айтылады.
Соңғы бес айда Анкарада осымен төртінші жарылыс болып отыр
Өткен жылы жазда Түркия КЖП мен "Ислам мемлекеті" экстремистік ұйымының шептеріне әуеден соққы бере бастаған.
