Дүниежүзілік денсаулық сақтау ұйымы (ДДСҰ) коронавирус індетіне байланысты Беларусьте карантин жариялап, коменданттық сағат енгізу мәселесін қарастыруға кеңес берді
Бұл туралы Бобруйскіде жұмысшылармен кездесу кезінде Беларусь президенті Александр Лукашенко хабарлады

Президент ДДСҰ-ны "Минскіге саяси тұрғыда үстірт қарады" деп айыптап, жұмысшыларды коронавирус туралы ресми ақпаратқа сенуге шақырды

Бастапқыда Беларусь президенті коронавирус індетін жоққа шығарып, оқшаулау режимін сынға алған

Соңғы мәлімет бойынша, Беларусьте 6 мыңнан астам адамнан коронавирус табылған
50-ден астам адам қайтыс болған
Бірақ соған қарамастан Беларусь карантиндік шаралар енгізбеген және қоғамдық шараларға тыйым салмаған Еуропадағы санаулы мемлекеттердің бірі ретінде қалып отыр

Бұған дейін ДДСҰ Беларусь билігін эпидемиологиялық ахуалдың нашарлауына дайын болуға шақырған

Қазір коронавирус індетіне байланысты әлемнің көптеген елінде шектеу шаралары енгізілген
Қоғамдық шараларға тыйым салынған, оқу орындары жабылған
Алайда Еуропаның бірнеше елінде - Дания, Австрия, Испания, Германияда шектеу шаралары жұмсартылды
АҚШ-та наразылық акциялары өтіп, тұрғындардың жұмысқа оралуына рұқсат етуді талап етті
Ал ДДСҰ карантиндік шараларды алуға асықпау қажеттігін ескертіп, індеттің "екінші толқынына" жол бермеуге шақырды

Дүниежүзілік денсаулық сақтау ұйымы Қытайдан тараған бұл вирусты "пандемия" деп жариялаған
Коронавирус жайлы қаңтардың басында белгілі болды
Оны алғаш жұқтырғандар Қытайдың Хубэй провинциясының Ухань қаласында тіркелді
Вирус тыныс алу жолын зақымдап, пневмонияны өршітеді
Бұл дерттің көбіне егде адамдар мен созылмалы ауруы бар адамдарға салдары ауыр болуы мүмкін.
Instagram бізге жазылыңыз
