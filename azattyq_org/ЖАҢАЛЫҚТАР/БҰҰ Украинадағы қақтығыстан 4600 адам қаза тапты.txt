Украинаның шығысындағы үкімет әскері мен ресейшіл сепаратистер қақтығысынан сәуір айының ортасы мен желтоқсанның 7-сі аралығында 4 мың 634 адам қаза тауып, 10 мың 243 адам жараланған.
Бұл туралы БҰҰ гуманитарлық мәселелерді үйлестіру басқармасының Украинаның шығысындағы жағдай туралы есебінде айтылған

Сенбі күні жарияланған құжатта 1 миллион 100 мыңнан астам адамның үй-жайын тастап кеткені де жазылған
Олардың 542 мыңнан астамы ел ішінде жүр, 568 мыңға жуығы босқын деп танылған, 466 мың адам Ресейге кеткен
Қазір қақтығыс аймағында 5 миллион 200 мың адам тұрып жатыр

Есепке 20 қараша мен 12 желтоқсан аралығында қаза тапқан адамдар қамтылған
Гуманитарлық мәселелерді үйлестіру басқармасының бұған дейінгі есебі 20 қараша күні жарияланған еді
Онда қақтығыс кезінде 4 мың 317 адамның қаза тапқаны көрсетілген болатын
БҰҰ басқармасының келесі есебі 26 желтоқсан күні жарияланады

