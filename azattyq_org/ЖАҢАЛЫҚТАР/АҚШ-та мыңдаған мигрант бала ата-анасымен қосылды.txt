Трамп әкімшілігі АҚШ пен Мексика шекарасында отбасынан ажырап қалған 1800-ден астам баланың ата-анасымен қосылғанын хабарлады

АҚШ мигрант отбасылардың балаларын 2018 жылдың көктеміндегі "шекара бұзғандарды жазалайтын ережеден" кейін алып қойған
Кейін Трамп бұл ережені жойған

АҚШ билігі 2500 баланы шілденің 25-не дейін ата-аналарына қайтаруы тиіс болған
26 шілдеде Трамп әкімшілігі "1820 бала ата-анасымен қосылды" деп мәлімдеді
Тағы 378 баланы туысқандары қамқорлығына алған
700 бала ата-анасынан ажыратылған күйі қалды
Олардың төрт жүзден астамының ата-анасы депортацияланған

Вашингтон "нөлдік төзімділік" саясатын ұстанғалы 2500 баланы отбасынан ажыратты
Олардың жүзден астамы - төртке толмаған
АҚШ-тың жаңа иммиграция заңына сәйкес, шекараны заңсыз өткендер қылмыстық жауапкершілікке тартылады.
