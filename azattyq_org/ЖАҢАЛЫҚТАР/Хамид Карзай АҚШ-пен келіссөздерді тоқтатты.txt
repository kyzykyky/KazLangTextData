
Ауғанстан президенті Хамид Карзай 2014 жылдан кейін елде америка әскерін қалдыру туралы АҚШ-пен жүргізіп жатқан келіссөздерді тоқтатты.

Карзайдың баспасөз хатшысы Аймал Файзидің айтуынша, ауған басшысы "АҚШ үкіметінің Ауғанстандағы бейбіт келісімдерге қатысты сөзі мен ісі бір-біріне қайшы" деп, келіссөздерді тоқтатқан


Карзай әкімшілігі президент айтқан "қайшылықты" егжей-тегжейлі тарқатпады.

Ауғанстан президенті Карзай 18 маусымда "ауған армиясы елдегі қауіпсіздікті қамтамасыз ету міндетін НАТО халықаралық күштерінен қабылдап алғанын" мәлімдеген


Сол күні Катарда "Талибан" ұйымының шетелдегі алғашқы өкілдігі - "Ауғанстан ислам әмірлігінің саяси кеңсесі" ашылған еді
"Талибан" мен АҚШ бұл өкілдікте бейбіт келіссөздерді бастауға ынталы екендерін мәлімдеген
Бірақ "Талибан" Карзай үкіметімен келіссөздер жүргізуден, тіпті оны мойындаудан бас тартқан.

