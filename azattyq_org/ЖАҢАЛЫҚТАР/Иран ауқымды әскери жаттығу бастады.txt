Иран армиясы бүгін елдің оңтүстігінде жеті күндік ауқымды әскери жаттығу бастады

Иран құрлықтағы қарулы күштерінің генералы Ахмад Реза Пурдастанның желтоқсанның 25-інде мемлекеттік телеарнадан хабарлауынша, жаттығу "ирандық жас сарбаздарға тәжірибе үйрету үшін" өткізіліп отыр.
Стратегиялық маңызы бар Ормуз бұғазына жақын маңда өтіп жатқан "Мұхаммед - Алланың елшісі" деп аталатын әскери жаттығуға құрлықтағы әскер, теңіз қарулы күштері мен әскери-әуе күштері қатыспақ.
Иран әскерилері жаттығуға Ислам революциясын қорғау корпусы мен әскериленген Басидж милиция бөлімдері де қатысып жатқанын айтады.
