Ақпарат құралдарының хабарлауынша, техникалық ақаудан Халықаралық ғарыш станциясына жете алмай қалған ресейлік "Прогресс" ғарыштық жүк кемесі Жерге құлап келеді.
Кеше Байқоңыр ғарыш айлағынан ұшырылған ғарыш кемесімен сол күні байланыс үзілген
Роскосмос мекемесі мамандар ғарыш кемесімен сол күйі байланыс орната алмағанын мәлімдеді.
АҚШ-тың Калифорния штатындағы әскери-теңіз күштері базасының мамандары "Прогресс" ұшып өткен аумақтан ондаған металл сынықтарына ұқсас нәрсе байқағанын хабарлаған
Бірақ бұл сынықтардың "Прогресс" кемесінің немесе оны Жер орбитасына шығарған зымыранның сынықтары екені белгісіз

НАСА астронавты Скотт Келли "Прогресс" Жер орбитасынан шығып, атмосфераға қайта енді деп хабарлады
Роскосмос мекемесі кеме расымен Жер атмосферасына төмендеп келе жатса, онда ол Жерге келесі аптада, 7-11 мамыр аралығында түсуі мүмкін дейді.
