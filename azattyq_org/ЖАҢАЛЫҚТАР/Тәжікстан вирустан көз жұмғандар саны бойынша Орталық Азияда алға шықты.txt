Тәжікстанда жарты айда, елдің денсаулық сақтау министрлігінің мәліметінше, 41 адам коронавирустан қайтыс болды
1700 адамнан вирус табылды
Әзірге емделіп шыққандар жоқ
18 мамырда елде 205 адамнан вирус табылды

Тәжікстанда вирус жұқтырған 15 адам жайлы 30 сәуірде ресми түрде хабарланды
14 мамырда елде 907 адамнан вирус табылған
Ал 18 мамырда дертке шалдыққандар 1729 адамға жетті.
Тәжікстан коронавирустан өлім-жітім бойынша Орталық Азия елдерінің арасында алға шықты
Өзбекстанда - 12, Қырғызстанда - 14, Қазақстанда 35 адам қайтыс болды

Азаттықтың Тәжік қызметінің хабарлауынша, қазір елде тек Душанбе қаласында тест алып жатыр
Елде қанша адамнан тест алынғаны белгісіз
Азаттықтың Тәжік қызметінің мәліметінше, Дүниежүзілік денсаулық сақтау ұйымының бір сарапшысы Тәжікстанда күніне 200-250 тест алынып жатқанын айтқан

Тәжікстан денсаулық сақтау министрлігінің мәлімдеуінше, елде 4016 адам дәрігерлер бақылауында, 407 адам емделіп ауруханадан шыққан
Бірақ 4016 адамның қандай дертпен ауруханада жатқаны хабарланбады

Өткен аптада ДДСҰ миссиясы Тәжікстанда коронавирус бойынша жағдай ушығып бара жатқанын мәлімдеген
Тәжік билігі елде коронавирус таралуын тоқтату үшін барын салып жатқанын айтқан

