
Пәкістанда қыздардың сауатын ашуды жақтаған іс-шараларға қатысқан 14 жастағы блогер қыз, "Талибан" сарбаздары қастандығынан қалған Малала Юсуфзай БҰҰ жастар ассамблеясында сөйледі.

- Бүгін әйелдер мен қыздардың білім алу мәселесін баса айтқым келеді
Өйткені ең көп жапа шегетін - солар
Бір кездері қоғамдағы белсенді әйелдер құқықтарын қорғау үшін ерлерден көмек сұрайтын
Бірақ бұл жолы оны өзіміз жасаймыз, - деді Малала Юсуфзай.

Ол "өзін атқандар үнін өшіре алмағанын" айтып, әлем елдері басшыларын әйелдер мен қыздар құқығын қорғауға шақырды.

Малала Юсуфзай сөйлеген жиынға 85 мемлекеттен 500-ден астам жастар жетекшілері, БҰҰ бас хатшысы Пан Ги Мун, БҰҰ-ның әлемдік білім беру жөніндегі елшісі, Ұлыбританияның экс-премьері Гордон Браун қатысты.

DPA агенттігінің хабарлауынша, БҰҰ 12 шілдені Малала Юсуфзай күні деп белгілеген.

Малала Юсуфзай мен оның екі сыныптасына 2012 жылы қазан айында Пәкістанның солтүстік-батысында мектептен қайтып бара жатқанда "Талибан" сарбаздары шабуыл жасаған еді
Мойны мен басына оқ тиіп ауыр жараланған Малала Ұлыбританияда емделіп, қазір сол елде тұрып жатыр.

