
Бахрейн полициясы көзден жас ағызатын газ бен резеңке тоқпақтың көмегімен Манама орталығындағы наразылық танытушыларды таратпақ болды
Үкімет күштері үш күнге жалғасқан наразылық шарасын тоқтатуға әрекеттенді
Рейд барысында кемінде 4 адам қаза тауып, 150-ге жуық кісі жараланды
Осы аптаның басында шерулерде 2 адам опат болған еді
Мыңдаған адам сейсенбіден бері Манама орталығындағы алаңда жиналып отыр
Түнгі рейдтен кейін Бахрейн астанасына ондаған әскери көлік пен танктер орналастырылды.Оппозициялық шиттер партиясының жетекшісі Абед әл-Жалил Халил бірнеше адамның өмірін қиған қауіпсіздік рейдін "лаңкестік" деп атады
"Дұрыс шешімдер қабылдау үшін осы қауіпті жағдайды талқылауымыз керек
Бүгін болған оқиға нағыз лаңкестік", - деді Халил.Наразылық танытушылар елде саяси реформалардың жүзеге асыуын талап етті.Бахрейндегі шерулер - Тунис пен Египет жетекшілері биліктен құлатылған соң Араб әлеміне жайылған саяси толқулардың бір бөлігі.Вашингтонның стратегиялық одақтасы боп табылатын Бахрейнде АҚШ-тың бесінші әскери теңіз флоты орналасқан
Осы аптаның басында АҚШ Бахрейн халқын ұстамдылыққа шақырды.

