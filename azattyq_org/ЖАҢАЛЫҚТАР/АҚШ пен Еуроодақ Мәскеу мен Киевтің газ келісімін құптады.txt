АҚШ пен Еуропа Одағы Ресей мен Украина арасындағы газға қатысты келіспеушілікті реттейтін келісімге қол қойылуына қолдау білдірді.
АҚШ мемлекеттік департаментінің баспасөз хатшысы Джен Псаки келісімге қол қоюды «позитивті қадам» деп атады.
Жұма күні Германия канцлері Ангела Меркель, Франция президенті Франсуа Олланд, Украина президенті Петр Порошенко және Ресей президенті Петр Порошенко телефон арқылы төртжақты келіссөздер өткізіп, газ жөніндегі келісімге оң баға берген.
Сол күні Ресейдің «Газпром» компаниясының өкілі Сергей Куприянов төртінші тоқсанда Ресейдің Украинаға газды бұған дейін айтылғандай әр текше метрін 385 доллардан емес, 379 доллардан сататыны туралы хабарлаған
Оның сөзінше бұл әлемдік нарықта мұнайдың арзандауымен байланысты есептелген баға.
«Газпром» басшысы Алексей Миллер Украинаға газды алдын ала төлем келіп түскеннен кейін 48 сағаттың ішінде жіберуге уәде еткен.
30 қазанда Мәскеу мен Киев алдағы қыста Ресей газын Украинаға экспорттауға кепілдік беретін келісімге қол қойған еді
Украина мен Ресейдің энергетика министрлері және Еуропа Одағының энергетика жөніндегі комиссары қол қойған келісім 2015 жылдың наурызына дейінгі мерзімге арнап жасалған.
