
Үндістан жазушысы, өзінің 1990 жылдары "Талибан" қозғалысынан қалай қашып кеткені туралы кітап жазған Сушмита Банержиді Ауғанстанда атып кетті
Полицияның дерегі бойынша, жазушыны Пактика уәлаятындағы үйінің маңында 5 қыркүйекке қараған түні өлтіріп кеткен
Оның денесін медресе маңына тастап кеткен.

49 жастағы жазушының өліміне жауапкершілікті әзірге ешкім мойнына алған жоқ
BBC-дің хабарлауынша, Саед Камала есімімен де танымал Сушмита Банержи денсаулық сақтау саласында қызмет еткен және ауған әйелдерінің өмірінен деректі фильмдер түсірумен айналысқан.

Жазушы ауғандық бизнесменге тұрмысқа шығып, Ауғанстанға 1989 жылы барған
Оның "Талибан" ұйымынан қашқаны жайлы кітабы Үндістанда бестселлерге айналған
2003 жылы Болливудта кітап желісімен көркем фильм түсірілген.

