
Ұлыбритания Иранға 2011 жылы Тегерандағы елшілігі жабылғаннан бергі алғашқы дипломатын жіберді


Ұлыбритания елшісі қызметін уақытша атқарушы Аджай Шарма Иран сыртқы істер министрлігінің өкілдерімен келіссөздер жүргізу үшін кеше Тегеранға барды
Шарма бұған дейін сыртқы істер министрлігінің Тегерандағы миссия басшысының орынбасары болған.

Аджай Шарманың айтуынша, ол екі ел арасындағы қарым-қатынасты жақсарту үшін енді Иранға үнемі барып тұрмақ.

2011 жылдың соңында Иранға жаңа санкциялар салынуына наразылық танытушылар Тегерандағы Ұлыбритания елшілігіне басып кірмек болған соң Лондон бұл елдегі дипломаттарын кері шақырып алған еді.

