Еуропа Одағы жаңа санкцияларына іліккен Ресей азаматтары мен компанияларының тізімін жариялады
Тізімде Ресей президенті Владимир Путиннің серіктері - Аркадий Ротенберг, Юрий Ковальчук пен Николай Шамалов бар.
Тізімге бұған қоса, Ресей президенті аппараты басшысының бірінші орынбасары Алексей Громов, өзін өзі жариялаған "Донецк халық республикасы" "Жоғарғы кеңесі" төрағасы Борис Литвинов, өзін өзі жариялаған "Луганск халық республикасының" "баспасөз хатшысы" Оксана Чигрина, Қырым республикасының ішкі істер министрі Сергей Абисов, Украинаның шығысындағы сепаратистермен байланысы бар Константин Малофеев және сепаратистер жетекшісі Александр Бородай енгізілген.
ЕО санкцияларына "Алмаз-Антей" концерні, "Добролет" әуе компаниясы мен Ресей мемлекеттік коммерциялық банкі ("Роскомбанк") де ілікті
"Роскомбанк" - Ресей Қырымды аннексиялаған соң түбекке қызмет көрсетуге барған алғашқы ресейлік банк.
