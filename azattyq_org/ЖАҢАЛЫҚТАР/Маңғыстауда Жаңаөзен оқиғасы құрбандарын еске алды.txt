Маңғыстау облысы Жаңаөзен қаласы маңындағы Теңге ауылында бүгін 2011 жылғы желтоқсанда мұнайшылардың наразылық жиынын күшпен тарату кезінде қаза болған құрбандарды еске алу шарасына жүздеген адам қатысты
Теңге ауылы маңында Жаңаөзен оқиғасы құрбандары жерленген зират бар.
Жаңаөзен құрбандарын еске алу шарасын «Өзенмұнайгаз» акционерлік қоғамы құрамындағы «Бұрғылау-жөндеу басқармасы» кәсіпорны ұжымы ұйымдастырған.
Еске алу шарасына Жаңаөзен қаласында 2011 жылы желтоқсанның 16-сы күні бірнеше айға жалғасқан мұнайшылар ереуілін күшпен тарату кезінде қару оғынан қаза тапқандардың туған-туыстары да қатысты
Ұйымдастырушылардың бірі белсенді Нұрлыбек Нұрғалиевтің айтуынша, еске алу асына кәсіподақ ұйымы екі жарым миллион теңге бөлген.
«Жаңаөзендегі тәртіпсіздіктерге» қатысқан деген айып бойынша сотталып, түрмеде отырып шыққан мұнайшылар белсендісі Шабдол Өткелов наразылықты күшпен басу кезінде қаза тапқандардың туыс-туғандарын жұма күні арнайы жеке шақырып, марқұмдарға құран оқытылғанын айтты.
- Қазірге дейін адамдар қолдан келгенше көмек беріп жатыр
Олардан түскен қаржыны қаза болған бауырларымыздың отбасына бөліп береміз, - деді Шабдол Өткелов.
2011 жылы Жаңаөзен қаласында мұнайшылардың наразылық шеруін күшпен тарату кезінде полиция қолданған қару оғынан кемінде 16 адам қаза тауып, жүзден астам адам жараланған
Халықаралық демократиялық қауымдастық Қазақстан үкіметінің іс-әрекетін айыптап, қантөгістің мән-жайын анықтау үшін толық және әділетті тергеу жүргізуге шақырған.
Жаңаөзен құрбандарын еске алу шарасынан фоторепортаж:

