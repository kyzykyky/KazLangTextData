Қытайдың Ханчжоу қаласында бүгін «Үлкен жиырмалық» (G20) саммиті ашылды
Қытайда тұңғыш рет өтіп жатқан G20 саммиті әлемдік экономика дамуының жаңа жолдары тақырыбына арналған
Жиында әлемдегі ең ірі экономика өкілдері сауда байланыстарына кедергілерді жою және экологиялық жобаларға қаржы тарту мәселелерін талқылайды
Халықаралық қаржы қорының талдаушылары әлемдік экономика өсімінің болашағы туралы баяндаманы таныстырады
Саммит жұмысы қыркүйектің 5-іне дейін жалғасады.
«Үлкен жиырмалықтың» мемлекет басшыларының қатысуымен өтетін қазіргідей форматы 2008 жылы болған қаржы дағдарысынан кейін пайда болған еді
G20 саммиттерінде әлемде экономикалық тұрақтылыққа қол жеткізу үшін қажетті реформалар талқыланады
«Үлкен жиырмалық» лидерлері жылына бір рет жиналып, кеңес өткізеді.
