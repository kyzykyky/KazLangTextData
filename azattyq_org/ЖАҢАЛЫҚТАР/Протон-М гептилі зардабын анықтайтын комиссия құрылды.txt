
Қазақстан премьер-министрі Серік Ахметов Байқоңырда апатқа ұшыраған ресейлік "Протон-М" зымыранынан төгілген отын - гептилдің зардабын зерттейтін үкіметтік комиссия құруға тапсырма берді
Комиссияға қоршаған ортаны қорғау министрі жетекшілік етпек.

Ресейдің "Роскосмос" агенттігі де апаттың себеп-салдарын тексеретін комиссия құрғанын хабарлаған.

Бүгін, 2 шілдеде Астана уақытымен таңғы сағат 8:39 шамасында Байқоңырдан ұшырылған "Протон-М" зымыран тасығышы әуеге көтерілген соң 10-15 секундтан кейін құлап, жарылып кеткен еді.

Жарылыстан соң қоршаған ортаға зымыран отыны жайылған
Кейбір ақпараттарға қарағанда, жарылыс кезінде зымыран тасығышта 600 тоннаға жуық отын болған.

