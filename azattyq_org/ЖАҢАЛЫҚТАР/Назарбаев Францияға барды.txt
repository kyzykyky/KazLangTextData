Қазақстан президенті Нұрсұлтан Назарбаев ресми сапармен Францияға барды
Ақорда баспасөз қызметінің хабарлауынша, сапар барысында Назарбаев Франция президенті Франсуа Олландпен кездесіп, ЮНЕСКО бас конференциясының 38-сессиясына қатысады деп жоспарланған.
Бұған дейін Назарбаев Парижде француздық мұнай-газ және машина жасау саласындағы трансұлттық компаниялармен бірқатар келісімге қол қояды деп хабарланған
Қазақстанда француз инвестициясы салынған 100 шақты кәсіпорын жұмыс істейді.
Назарбаев Францияға барғанға дейін Ұлыбританияда сапармен болды.
