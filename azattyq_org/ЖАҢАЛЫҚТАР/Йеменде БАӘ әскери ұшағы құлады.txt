Йеменде Біріккен Араб Әмірліктері (БАӘ) әскери-әуе күштерінің жойғыш ұшағы әскери операцияны орындау барысында апатқа ұшырап, екі ұшқышы қаза тапты.
Құрамына БАӘ кіретін коалицияның мәлімдеуінше, ұшақ техникалық ақаудан апат болуы мүмкін деген болжам бар
Йеменнің жергілікті үкіметі өкілдері төмен биіктікте ұшып келе жатқан ұшақ тау жартасына соғылған деген пікірде
Ұшақ апатқа ұшырар алдында көтерілісші хуситтер орналасқан Аден қаласының солтүстік-батысындағы Бурайга ауданында әуе шабуылын жүргізген.
Сауд Арабиясы мен араб елдері коалициясы бір жыл бұрын азамат соғысы басталған Йеменде хуситтер биліктен кетірген президент Абд-Раббу Мансур Хади үкіметін қалпына келтіру үшін әуе шабуылдарын бастаған.
Желтоқсанда Сауд Арабиясында "техникалық ақаудан" Бахрейннің F-16 жойғыш ұшағы апат болған
Өткен жылы мамырда Йеменде коалиция құрамында ұшып жүрген Марокконың әскери ұшағы құлаған.
