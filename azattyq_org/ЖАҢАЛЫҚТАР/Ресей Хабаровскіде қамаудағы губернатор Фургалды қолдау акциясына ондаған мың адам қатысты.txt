Бүгін, 18 шілде күні Ресейдің Қиыр Шығыстағы қаласы Хабаровскте қамауға алынған өлке губернаторы Сергей Фургалды қолдайтын жаңа акция өтті
Оның қатысушылары губернаторды Мәскеудегі "Лефортово" тергеу абақтысынан босатуды талап етті
Акцияға ондаған мың адам қатысты
Бұл қаланың заманауи тарихындағы ең ірі акция болуы мүмкін.
Сенбі күні өткен акцияға түрлі болжам бойынша 15 мыңнан 50 мыңға дейінгі аралықта адам қатысқан
Полицияның ресми саны әлі жарияланған
Наразы тұрғындар өлке үкіметі ғимаратының алдындағы Ленин ескерткішінің жанына жиналып, жақын маңдағы көшелермен жүріп өтті
Полиция наразылардың ісіне араласпай, сырттай бақылап тұрды.
Кешке таман акция қатысушыларының бір бөлігі наразылық акциясын Хабаровск мэриясының алдында жалғастырды
Жиналғандардың бір бөлігі таңертеңге дейін кетпеуге бекініп отыр
Қатысушылар "Бостандық" және "Мен/біз Сергей Фургалмыз" деген ұрандарымен қатар саяси тұтқындарды, соның ішінде Амурдағы Комсомольск қаласының ЛГБТ белсендісі Юлия Цветкованы босатуды талап етті
Наразылардың арасында әртүрлі адамдар: зейнеткерлер, баласымен бірге шыққан ата-аналар және жастар бар, дейді Азаттықтың орыс редакциясына тиесілі "Сибирь.Реалии" жобасының тілшісі.
Билік шеру қатысушыларының санын азайтуға тырысты
BBC-дің орыс қызметі мұндай тапсырманы Ресей президентінің Қиыр Шығыс федералды округындағы өкілі Юрий Трутнев берді дейді
Коронавируспен күрес жөніндегі федералды штаб өлкені коронавирус жұқтырғандар саны өсіп бара жатқан жалғыс аймақ деп атады
Қала мэрі тұрғындардың акция кезіндегі шуға шағынып жатқанын айтты
Фургалдың адвокаты оның рұқсат етілмеген акцияны мақұлдамайтынын айтты.
Хабаровскідегі шерулер мен акциялар осымен сегізінші күн өтіп жатыр
Бүгін шерушілерге Қиыр Шығыстағы қалалар қосылды
"Сибирь.Реалии" жобасының есептеуінше Хабаровск тұрғындары мен губернаторын қолдаған акцияға Владивосток қаласында мың адам қатысқан.
