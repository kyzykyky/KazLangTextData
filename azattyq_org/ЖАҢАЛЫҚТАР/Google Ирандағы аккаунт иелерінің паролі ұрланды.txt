
Google Ирандағы он мыңдаған қолданушыларының Gmail аккаунтының кілт сөздері ұрланғанын хабарлады


Google қолданушылардан аккаунт логині мен оның кілт сөзін алдап алу жағдайлары Иранда басталғанын және оның елдегі президент сайлауымен байланысты саяси астары бар болуы мүмкін екенін айтады
Бірақ компания бұл науқаннан не себепті саяси астар іздеп отырғанын айтқан жоқ.

Интернет компаниясының мәлімдеуінше, аккаунттың кілт сөздерін ұрлау науқаны үш апта бұрын басталған
"Бұл жолғы кілт сөздерді ұрлау науқанына осыдан екі жыл бұрын Ирандағы кибершабуылдарды ұйымдастырған топтың қатысы бар" дейді компания өкілдері.

Компанияның техникалық қауіпсіздік жөніндегі вице-президенті Эрик Гросс ирандықтарды аккаунтарын қорғау шараларын жасауға және қауіпсіздік талаптарын орындауға шақырды.

Иранда президент сайлауы ертең, 14 маусымда өтеді.

