
Украина Түркіменстанмен табиғи газ импорттауды қайта жалғастыру туралы алдын ала келісім жасасты
Украинаның энергетика министрі Эдуард Ставицкий жасаған мәлімдеме бойынша, келісім-шартқа Украина мен Түркіменстан президенттері Виктор Янукович пен Гурбангулы Бердімұхамедовтің Ашғабадтағы кездесуінен соң қол қойылған
Ставицкийдің айтуына қарағанда, екі ел келіссөзді әлі жалғастырып жатыр.

Түркіменстан 2006 жылға дейін Украинаны жылына 36 миллиард текше метр газбен қамтамасыз етіп келген еді.

Келісім-шарт түпкілікті жасалу үшін транзитті ел ретінде Ресей мен Қазақстанның келісімі керек
Украина қазір газды Ресейден өзге елден импорттауды қарастырып жатыр.

Өткен айда ресейлік "Газпром" компаниясы Киевтен газға қарыз 7 миллиард АҚШ долларын төлеуді талап еткен еді
Украина бұл талапты заңсыз деп санайды.

