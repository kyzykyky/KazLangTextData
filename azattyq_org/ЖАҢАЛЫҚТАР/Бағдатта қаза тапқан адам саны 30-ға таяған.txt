Ирак астанасында бүгін таңертең базарда болған екі жарылыс салдарынан қаза тапқан адам саны 30-ға жақындады, ондаған адам жараланған.
Бұл шабуыл қазан айының ортасынан бері ең көп адам өлген шабуыл болып отыр
Бұған дейін жасалған осыған ұқсас шабуылдар үшін жауапкершілікті «Ислам мемлекеті» экстремистік тобы мойнына алатыны туралы мәлімдеп келген.
Ирактың солтүстігіндегі Мосул қаласын қолында ұстап отырған жихадшыларға қарсы қазанның 17-сінен ірі әскери операция басталғалы бері Бағдатта ерекше қауіпсіздік режимі жарияланған.
