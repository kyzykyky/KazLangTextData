29 тамызда Украинада жаңа жасақталған жаңа парламент жұмысын бастады
Салтанатты шара кезінде 424 депутат ант қабылдаған
Оған Еуропа кеңесі парламенттік ассамблеясы, Еуропа парламенті, ЕҚЫҰ өкілдері шақырылған
Отырысқа Украина президенті Владимир Зеленский де қатысып жатыр

"Настоящее время" телеарнасы шарадан тікелей эфирде хабар таратты:
Украина парламентінің басым бөлігі президенттік "Слуга народа" партиясы мүшелерінен құралған
Оларға парламенттен 254 орын берілген
Бұрын-соңды бір партиядан осыншалықты көп депутат парламентте отырып көрмеген
Сарапшылар мұндай басымдықпен "Слуга народа" партиясы кез келген заңды қабылдай алатынын айтып отыр
Тек Конституцияға өзгеріс енгізу үшін қосымша 50 шақты дауыс керек

Парламенттің алғашқы отырысында 27 мәселе қаралмақ
Күн тәртібіне белгіленген мәселелер арасында фракциялар мен депутаттық топтарды жасақтау, коалиция құру, үкімет отставкасы, депутаттық тиіспеушілікті алып тастау сияқты мәселелер бар

Украинаның премьер-министрі Владимир Гройсман қызметінен кетерде видеомәлімдеме жариялады
Видеода ол өзінен кейін осы қызметке келетін саясаткерге күш-жігер, шыдам мен сәттілік тілеген
Гройсман сонымен бірге жаңа премьер мен үкіметтің тұрақты, белсенді мемлекетте жұмыс істейтінін атап өткен

