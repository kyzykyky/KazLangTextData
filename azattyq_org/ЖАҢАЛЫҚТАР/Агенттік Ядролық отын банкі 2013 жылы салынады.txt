
Қазақстанда 2013 жылы сыйымдылығы 60 тоннаны құрайтын халықаралық ядролық отын банкі салынады деп хабарлайды атом энергиясы агенттігінің төрағасы Тимур Жантикинге сілтеме жасаған ҚазТАГ агенттігі.

Жантикин бұл туралы ТМД-ның атом энергиясын бейбіт мақсатта пайдалану жөніндегі комиссиясының отырысында айтқан
Агенттік төрағасы МАГАТЭ-мен келісім жасалуына қарай халықаралық банктің шамамен 2013 жылдың жаз-күз мезгілдерінде салынуы мүмкін екенін жеткізген.

Айтуынша, қазір Үлбі металлургия зауытында банктің алаңын дайындау жұмыстары жүргізіліп жатыр.

