
"Президент Нұрсұлтан Назарбаев қырғыз жазушысы Шыңғыс Айтматов атындағы сыйлықтың лауреаты атанды" деп хабарлайды Ұлыбританиядағы жазушы атындағы веб-сайт.

Назарбаев "Шыңғыс Айтматовқа адал достығы және оған Қазақстан мен шетелде көрсеткен қолдауы, сонымен қатар жазушы шығармаларының алғашқы толық жинағын (8 томдық) Қазақстанда орыс тілінде басып шығаруға көмектескені үшін" осы сыйлықпен марапатталған.

Жазушы атындағы сыйлық Назарбаевтан өзге режиссер Андрей Кончаловскийге, актриса Наталья Арынбасароваға, ұлыбританиялық SCRSS білім орталығына, түркиялық Yunus Emre мәдени орталығына да берілген.

