
Қазақстан президенті Нұрсұлтан Назарбаев жұма күні "Қазақстан болашақта ЕҚЫҰ бақылаушыларын сайлауларға қатыстырмауы мүмкін" деп мәлімдеді
Бұл туралы "Қазақстан жаңалықтары" агенттігі хабарлады.

Қазақстанда тіркелген шетелдік дипломатиялық миссиялармен кездескен Назарбаев: "Ұйымның бақылаушылар миссиясы біржақты жұмыс істейді және оны сайлау кезінде бір елдің екінші елге қысым жасау құралына айналдыруға тырысатынын байқап жүрміз
Егер бұлай бола берсе, онда ұйым бақылаушыларын сайлауларға қатыстырмаймыз" деген


Назарбаевтың айтуынша, бақылаушылар "сайлауға дейін басқа, сайлаудан соң бір басқа сөйлейді".

"Біз олардың өз пікірлерін сайлауға дейін даярлап қоятынын жақсы білеміз
Бұл ЕҚЫҰ сияқты өзара сенімге құрылған ұйымның беделін түсіреді" дейді президент


Сөз соңында ол Қазақстанның ұйымға берген ұсыныстары әлі жүзеге аспай жатқанын да айтты.

