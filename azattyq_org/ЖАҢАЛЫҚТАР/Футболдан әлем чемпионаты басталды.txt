
12 маусым күні басталған футболдан әлем чемпионатының матчтары Бразилияның 12 қаласында өтеді.

Бразилия - әлем чемпионатын осымен екінші рет өткізіп отырған әлемдегі бесінші ел
Бұған дейін әлем біріншілігін Мексика, Италия, Франция, Германия екі реттен өткізген еді
Бразилияда әлем чемпионаты алғаш рет 1950 жылы болды.

Биылғы чемпионатқа 32 елдің ұлттық құрамасы қатысып жатыр
Әлем чемпионатының алғашқы матчында Бразилия мен Хорватия кездесіп, 3:1 есебімен бразилиялықтар жеңіске жетті.

ФИФА дерегі бойынша, биылғы әлем біріншілігінің жүлде қоры – 576 миллион АҚШ доллары
Әлем кубогын ұтқан құрама - 35 миллион, финалда ұтылған команда - 25 миллион, үшінші орын алған құрама 22 миллион доллар алады.

2010 жылғы әлем чемпионатының жүлде қоры 420 миллион АҚШ доллары болған.

Әлем чемпионатының финалы шілденің 13-і күні Рио-де Жанейродағы «Маракана» стадионында болады.

