15 сәуірде Германияда "америкалық әскери нысанға шабуыл жасады" деп күдікке ілінген ДАИШ (өздерін "Ислам мемлекеті" деп атайтын экстремистік топтың араб тіліндегі атауының қысқартылған нұсқасы - ред.) террористік тобының төрт мүшесі қамауға алынды
Прокурордың хабарлауынша, төртеуі де - Тәжікстан азаматы

Федералдық прокурорлар күдіктілердің аттарын ғана жариялады: Азизжон Б., Мухаммедали Г., Фарходжон К
және Сунатулло К.
Прокурорлардың айтуынша, 2019 жылы қаңтар айында ДАИШ-ке қосылған төртеуіне террористік топтың Германиядағы ошағын құру тапсырылған
Тергеу орындарының болжамынша, олар бастапқыда Тәжікстанда шабуыл ұйымдастыруды жоспарлағанмен кейінірек райынан қайтып, АҚШ-тың Германиядағы әскери базасын нысанаға алған

Прокуратура мәлімдемесінде күдіктілердің шабуыл ұйымдастыру мақсатында қару-жарақ пен оқ-дәрі сатып алғаны айтылған
ДАИШ-тің Сирия мен Ауғанстандағы екі жоғары шенді өкілдерімен байланыста болған деген болжам бар.
Telegram бізге жазылыңыз
