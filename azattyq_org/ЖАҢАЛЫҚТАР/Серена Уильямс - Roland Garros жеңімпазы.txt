Әлемнің бірінші ракеткасы АҚШ спортшысы Серена Уильямс Францияда теннистен өтіп жатқан ашық чемпионат – Roland Garros турнирінде өзгелерден озық өнер көрсетті.
Ол екі сағаттан аса жалғасқан финалдық бәсекеде чехиялық Луция Шафаржованы 6:3, 6:7 (2:7), 6:2 есебімен жеңді.
Америкалық теннисші «Үлкен шлем» сериясындағы турнирлерде осымен 20-рет жеңіске жетіп отыр.
Серена Уильямс бұған дейін Roland Garros турнирінде 2002 және 2013 жылдары жеңімпаз атанған.
