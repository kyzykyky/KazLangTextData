
Бүгін Австралия премьер-министрі Джулия Гиллардпен кездескен АҚШ президенті Барак Обама АҚШ-тың осы елдегі әскери қуатын арттыру жайында келісімге келгенін мәлімдеді.

Келісім бойынша, АҚШ келесі жылдың басында Австралияның солтүстігіне 250 теңіз жаяу әскерін орналастырады
Алдағы бес жылда әскер саны 2500-ге жетпек
Барак Обаманың айтуынша, екі ел арасындағы әскери ынтымақтастық Тынық мұхиты аймағындағы қауіпсіздікті күшейте түседі.

Барак Обаманың Австралияға екі күндік сапары екі ел арасында әскери ынтымақтастықтың 60 жыл толған күніне сай келіп отыр.

