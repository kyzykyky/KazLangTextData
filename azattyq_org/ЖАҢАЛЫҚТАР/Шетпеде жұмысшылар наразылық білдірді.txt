Маңғыстау облысы Маңғыстау ауданының орталығы Шетпе ауылында бүгін "Каспий Цемент" кәсіпорнының мердігері «BA Global Logistics» компаниясының ондаған жұмысшысы еңбекақы төлеуді талап етіп, жергілікті әкімдік алдына жиналды.
Азаттық тілшісінің хабарлауынша, жұмысшылар екі ай бойы еңбекақы алмағандарын, еңбек келісім-шарты жасалмағанын, өздеріне зейнетақы қорына төлем жасалмайтындығын айтып, талаптарын прокуратура және әкімдікке жеткізген.
Наразы жұмысшылардың сөзінше, кәсіпорынның бас мердігері BI Global Logistics компаниясының өкілі олармен кездесуге Алматыдан келе жатыр
Прокуратура мен әкімдік қызметкерлері жұмысшылармен компания өкілі келген соң сөйлесетіндерін айтқан.
