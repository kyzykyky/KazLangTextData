Өзбекстан Ұлттық қауіпсіздік қызметінің (14 наурыздан бастап Мемлекеттік қауіпсіздік қызметі) төраға орынбасары болған 53 жастағы генерал Шухрат Ташпулатовқа қарсы қылмыстық іс қозғалды.
Азаттықтың Өзбек редакциясы (Озодлик) дереккөзінің хабарлауынша, Шухрат Ташпулатов әскери прокуратураның сұрауы бойынша ақпан айында ҰҚҚ төрағасының орынбасары болған Шухрат Гулямов ісіне қатысты ұсталған
Оған қандай айып тағылғаны әзірге белгісіз.
Шухрат Ташпулатов 2017 жылдың шілде айынан бері ҰҚҚ төраға орынбасары әрі Ташкент облыстық басқарма басшысы қызметін атқарған
Ол қызметінен биыл қаңтар айында алынған.
Қаңтар айында Өзбекстан президенті Шавкат Мирзияев Сұрхандария облысына барғанында Ұлттық қауіпсіздік қызметін қатаң сынға алып, өткен ғасырдағы 1937 жылғы репрессияға теңеген
Осыдан кейін ҰҚҚ шенеуніктері жаппай жұмыстан шығарылып, тұтқындала бастады.
