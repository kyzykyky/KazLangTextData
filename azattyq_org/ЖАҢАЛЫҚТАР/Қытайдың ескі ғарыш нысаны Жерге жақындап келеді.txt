Қытайдың қолданыстан шығып, ғарышта өз бетімен ұшып жүрген зертхана аппараты сәуірдің 1-і немесе 2-і күні Жердің атмосфералық қабатынан өтуі мүмкін деп хабарлады аталған нысанды бақылап отырған Еуропалық ғарыш агенттігі (ESA)
Бұған дейін агенттік ғарыштағы ескі аппарат Жерге наурыздың 31-і немесе сәуірдің 1-і күні жетуі мүмкін деп хабарлаған болатын, бірақ кейін ықтимал уақыты өзгерді.
Telegram бізге жазылыңыз
Қытай билігі салмағы сегіз тонналық Tiangong-1 зертхана аппараты зиян келтіре қоймайды, бірақ атмосфераға еніп жанған кезде метеорит ағыны тәрізді көкте әдеттен тыс ерекше құбылыс байқалуы мүмкін деп мәлімдеген.
"Адамдар ештеңеден қауіптенбеуіне болады", - деп хабарлаған Қытай ұлттық ғарыш басқармасы WeChat әлеуметтік желісіндегі аккаунтында.
Мұндай ғарыш нысандары "Жерге ғылыми-фантаситкалық фильмдердегідей күрт құлап түспейді, алайда керемет [метеорит ағыны] жұлдызды аспанда Жерге қарай зулап келе жатқаны көрінеді" делінген хабарламада.
