Франция президенті Франсуа Олландтың айтуынша, Париж Иракта радикалды "Ислам мемлекеті" ұйымына қарсы әскери операцияларға көбірек қолдау көрсету үшін авианосец жібереді.
Францияның оңтүстігінде Жерорта теңізі жағалауында "Шарль де Голль" авианосеці бортында сөйлеген Олланд кеме экипажы Ирак пен Сириядағы содырларға қарсы соғысып жатқан халықаралық коалициямен тығыз ынтымақтастықта жұмыс істейтінін мәлімдеді.
Франция әскери-әуе күштері қазір Ирактағы содырларға қарсы соққы беріп жатыр
Олланд Париждегі 17 адам қаза тапқан шабуылдардан соң "жағдайдың өзі авиосносец жіберуге себеп болып отыр" деді

Франция президенті "халықаралық қауымдастық Сирияда жаппай қырғынның алдын-алып, экстремистер ықпалының кеңеюін болдырмау шараларын кеш бастады" деп өкініш білдірді.
