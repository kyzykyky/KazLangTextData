Мәдениет және спорт министрлігі спорт комитетінің төрағасы Елсияр Қанағатов бүгін Астанадағы баспасөз мәслихатында Қазақстан биатлоншыларына қатысты тексерістің қорытындысы алдағы күндері шығатынын мәлімдеді

"Дәрігердің қателігі болған
Ол қолданылған препараттардың қорабын қоқыс жәшігіне тастай салған
Ал Еуропада қазір терроризмге қарсы тексеріс қатаң жүріп жатыр
Медикаменттердің ішінде рұқсат етілгендері бар
Қазақстан спортшылары рұқсат етілген препараттарды қолданады
Спорттық медицина орталығы Қазақстан биатлоншылары қолданып жүрген препараттардың барлығының рұқсаты бар деп отыр
Қазір тексеріс жүріп жатыр
Қорытындысы алдағы күндері шығады" деді министрлік өкілі.
8 ақпанда Австрия полициясы Хохфильцен қаласында Қазақстан биатлон құрамасы тоқтаған қонақ үйді тексергенін хабарлаған
23 қаңтарда Германияның Инцель қаласы маңындағы жанармай құю станциясы маңынан дәрі-дәрмектер, медициналық құрылғылар және Қазақстан биатлон құрамасы дәрігерінің аккредитациясы табылған
Осыдан кейін Австрия полициясы Қазақстан биатлон құрамасына тексеру жүргізген
Ал Австрия допингке қарсы агенттігі қазақстандық биатлоншыларының барлығын допингке тексерген.
