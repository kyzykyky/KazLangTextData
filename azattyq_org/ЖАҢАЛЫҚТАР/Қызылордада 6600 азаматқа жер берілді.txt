Бүгін Қызылорда қаласында 6600 азаматқа тұрғын үй салу үшін жер берілді
Бұл туралы Азаттықтың Қызылордадағы тілшісі хабарлады

Азаматтарға жер беру үшін Қызылорда-Жезқазған тас жолының бойынан 980 гектар жер бөлінген
Бұл жерде енді "Бәйтерек" деп аталатын жаңа мөлтек аудан құрылады

Облыс әкімдігінің мәлімдеуінше, жаңа мөлтек ауданға алдағы уақытта 75 шақырым жол салынып, 353 шақырым су жүйесі, 112 шақырым газ құбыры, 152 шақырым электр желілері тартылады
Бұл үшін бюджеттен 10 миллиард теңгеге жуық қаржы бөлінеді

Бұл облыста соңғы рет халыққа жер телімі 2004 жылы берілген
Қазір Қызылордада әлі 42 мың азамат жер алу кезегінде тұр

