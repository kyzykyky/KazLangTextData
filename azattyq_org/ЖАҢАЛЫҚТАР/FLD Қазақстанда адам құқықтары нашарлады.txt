
Қазақстандағы құқық қорғаушылардың жағдайы 2011 жылдың желтоқсанында Жаңаөзенде болған оқиғадан соң кәдімгідей нащарлады деп баға береді халықаралық Front Line Defenders құқық қорғау ұйымы 2012 жылға арналған есебінде.

Ұйым биыл Қазақстанды Еуропа мен Орталық Азия мемлекеттерінің арасынан бөліп алып, мемлекеттегі құқық қорғаушылар, журналистер, блогерлер мен тәуелсіз ақпарат құралдарына қатысты оқиғаларға ерекше назар аударған.

Front Line Defenders мұнайшылар белсендісі Роза Төлетаеваның сотталуын, бірқатар оппозициялық БАҚ-тың жабылуын, тәуелсіз журналист Лұқпан Ахмедьяровқа жасалған шабуылды атап көрсетеді.

