
Қырғызстан Беларусь билігінен 2010 жылы биліктен тайдырылған экс-президент Құрманбек Бакиевтің інісі Жаныш Бакиевті қайтаруды ресми түрде талап етті
Қырғыз дипломаттары мұндай талапты Беларусь сыртқы істер министрлігінің өкілдеріне тапсырды


Мұның алдында ғана интернетте Жаныш Бакиевтің осыдан бір апта бұрын Минскіде түсірілді деген суреті пайда болған
Ол Құрманбек Бакиев билікте отырғанда елдің қауіпсіздік қызметін басқарды
Құрманбек Бакиевтің өзі 2010 жылы сәуірде болған толқуларда биліктен кеткелі бері Беларусьте тұрып жатыр


Құрманбек пен Жаныш Бакиев және сол тұстағы үкіметтің 20 шақты мүшесі 2010 жылғы толқуларда шерушілерге оқ атылуына қатысы бар деген айыппен сырттай сотталған
Полицияның шерушілерге оқ атуынан сол кезде 100-ге тарта адам құрбан болған.

Беларусь билігі Құрманбек Бакиевті Бішкекке беруден бас тартып отыр.

