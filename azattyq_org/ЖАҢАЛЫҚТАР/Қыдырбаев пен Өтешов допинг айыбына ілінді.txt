Халықаралық ауыр атлетика федерациясы (IWF) Хьюстонда өткен әлем чемпионаты кезінде қазақстандық Алмас Өтешов пен Жасұлан Қыдырбаев және Ермек Өміртайдың қанынан допинг табылғанын мәлімдеді
Хьюстондағы әлем чемпионатында Алмас Өтешов күміс, Жасұлан Қыдырбаев қола медаль алған.
Үш спортшы да алдағы жарыстардан уақытша шеттетілді.
IWF өз сайтында спортшылардың қандары екінші рет тексерілетінін, егер допинг қолданғандары дәлелденбесе, жарыстарға қайта қатысатынын мәлімдеген.
Ал екінші тексерісте допинг қолданғандары дәлелденсе, ауыр атлеттер екі жылға спорттан шеттетіліп, Рио-де-Жанейродағы олимпиадаға бармайды.
Хьюстондағы әлем чемпионатында Қазақстанның ауыр атлеттер құрамасы екі алтын, екі күміс бір қола медаль иеленген еді

 
