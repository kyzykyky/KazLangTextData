Қазақстандық "KazSat-2" байланыс спутнигі штатта тыс жағдайдан кейін жұмысын жалғастырды деп хабарлады Қазақстан ғарыштық байланыстар орталығы ресми сайтында
Орталық мәліметінше, штаттан тыс жағдай 24-25 маусым күндері байқалған "күн сәулесі белсенділігінің тым артып кетуінен" туындауы мүмкін.
"KazSat-2" спутнигінде штаттан тыс жағдайдың туындауына ғарыштық аппаратты басқару жүйесін бағдарламалық қамтамасыз ету жұмысындағы іркіліс себеп болған" делінген ақпаратта
Қазақстан ғарыштық байланыстар орталығы президенті Виктор Лефтер 29 маусымда "KazSat-2" бортынан келетін телеметрияда іркіліс байқалып, оның салдарынан спутникті басқаруда қателік туындағанын айтады.
Штаттан тыс жағдай салдарынан "KazSat-2" қызметін пайдаланатын OTAU TV спутниктік желісінде телеарналарды тарату қызметінде іркіліс болған.
Ресейде жасалған "KazSat-2" спутнигі 2011 жылы жазда Байқоңырдан ұшырылған
Қазақстанның 2006 жылы маусымда ұшырған алғашқы "KazSat-1" спутнигі де Ресейде 65 миллион АҚШ долларына жасалған
Бұл спутник 2008 жылы маусымда істен шығып, кейін орбитаға жіберілген.
Қазақстанның үшінші спутнигі "KazSat-3" спутнигі 2014 жылдың 28 сәуірінде ұшырылған
2014 жылдың желтоқсанында оның іске қосылғаны хабарланған.
