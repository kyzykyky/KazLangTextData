Фин полициясы Турку қаласының шығыс ауданына рейд жасап, шабуыл жасады деген күдіктінің кім екенін "анықтағанын" хабарлады
Тамыздың 18-і кешке Финляндияның Турку қаласында белгісіз біреу көшеде пышақпен шабуыл жасап, екі адамды өлтіріп, сегіз кісіні жаралаған еді
Оқиға орнында полиция күдіктімен атысып, оны тұтқындаған болатын

Рейд түнгі саған 22-лер шамасында жүргізілген
Полиция күдіктінің ақ түсті Fiat Ducato көлігін тапқан
Финляндияда шығатын Ilta-Sanomat газеті көлік иесінің Турку қаласының шеттегі Вариссо ауданында тұратынын, аты-жөні анықталғанын хабарлады

Бүгін түнде әлгі күдіктіден басқа бірнеше адам да ұсталған
Фин полициясы олардың шабуылға қатысы бар-жоғын тексермек

Финляндиядағы жергілікті басылымдар детектив Маркус Лейннің «Біз олардың осы оқиғаға қатысы бар-жоғын тексереміз
Бұл адамдардың арасында байланыс қандай болғанын зерттейміз» деген
Полиция әзірге "кім екені анықталған" күдіктінің аты-жөнін хабарлаған жоқ.
Жұма түс қайта Турку қаласының базар алаңында белгісіз адам пышақпен шабуыл жасады
Оны полиция оқиға орнында ұстады

Полиция әзірге күдіктімен байланысы бар деген адамдарды ұстауды жалғастыратын-жалғастырмайтынын хабарламай отыр
Фин полициясы Хельсинки әуежайы мен вокзалдарда қауіпсіздік шаралары күшейтілгенін айтты
Елдің қауіпсіздік қызметі Twitter-де: "Полиция Туркудағы қылмысты жалғастыруы ықтимал күдіктілерді іздеп жатыр
Олар халықтан Туркудың орталығына бармауды сұрайды" деп хабарлады

Турку қаласының шеткері Вариссо ауданы иммигранттар көп шоғырланған жер
Ол оқиға болған базар алаңынан 7 километр қашықтағы аудан

