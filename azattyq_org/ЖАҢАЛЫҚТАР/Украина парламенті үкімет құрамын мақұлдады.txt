
Украина парламенті - Жоғарғы Рада премьер-министрлікке ұсынылған Арсений Яценюктың кандидатурасын мақұлдап, жаңа үкімет құрамын дауысқа салды.

Дауыс берген 331 депутат президент ұсынатын екі кандидаттан басқа (сыртқы істер министрі мен қорғаныс министрінен өзге) үкімет мүшелерін бекітті.

Украинаның жаңадан құрылған үкіметі құрамы:

бірінші вице-премьер министр - Виталий Ярема,

вице-премьер-министр - Александр Сыч («Свобода» фракциясының депутаты),

вице-премьер-министр әрі аймақтық даму министрі - Владимир Гройсман (Винница мэрі),

Еуропамен интеграция жөніндегі вице-премьер-министр - Борис Тарасюк («Батькивщина» фракциясы депутаты, бұрынғы сыртқы істер министрі),

министрлер кабинеті министрі - Остап Семерак (бұрынғы депутат),

денсаулық сақтау министрі - Олег Мусий (Еуромайданның медицина қызметі үйлестірушісі),

ішкі істер министрі - Арсен Аваков («Батькивщина» фракциясы депутаты),

инфрақұрылым министрі - Максим Бурбаки,

қаржы министрі - Александр Шлапак (бұрынғы экономика министрі, президент хатшылығының бұрынғы бірінші орынбасары),

әлеуметтік саясат министрі - Людмила Денисова («Родина» фракциясы),

әділет министрі - Павел Петренко («Батькивщина» фракциясы депутаты),

мәдениет министрі - Евгений Нищук (Украинаның халық артисі, Евромайдан жүргізушісі).

экономикалық даму және сауда министрі - Павел Шеремета (Киев экономика мектебінің президенті),

аграрлық саясат министрі - Игорь Швайко («Свобода» фракциясының депутаты),

экология министрі - Андрей Мохныка («Свобода» фракциясының депутаты),

білім және ғылым министрі - Сергей Квит («Киев-Могилян академиясы» ұлттық университетінің президенті),

жастар және спорт министрі - Дмитрий Булатов (Автомайдан белсендісі),

энергетика министрі - Юрий Продан (Юлия Тимошенко үкіметі тұсында осы қызметті атқарған).

