24 наурыз түнде Қазақстанда коронавирус жұққан тағы төрт азамат анықталған еді

Сoronavirus2020.kz сайтының жазуынша, олардың бірі, 1996 жылғы Шымкент тұрғыны Нұр-Сұлтан қаласынан келген
Шымкенттегі инфекциялық ауруханаға жатқызылған
Жағдайы тұрақты.
"Науқаспен байланыста болған адамдардың бәрі анықталды
Қазір оқшауланып жатыр
Коронавирус инфекциясы таралмауы үшін Шымкентте шұғыл штаб мүшелері барлық санитарлық-эпидемиологиялық шараларды қолданып жатыр" делінген сайтта

Вирус жұққан 1938 жылғы екінші азамат қазір Нұр-Сұлтандағы стационарда жатыр

Үшінші науқас - 1979 жылғы азамат Жамбыл облысына Қырғызстаннан келген
Стационарға жатқызылған

Төртінші науқас - 1993 жылғы Ресей азаматы Солтүстік Қазақстан облысына келген
Қазір стационарда жатыр

Қазіргі дерек бойынша, Қазақстанда 72 адам коронавирус жұқтырған
Алматыда - 29 адам, Нұр-Сұлтанда - 36 адам, Қарағандыда - 2 адам, Алматы облысында - бір адам, Ақтөбе облысында - бір адам, Жамбыл облысында - бір адам, Солтүстік Қазақстан облысында - бір адам, Шымкентте бір адам емделіп жатыр.
Қарай отырыңыз: Қазақстандағы коронавирус динамикасы
Қазақстанда коронавирусқа байланысты 16 наурыздан бастап бір ай төтенше жағдай енгізілген
19 наурыздан бастап Алматы мен Нұр-Сұлтан қалалары карантинге көшті
​Осыдан кейін екі қалада оқитын я уақытша жүрген адамдар өз қалаларына жаппай қайта бастаған.
