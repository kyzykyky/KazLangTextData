
Египет үкіметтік емес ұйым ретінде тіркелген исламшыл "Мұсылман бауырлар" қозғалысын таратуға шешім қабылдады деп хабарлады үкіметшіл Al-Akhbar газеті әлеуметтік ынтымақтастық министрлігінің өкілі Хан Маханға сілтеме жасап.

Хан Маханның айтуынша, қозғалысты тарату туралы шешім шығып қойған
Ол туралы келесі аптаның басында баспасөз жиынында жария болмақ.

"Мұсылман бауырлар" қозғалысы наурыз айында үкіметтік емес ұйым ретінде тіркелген еді.

Египеттің бұрынғы президенті Хосни Мүбәрәк 2011 жылы халық толқулары кезінде биліктен кеткен соң оның орнына "Мұсылман бауырлар" қозғалысы атынан Мұхаммед Мурсиді президент болып сайланған
Шілденің 3-і күні әскерилер оны халықтық толқулар кезінде биліктен алған
Содан бері Мурсиді жақтайтын қозғалыс өкілдері мен полиция арасында қақтығыстар болып, жүздеген адам қаза тапқан.

Ұйым 1928 жылы құрылған
1954 жылы Египетте оның қызметіне тыйым салынған.

