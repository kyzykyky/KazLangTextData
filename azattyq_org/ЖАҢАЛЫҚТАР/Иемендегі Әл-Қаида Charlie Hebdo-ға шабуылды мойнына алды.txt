Иеменде орналасқан, "Әл-Қаида" ұйымының Араб түбегіндегі қанаты өткен аптада Парижде сатиралық Charlie Hebdo журналы редакциясына шабуылды мойнына алды

Қаңтардың 7-сінде журнал редакциясына бетперде киген қарулы үш адам шабуыл жасап, 12 адам қаза тапқан
Мерт болғандардың көпшілігі - журнал қызметкерлері.
Шабуылға күдіктілерді ұстап, көзін жою операцияларында Парижде тағы бес адам қаза тапқан.
Арнайы таратқан видео үндеуінде "Араб түбегіндегі Әл-Қаида" ұйымы "шабуылдаушылар журналдың Мұхаммед пайғамбарды карикатураға салғанына кек қайтармақ болды" дейді.
Бүгін Charlie Hebdo журналының шабуылдан кейінгі алғашқы саны шыққан
3 миллион тиражбан шыққан журнал алты тілге аударылып, әлемнің 25 мемлекетінде сатылып жатыр
Журнал мұқабасында Мұхаммед пайғамбардың қолына "Шарли деген - мен" деген жазуы бар плакат ұстаған бейнесі басылған
Картина "Барлығы кешірілді" деп аталған
Парижде бүгін газет дүңгіршектері алдында журнал санын алуға ұзын-сонар кезек пайда болған.
