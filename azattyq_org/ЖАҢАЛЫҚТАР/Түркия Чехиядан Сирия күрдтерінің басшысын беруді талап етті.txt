Түркия билігі Чехия билігіне Сириядағы күрдтердің танымал жетекшісі Салих Муслимді экстрадициялауды сұрап, ресми хат жолдағанын мәлімдеді
Түркия премьер-министрінің орынбасары Бекир Боздагтың мәлімдеуінше, күрдтердің «Демократиялық одақ» (PYD) партиясының бұрынғы тең төрағасы Салих Муслим 26 ақпанда Прагада сотқа тартылады.
Салих Муслим 24 ақпанда Прагада Түркия билігі берген ордер бойынша ұсталған
PYD партиясы Анкараны Түркия азаматы емес адамды беруді заңсыз сұрап отыр деп айыптады.
Түркияда Муслимге бірнеше айып, оның ішінде елдің тұтастығы мен бірлігіне қол сұқты деген айып тағылған.
Анкара «террорлық топ» деп білетін PYD Сирияның солтүстігінде әрекет етіп жатқан күрдтердің басты саяси күші болып отыр
Салих Муслим партия тең төрағасы қызметінен былтыр кеткенімен, күрдтер арасындағы әлі де ықпалды тұлға саналады.
