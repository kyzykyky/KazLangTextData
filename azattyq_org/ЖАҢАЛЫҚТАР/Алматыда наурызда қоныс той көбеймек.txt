
Алматыда 2008 - 2010 жылдардағы тұрғын үй құрылысын дамыту бағдарламасы бойынша 2009 жылдың наурыз айынан бастап пәтерлер беріле бастайды, — деп хабарлайды Алматы қалалық әкімшілігінің баспасөз қызметі
Бүгінгі күнге дейін бағдарлама бойынша 1300 пәтер салынды
Бағдарламаға қатысуға ниет білдірген қала тұрғындарына 30 мың 200 талон берілді
Тексеруден өткен 16 055 құжаттың 9 650-і қабылданған, 9440 азаматтың құжаты төлем қабілетін анықтауға жіберілген
«Пәтерлердің 1 шаршы метрі 71 774 теңгеден есептеледі
Пәтерлер «Көкжиек» және «Алғабас» ықшамаудандарында салынған үйлерден беріледі
Бағдарламаның басты операторы ипотекалық несиені 4% үстемақымен беретін «Қазақстанның «Тұрғын үй құрылыс жинақ банкі» АҚ», — делінген баспасөз хабарламасында
Сондай-ақ азаматтар пәтерлерді бұрынғыдай кезегі бойынша алмайды, бұл жолы олардың мемлекеттік қызметтегі немесе әлеуметтік саладағы еңбек өтілінің уақыты және балаларының саны сияқты шарттар басты назарға алынып отыр.

