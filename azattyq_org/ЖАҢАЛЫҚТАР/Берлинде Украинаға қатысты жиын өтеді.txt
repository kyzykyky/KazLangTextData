Франция дипломаттарына сілтеме жасаған ақпарат құралдарының хабарлауынша, 2 шілде күні Берлинде Украина, Ресей, Франция және Германияның сыртқы істер министрлері Украинадағы дағдарысты талқылайды.
30 маусым күні Петр Порошенконың уақытша бітім режимі аяқталып, Украина армиясы мен ресейшіл сепаратистер ұрысты қайта жалғастырған.
Ресей президенті Владимир Путиннің мәлімдеуінше, Петр Порошенко Украинада соғыс қимылдарының қайта жалғасқаны үшін "жауапкершілікті мойнына алған"
Ресей сыртқы істер министрлігінің хабарлауына қарағанда, сыртқы істер министрі Сергей Лавров АҚШ мемлекеттік хатшысы Джон Керримен телефон арқылы сөйлескенінде Порошенконың уақытша бітім мерзімін ұзартпау шешімі "Украина мемлекетін жаңа қантөгістерге әкеп соқтырған".
