Гонконг билігі аймақтың Қытайдан бөлінуін қолдайтын Ұлттық партияға тыйым салды
Бұл туралы 24 қыркүйекте Guardian газеті жазды
Гонконгтың қауіпсіздік мәселелері жөніндегі министрі Джон Ли бұл партия "ұлттық қауіпсіздікке қатер төндіретінін" мәлімдеді.
Ұлттық партия 2014 жылы Қытайдың Гонконгтегі жергілікті сайлауға бақылау орнату жоспарына қарсы толқулар кезінде пайда болған
Енді бұл партияға кіргендерге айыппұл салынады немесе бір жылға дейін түрмеге жабылады
Екінші рет заң бұзғандарға екі жылға дейін түрмеге жабу жазасы кесіледі.
Партия жетекшісі Энди Чан ұйымға тыйым салу туралы ресми шешім шықпайынша жағдайға қатысты комментарий беруден бас тартты
Бұған дейін Reuters агенттігіне берген сұхбатында ол "еркіндік, адам құқықтары, теңдікке қол жеткізуге" ұмтылған қызметінен бас тартпайтынын мәлімдеген
Тамыз айында ол Гонконгтың "еркіндігі мен автономиясына қол сұққаны үшін" Қытайға қарсы санкция салуға шақырған.
Guardian басылымының дерегінше, Ұлыбритания Гонконгті Қытайға қайтарған 1997 жылдан бері аймақта партияға бірінші рет тыйым салынып отыр
Ұлыбритания Гонконгті Қытайға аймаққа кең құқық пен автономия беру туралы шартпен қайтарған
Гонконгтің өз заңы, сайлау жүйесі бар, аймақта сөз бостандығы мен адамдардың жиналу еркіндігі құрметтеледі.
