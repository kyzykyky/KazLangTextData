
Украина президенті Виктор Ющенко қаңтардың 17-де өтетін президент сайлауына бүгін ресми түрде үміткер болып тіркелді
Киевтегі 2 мыңға жуық қолдаушысы алдында сөйлеген сөзінде Ющенко Украинаның демократиялық дамуын алға тарту үшін сайлауға түсетінін мәлімдеді.Ющенко 2004 жылы елде орын алған "қызғылт-сары төңкерісінен" кейін билікке келген болатын
Сол кезде оны көптеген адам қолдаған-ды
Бірақ жүргізілген сауалнамаларға қарағанда, қазір Ющенконы қолдайтын адамдардың саны төмендеген, оны халықтың шамамен 6 пайызы қолдайды
Ал Ресейшіл "Аймақтар партиясының" жетекшісі Виктор Янукович әлгі сауалнамаларда алда келсе, екінші орынды премьер-министр Юлия Тимошенко иеленіп отыр.

