
Ресей мен бірқатар ТМД елдері екінші дүниежүзілік соғыстың аяқталғанына 67 жыл толғанын тойлап жатыр.

Ресейде 9 мамыр күні Мәскеудің Қызыл алаңында әскери шеру өтті
Парадқа Ресей қорғаныс министрі Анатолий Сердюков пен генерал-полковник Валерий Герасимов жетекшілік етті.

Мерекелік шараға елдің жаңа сайланған президенті Владимир Путин мен премьер-министрі Дмитрий Медведев, мыңдаған соғыс ардагерлері қатысты.

Путин бұл жиында сөйлеген сөзінде "халықаралық талаптарды қатаң сақтау, мемлекеттің егемендігін сыйлау және әрбір тәуелсіз елдің таңдауы - мұндай соғыс трагедиясының қайталанбауына сөзсіз кепіл бола алатынын" айтты.

