"Нұр Отан" партиясы төрағасының бірінші орынбасары Мәулен Әшімбаевтың ойынша, Қазақстанда әр азаматтың ойын ашық айтуға құқығы бар, бірақ барлығы заң шеңберінде болуы тиіс
Әшімбаев бұл пікірін 3 мамырда Азаттықтың Нұр-Сұлтандағы тілшісіне айтты

- Қайталап айтам, [шерулер] Қазақстан заңдарының аясында өтуі тиіс
Егер [заңды] сақтамасақ елде деструктивті тенденция күшейеді және жағымсыз үрдіс көбейеді
Бұл ешкімге де керек емес, - деді Мәулен Әшімбаев

1 мамырда Қазақстанның бірнеше қаласында билікке қарсы наразылық шарасы өтті
Наразылар "Біздің өз таңдауымыз бар!", "Тоқаев біздің президент емес!", "Дариға спикер емес!", "Нұр-Сұлтан астанамыз емес!", "АЭС-ке қарсымыз!", "Халық пікірімен санасыңыздар", "Көп балалы аналарға жәрдем берілсін!", "Шындықтан қашып құтылмайсың!", "Шал, кет!" деп айқайлады.​
Ішкі істер министрлігі 1 мамырда Нұр-Сұлтан мен Алматыда шамамен 80 адамның ұсталғанын хабарлады
Алайда жалпы қанша адамның әкімшілік жауапқа тартылғаны туралы дерек жоқ
Бірақ Алматы мен Нұр-Сұлтан соты соңғы екі күнде бірнеше адамға айыппұл салған және тағы бірнешеуін қамаған

