
Қырғызстан орталық сайлау комиссиясының мәлімдеуінше, қазан айындағы президент сайлауына үміткер ретінде түсуге құқығы бар адамдардың саны күрт азайған.

Сайлауға түсуге ниет білдірген 65 адамның тек 22-сі ғана тіркелу үшін қажет 100 мың сом ақшаны төлей алған, сонымен қатар сегіз кандидат қана талап етілетін 30 мың адамның қолын жинаған.

Қырғызстанда президент сайлауы қазанның 30-ына белгіленген
Бұл - былтыр сәуір айында бұрынғы президент Құрманбек Бакиев биліктен құлатылғалы бері елде өтетін алғашқы президент сайлауы.

