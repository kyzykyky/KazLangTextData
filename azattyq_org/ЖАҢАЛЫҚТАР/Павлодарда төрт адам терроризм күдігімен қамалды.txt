Қазақстан Ұлттық қауіпсіздік комитеті Павлодар облыстық департаменті төрт адамды "терроризм мен экстремизмді насихаттады" деген күдікпен тұтқындаған деп хабарлайды арнайы қызметтегі дереккөзіне сілтеме жасаған time.kz сайты.
Сайттың ақпаратына қарағанда, 1968, 1980, 1989 және 1994 жылы туған төрт азамат өткен аптада тұтқындалған.
Павлодар қаласындағы №2 қылмыстық соттың баспасөз хатшысы Мейрамгүл Әбілғазина бүгін Азаттыққа күдікті төрт азаматты қамауға алу туралы сот санкциясы тамыздың 13-і күні берілгенін айтты.
