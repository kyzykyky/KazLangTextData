
"Ақ жол" демократиялық партиясының президиумы қарашаның 27-сі күні Алматыда сайлауалды съезін өткізеді" деп хабарлайды партияның баспасөз қызметі.

Бұл шешім партияның бүгін Шымкент қаласында өткен президиумының жиынында қабылданған
Президиумның отырысында партияның сайлауалды бағдарламасы қаралып, келесі съезге дейін дайындау тапсырылды.

"Ақ жол" партиясы сайлауға толық құрамда, ұйымдасқан түрде, нақты бағдарламамен қатысады" деді партияның төрағасы Азат Перуашев жиында оқыған баяндамасында.

