Қазақстанда коронавирус жұққан, бірақ ауру белгілері жоқ адамдар саны 1044-ке жеткен
Бұл туралы 7 маусымда таңертең денсаулық сақтау министрлігі хабарлады
Ведомство 3 маусымнан бастап симптомы жоқ науқастарды негізгі статистикаға енгізбей, бөлек есептейтінін хабарлаған еді

6 маусымда елде "ауру белгілері" байқалмаған осындай 357 адам анықталған
Бұл "ауру белгілері бар науқастардан" шамамен екі есеге көп
Жексенбі күні министрлік өткен тәулікте 183 науқас анықталды деп хабарлаған

Министрліктің мәліметінше, "ауру белгілері" байқалмаған адамдар төмендегі облыс және қалалардан анықталған: 
Сәуір айының соңында індет өршіп, коронавирустан қайтыс болғандар саны артқан шақта денсаулық сақтау министрлігі коронавируспен байланысты адам өлімі статистикасын да вирустан қайтыс болғандар және өліміне коронавирус себеп болмағандар деп екі бөлек жүргізе бастаған
Бірақ соңғысының статистикасы көпке дейін айтылмай келген.
Оқи отырыңыз: Қазақстанда коронавирустан 37 адам қайтыс болған
Шын мәнінде одан көп пе?
Соңғы мәлімет бойынша, Қазақстанда 12 694 адамнан коронавирус табылған
Бұған қоса, коронавирус жұққан, бірақ симптомы жоқ 1044 адам бар
7135 адам жазылған
53 адам қайтыс болған
Одан бөлек, министрліктің айтуынша, коронавирус жұққан 37 адамның өлімінің басты себебі COVID-19 емес.
