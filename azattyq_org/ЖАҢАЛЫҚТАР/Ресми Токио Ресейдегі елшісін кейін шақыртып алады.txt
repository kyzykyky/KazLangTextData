
Жапония Ресей президентінің Оңтүстік Курил аралдарына баруына байланысты өзінің Мәскеудегі елшісін уақытша кейін шақырып алатынын мәлімдеді.Жапон үкіметінің хабарламасында ойып жазылғандай, сыртқы істер министрі Сэйдзи Маэхара елшіден Ресей президентінің 4 аралдың біріне баруының жай-жапсарын сұрап білмекші
Оңтүстік Курил аралдарын Күншығыс елі өзінің «солтүстік жерлері» деп есептейді
Ресми Токио, сонымен бірге, премьер-министр Наото Канның Дмитрий Медведевпен осы аптаға белгіленген кездесуінен бас тартпағанын хабарлады
Екіжақты келіссөз Азия-Тынық мұхиты экономикалық ынтымақтастығы ұйымы – АТЭС-тің саммиті кезінде өтуге тиіс еді.Одан бұрын Наото Кан Ресей президентінің даулы аралдарға баруына өкініш білдіріп, Ресейдің сыртқы істер министрі Сергей Лавров Токионың мұндай сезімін «қисызсыз» деп сипаттаған болатын.

