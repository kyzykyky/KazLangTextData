"Қазақстан энергетика вице-министрі Ғани Садыбеков пен тағы бірнеше адам қаржы жымқырды деген күдікпен ұсталды" деп хабарлады Жемқорлыққа қарсы іс-қимыл ұлттық бюросының баспасөз қызметі.
Ұлттық бюро ақпаратына қарағанда, Ғани Садыбеков Щучинск-Бурабай шипажай аймағындағы көлді тазалауға бөлінген мемлекет қаржысын жымқырған.
«Энергетика вице-министрі Ғани Садыбеков «Аймақ» мердігер ұйымының басшысы Д
Дуанбекпен астыртын сөй байласып, Щучинск-Бурабай шипажайы аймағындағы көлді тазалауға бөлінген аса ірі көлемдегі бюджет қаржысын жымқырған
Қылмыстық қитұрқылыққа министрлік департаментінің басшысы Ж.Нұрбеков және мердігердің өкілдері С
Жұмалинов пен Б
Қадырберлин де қатысқан» делінеді бюро хабарламасында.
Ресми мәлімет бойынша, Садыбеков 2017 жылы қол қойған жалған акті бойынша энергетика министрлігінен атқарылған жұмысқа 3,6 миллиард теңге артық төленген
Бұл қаржының 1 миллиард теңгеден астамы жымқырылған
"Жымқырылған қаржы тінту шаралары кезінде тәркіленген".
Ұлттық бюро бұл факт бойынша сотқа дейінгі тергеу жүргізіліп жатқанын айтады.
