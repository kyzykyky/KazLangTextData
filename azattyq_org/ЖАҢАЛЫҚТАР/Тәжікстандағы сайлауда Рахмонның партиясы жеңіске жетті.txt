Тәжікстан билігінің хабарлауынша, ел президенті Эмомали Рахмон басқаратын билік партиясы 1 наурызда елде өткен парламент сайлауында жеңіске жетті
Рахмонның партиясы өзін қолдайтын одақтастарымен бірге парламенттегі ықпалын толық сақтап қалды.
Орталық сайлау комиссиясының төрағасы Бахтиер Худоерзода 2 наурызда дауыс берудің алдын ала нәтижесін жариялап, биліктегі Тәжікстанның халықтық-демократиялық партиясы 50,4 пайыз дауыс алғанын жариялады
Бұл нәтижемен партия төменгі палатадағы 63 орынның 47-сін иелене алады
Жалпы парламентке билікті қолдайтын бес партия өтеді
Аграрлық партия – жеті, Экономикалық реформа партиясы – бес, Коммунистік партия екі орын алады
Демократиялық партия мен Социалистік партия бір орын иеленді.
ОСК жетекшісінің сөзінше, елдегі жалғыз оппозициялық саяси күш – Тәжікстанның социалистік-демократиялық партиясы 5 пайыздық межеден өте алмаған.
Ресми дерек бойынша, сайлаушылардың 86 пайызы дауыс берген
Елде жалпы төрт миллиондай сайлаушы тіркелген.
1 наурыздағы сайлауға алғаш рет елдегі беделді оппозициялық күш - Тәжікстанның ислам жаңару партиясы қатыспады
Билік бұл партияның қызметіне тыйым салған
Халықаралық ұйымдар Рахмонды оппозицияны басып-жаншыды, тәуелсіз басылымдарды жапты және ел экономикасын тұралатты деп жиі сынайды
Тәжікстан – аймақтағы ең кедей елдердің бірі, мұнда жұмыссыздық пен жемқорлық деңгейі жоғары.
