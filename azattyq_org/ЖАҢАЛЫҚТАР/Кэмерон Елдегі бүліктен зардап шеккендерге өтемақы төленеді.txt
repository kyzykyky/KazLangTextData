
Ұлыбритания премьер-министрі Дэвид Кэмерон бүгін парламентте сөйлеген сөзінде "үкімет елдегі тәртіпсіздік әрекеттерін тоқтату үшін табандылық танытып отыр" деп мәлімдеді


"Біз бұл ақылға қонбайтын зорлық-зомбылық жойылмайынша тоқтамаймыз
Көшедегі тәртіп толық қалпына келтіріледі", - деді Кэмерон.

Оның айтуынша, тәртіпсіздік пен тонау әрекеттері салдарынан үйлерінен, бизнестерінен айырылған азаматтарға өтемақы төленеді
Премьер-министр "елдегі толқуларға кінәлілер жауапқа тартылып, жазаланады" деп уәде етті


Сенбіде Лондонда басталып, басқа да қалаларға жеткен бүліктен кейін мыңнан астам адам қамауға алынды.

