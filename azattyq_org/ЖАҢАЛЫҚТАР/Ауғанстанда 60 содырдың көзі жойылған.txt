
Ауғанстан ұлттық қауіпсіздік басқармасы бүгін ауған қауіпсіздік күштері елдің оңтүстік-шығысында Пәкістанмен шекараға жақын маңда батыс елдерінің әуе күштерімен бірігіп 60 содырдың көзін жойғанын хабарлады.

Қауіпсіздік басқармасының дерегінше, 300-ге тарта "Хаккани" тобы мүшелері мен шетелдік содырлар Пактика уәлаятының Зирук ауданында ауған әскерінің бөлімшесін басып алмақ болып шабуылдаған


Ауғанстан қорғаныс министрлігінің хабарлауына қарағанда, қарулы қақтығыстардан кемінде бес ауған сарбазы қаза тапқан
Алты сарбаз жараланып, содырлар бір сарбазды ұрлап әкеткен.

Пактика уәлаяты Пәкістанның тайпалық және заңға бағынбайтын аймағымен шекаралас орналасқан
"Хаккани" тобы мен шетелдік содырлар бұл шекараның екі жағында да белсенді әрекет етеді.

