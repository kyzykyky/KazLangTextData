
Киевте Чернобыль апатының зардабын жоюға қатысқандар мен ауған соғысының 3 мыңға тарта ардагері мемлекеттен берілетін жәрдемақының қысқаруына наразылық танытты.

Үкімет үйінің алдына жиналған наразылық танытушылар зейнетақы мен әлеуметтік жәрдемақыны қысқартпауды, әлеуметтік заңдарға түзетулер енгізуге мораторий жариялауды талап етіп отыр
Шерушілер сондай-ақ 27 қарашада Донецкіде полицияның шабуылы кезінде қайтыс болған 70 жастағы шахтер Геннадий Коноплевке қатысты әділ шешім шығаруды талап етті.

Украина үкіметі қыркүйекте Чернобыль апатының зардабын жоюға, ауған соғысына қатысқандардың және басқа да түрлі әлеуметтік қаржылай көмек алатындардың жәрдемақыларын қысқартуға шешім қабылдаған еді.

Үкіметтің шешімі Украинада, әсіресе президент Виктор Януковичтің туған қаласы Донецкіде жаппай наразылықтар туғызды.

