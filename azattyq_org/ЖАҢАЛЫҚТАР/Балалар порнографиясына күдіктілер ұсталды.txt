
Канада полициясы Торонтода орналасқан "балалар порнографиясын өндіретін ірі халықаралық желі әшкереленіп, 350-ге тарта адам тұтқындалғаны" туралы хабарлады.

Полиция ақпаратында күдікті топтың "Украина, Румыния және Германиядан барған балаларды қылмыстық әрекеттеріне пайдаланғаны" жөнінде айтылған.

Құқық қорғау орындарының мәлімдеуінше, әлемнің түрлі елдерінде жүргізілген арнайы операциялар барысында 348 адам тұтқындалып, 5 пен 12 жас аралығындағы 386 бала босатылған
Балалардың қатысуымен дайындалған порнографиялық өнімдер онлайн және DVD дискілер арқылы таратылып, оларды 94 елден тұтынушылар сатып алып отырғаны анықталған.

Тергеу деректері бойынша, қылмыстық желіні Торонтодағы Azov Films студиясының иесі Брайан Уэй есімді адам басқарған деген күдік бар
Осы іс бойынша тағы бір айыпталушы - Румынияның Залау қаласында жекпе-жек өнерін үйретумен айналысқан Маркус Рудольф Ротқа "ер балаларды азғырумен айналысқан" деген күдікке ілінген
Ол 2010 жылы тұтқындалған.

Билік өкілдері "Маркус Рудольф порнографиялық өнімнің бір данасын 1000 АҚШ долларына сатып келген" деген айып тағып отыр.

