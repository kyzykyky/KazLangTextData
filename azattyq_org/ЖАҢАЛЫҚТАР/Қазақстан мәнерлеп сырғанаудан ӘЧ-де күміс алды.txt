
Қазақстандық 19 жастағы мәнерлеп сырғанаушы Денис Тен Канаданың Лондон қаласында өтіп жатқан ересектер арасындағы әлем чемпионатында күміс медаль жеңіп алды.

15 наурызда Денис Тен қысқа және еркін бағдарламаның қорытындысы бойынша 266,48 ұпай жинап, әлем чемпионатының күміс жүлдегері атанды.

Алтын медальды 267, 92 ұпай жинаған канадалық Патрик Чан иеленсе, қола жүлдені испаниялық Хавьер Эрнандес жеңіп алды (249,06 ұпай)
Осы жарысқа қатысқан тағы бір қазақстандық Абзал Рақымғалиев 28-орында қалды.

Бұл – Қазақстанның мәнерлеп сырғанаудан әлем чемпионатында иеленген алғашқы жүлдесі
Ал Денис Тен 2011 жылы Астана мен Алматыда өткен қысқы Азия ойындарында чемпион атанған еді.

