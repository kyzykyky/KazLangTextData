Әзербайжандық белгілі жазушы Акрам Айлислиді Баку әуежайында полиция ұстап, Италияда өтетін әдеби фестивальге жібермей қалды.
Әзербайжан ішкі істер министрлігінің мәлімдеуінше, 78 жастағы Айлисли "әуежайдағы оқиғаға байланысты" ұсталған
Бірақ министрлік нақты қандай оқиға екенін айтпады
Айлислидің ұлы Наджафтың айтуынша, жазушыға елден шығуға тыйым салынған.
Жазушы Баку мен Таулы Қарабахта 1990 жылдардың басында әзербайжандар мен армяндар арасындағы қақтығыстарға арналған "Тасқа айналған армандар" (2012 жылы) романы шыққаннан кейін саяси қысымға ұшыраған
Шығармасы жарияланған соң жазушы "Әзербайжанның халық жазушысы" атағы мен президенттік зейнетақысынан айырылды
Ол сонымен қатар Әзербайжан жазушылар одағы қатарынан да шығарылды
2013 жылы үкіметшіл партия Айлислидің құлағын кескен адамға 12 мың 700 АҚШ доллары көлемінде сыйақы тағайындаған.
