
Ресейдің Волгоград облысы үкіметі келтірген алдын ала мәліметтер бойынша, бүгін Волгоград қаласында темір жол вокзалында болған жарылыс салдарынан 18 адам қаза тауып, 40-тан астам адам зардап шеккен.

Бұған дейін Ресей ішкі істер министрлігінің ақпаратында жарылыстан 13 адам мерт болып, бірнеше адам жараланғаны туралы айтылған еді
Ұлттық антитеррорлық комитет жарылысты жанкешті әйел жасаған болуы мүмкін деп хабарлады.

Ресей тергеу комитетінің ресми өкілі Владимир Маркин Волгоград темір жол вокзалындағы жарылысқа байланысты «террорлық акт» және «заңсыз қару мен оқ-дәрі айналымы» баптары бойынша қылмыстық іс қозғалғанын мәлімдеді.

«РИА Новости» агенттігі жарылыс ғимараттың бірінші қабатындағы турникет пен вокзалға кіретін есік арасында болған деген ақпарат таратты
«Интерфакс» жарылғыш зат вокзалға кіре берісте тұрған метал іздейтін құралдың жанында іске қосылған деп хабарлады.

Волгоград вокзалындағы жарылыс туралы видео:


