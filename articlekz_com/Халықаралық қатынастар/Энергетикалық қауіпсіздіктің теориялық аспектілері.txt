Энергетика халықаралық қатынастарға әсер етуші маңызды элементтердің бірі болып табылады.
Энергетикалық құраушының маңыздылығы мемлекеттердің саясатына әсер етіп қана қоймай, мемлекеттердің арасындағы бәсекелестікті де күшейтеді.
Халықаралық қатынастардағы өзара тәуелділік бұны ғаламдық мәселеге айналдыра отырып, энергетикалық қауіпсіздік мәселесінің маңыздылығын арттырады..Энергетикалық қауіпсіздік тұжырымдамасын өңдеуші халықаралық қатынастар теориясында реализм мен неореализм, либерализм мен неолиберализм ерекше бөлінеді..Ал энергетикалық нарық және қауіпсіздік мәселелерін зерттеумен айналысатын Эстонияның Тарту университетінің бас маманы А.В.
Белый өз еңбегінде халықаралық қатынастар тұжырымдамасын шолуда энергетикалық қауіпсіздікке қатысты өз 4 тәсілдемесін бөліп көрсетеді: реалистік, институционалистік, жаңа энергетикалық экономика және критикалық (либералды емес) тәсілдеме [1, 2 б.].
А.
Торкунов та реалистік, либералды және неомарксистік парадигмаларды ерекше бөлумен қатар, институционализм, конструктивизм сияқты бағыттардың да кең етек жайғанын пайымдайды [2, 8 б.].
Мәселен, А.
Белый институционализмді халықаралық саяси және экономикалық қатынастардың ең жаңашыл тұжырымдамаларының бірі ретінде көрсетеді.
Оның басты идеясы – нормалар мен жүйелі әдістерден туатын институттар экономикалық қатынастардың тұрақтылығы мен қауіпсіздігінің негізін құрады.
Халықаралық қатынастардың заңдастырылу үрдісі заңгерлік идеологиядан бастауын алған: заңды құрметтеу қауіпсіздікке әкеледі.
Бұл тұжырымдамаға өз үлесін сарапшы Д.
Норд қосты.
Оның пайымдауынша, институттар дегеніміз – қоғамдағы ойын ережелері немесе адамдардың өзара әрекеттестігін қалыптастыратын адамдар шығарған шектеулер [1, 35 б.]..Жоғарыда аталған төрт негізгі халықаралық теорияға қайтып келетін болсақ, соның ішінде реализм халықаралық қатынастардағы энергетикалық қауіпсіздік мәселелерін қозғайтын үстем теория болып табылады екен.
Ол халықаралық қатынастар табиғатын анархиялық деп қарастырып, халықаралық қатынастарға қатысушылардың басты мақсатын өз ұлттық мүдделерін қорғау мен мемлекет қауіпсіздігін қамтамасыз ету  деп таниды.
Бұл мақсатқа жетудің тәсілдері болып күш қолдану, халықаралық қақтығыстар сияқты халықаралық үдерістер болып табылады.
Реализмнің негізгі қағидалары:.Неореализм – классикалық реализмнің жалғасы, оның басты өкілдері К.
Уолц, Р.
Гилпин, Б.
Бузан болып табылады.
Неореалистер халықаралық қатынастарды сараптауда реалистердің қағидаларын ұстанады.
Алайда классикалық реализмге қарағанда, неореализм саяси саланы халықаралық қатынастардың басқа салаларынан бөліп қарастырады..К.
Уолц ұсынған тұжырымдамаға сәйкес, мемлекеттер «бүкіләлемдік» өкіметтің жоқтығымен сипатталатын халықаралық жүйе шеңберінде аман қалу үшін күреседі [6].
Ол өзінің «Адам, мемлекет, соғыс» еңбегінде халықаралық саясатты халықаралық қағидаларға сәйкес қызмет ететін біртұтас жүйе ретінде қарастырады [7].
Сол себептен халықаралық қатынастар сипаты халықаралық жүйе құрылымымен анықталады.
Халықаралық жүйенің құрылымдық қасиеттері алып державалардың арасындағы өзара әрекеттестіктің нәтижесі болып табылады.
Басқа зерттеуші Б.
Бузан халықаралық және мемлекеттік жүйелердің арасындағы аралық жүйе болып табылатын аймақтық жүйеге қатысты К.
Уолц идеяларын дамытып, бір мемлекеттің ұлттық қауіпсіздігінің басқа мемлекеттің ұлттық қауіпсіздігімен өзара тығыз байланысын айтып өтеді [8, 98 б.]..Қауіпсіздіктің энергетикалық аспектісін жиі реализм мен неореализм негізінде сараптайды.
Оған сәйкес:.Энергетикалық қауіпсіздікке деген реалистік көзқарас толыққанды американдық сарапшы М.
Клэр еңбектерінде ашылды.
Оның тұжырымдамасына сәйкес:.Неореалистердің энергетикалық қауіпсіздікке қатысты көзқарасының реалистерден біршама айырмашылығы бар:.Либерализм мен неолиберализмге келетін болсақ, либерализмнің негізгі қағидалары төмендегідей:.Неолиберализм  идеялары  Р.  Кохэн   мен  Х.
Милнер еңбектерінде көрінісін табады.
Неолибералдар қауіпсіздік және экономикалық мәселелерге, халықаралық саясатта реттеуші рөлін атқаратын адамгершілік нормаларына назар аударып, кей аспектілерінде неореалистермен келіседі.
Биполяры жүйенің күйреуінен кейін халықаралық саясатта идеология үстем рөлінен айырылған кезеңде экономикалық факторлардың рөлі күшейді.
Экономиканың белсенді өсуі, жаһандану, өзара тәуелділіктің ұлғаюы дәстүрлі мәдени құндылықтардың жоғалуы мен халықтың басым бөлігінің маргинализациясына соқтырып,  нәтижесінде  ішкі  саяси  тұрақтылыққа қауіп төніп, мемлекетаралық қақтығыстар орын алады.
Осылайша, бір жағынан, анархия күшейсе, екінші жағынан, халықаралық ынтымақтастық, соның ішінде экономикалық саладағы ынтымақтастық нығайып отыр [5, 132-135 бб.]..Энергетикалық қауіпсіздікке қатысты либералдар мен неолибералдардың пікірлері келесідей:.Жоғарыда аталған қақтығыстардың алдын алу үшін неолибералдар келесі ұсыныстарды жасайды:.Экономиканың өсуі энергетикалық ресурстарды тұтынудың ұлғаюна әкеледі.
Энергетикалық ресурстардың үздіксіз жеткізілуіне мемлекеттің экономикалық қауіпсіздігі тәуелді.
Мұндағы экономикалық қауіпсіздік – тұлға, қоғам және мемлекеттің азаматтардың өмір деңгейін қолдау мен көтерілуіне, қажетті қорғаныс мүмкіндігін қамтамасыз етуге алғышарттар жасайтын маңызды экономикалық мүдделерінің қорғаныста болу жағдайы, экономиканың кеңейтілген ұдайы өндіріс жағдайында тұрақты және тиімді қызмет етуін қамтамасыз ету.
Ал энергетикалық қауіпсіздік, өз кезегінде, азаматтардың, қоғам, мемлекет, экономиканың олардың энергияға қажеттіліктерін өтеудегі тапшылығынан лайықты сападағы экономикалық қолжетімді энергетикалық ресурстармен қамтамасыз ету арқылы жеткізілудегі үзілістер қаупінен қорғану жағдайы..Осылайша ресейлік зерттеуші Н.
И.
Воропай жеткізілудегі үзілістерге келесі факторлардың әсер ететінін пайымдайды:.Американдық зерттеуші К.
Лэн энергетикалық қауіпсіздікті өндіріс, тұтыну және баға мәнмәтінінде қарастырды.
Экспорттаушымемлекеттер үшін энергетикалық қауіпсіздік энергетикалық шикізатты болжамды бағамен сатылуы үшін нарықты  іздестірумен  байланыстырылса, импорттаушы-мемлекеттер энергетикалық қауіпсіздікті энергетикалық шикізатты  қажет-  ті көлемде және қолжетімді бағамен импорттау деп түсінеді [12, 168 б.]..Басқа    американдық  зерттеуші  Ширли Э.
Джексон энергетикалық қауіпсіздікті энергетикалық шикізатты азаматтар, сауда кәсіпорындарының және көпшіліктің қажеттіліктеріне немесе қоғам мен экономиканың қалыпты қызмет етуіне жеткілікті көлемде жеткізілуі деп түсіндіреді.
Ол сонымен қатар мемлекеттің энергетикалық қауіпсіздігін қамтамасыз ету стратегиясының үлгісін жасауға тырысып, келесі қорытындыларға келді:.Азия-Тынық мұхиттық аймақтың энергетикасын зерттейтін орталық 2007 ж.
«ХХІ ғ.  энергетикалық қауіпсіздіктің оңтайлы нұсқасын іздестіру» атты баяндаманы жариялайды.
Орталық сарапшылары энергетикалық қауіпсіздікті экономиканың энергетикалық ресурстарды қолайлы бағамен уақытылы жеткізуге кепіл болу мүмкіндігі деп қарастырады.
Осылайша, энергетикалық қауіпсіздік деңгейі келесі факторларға тәуелді: ішкі нарықта да, сыртқы көздерден де ресурс қорларының жеткілікті көлемде болуы; экономиканың энергетикалық ресурстарға деген өсіп келе жатқан сұранысты  қанағаттандыру-  ға қабілеті; энергетикалық ресурстарды өндіру мен сыртқы жеткізіліп тұруын әртараптандыру деңгейі; энергетикалық  шикізатты  жеткізуде-  гі сенімділік (лайықты көлік инфрақұрылымын жасау); энергетикалық шикізаттың жеткізілуіне әсерін тигізетін геосаяси факторлар [3, 28 б.]..Қауіпсіздік қорғаныстық (қауіпке жауап ретінде) немесе шабуылдық (басқа акторлармен қатынастардан пайда алуды оңтайландыру)  сипатында болуы мүмкін.
Уолцтың анықтамасына сәйкес қауіпсіздік, негізінен, қорғаныстық сипатта.
Ал энергетикалық қауіпсіздік шабуылдық сипатқа ие: мысалы, бұл Батыс елдерінің жалғыз дерлік осал жері бола отырып, олар энергетикалық салада басқыншылық стратегиясын ұстанады [1, 3 б.]..Қауіпсіздіктің тұжырымдамасы Б.
Бузанмен қайта қарастырылды.
1990-жылдары ол Қауіпсіздікті зерттеудің Копенгаген Мектебіне қосылады.
Мектептің авторлары тек қана кез келген қауіп пен мәселе емес, нақты қауіпсіздіктің тұжырымдамасын құру қажеттілігін көрсетті [13].
Осылайша бұған қатысты «секюритизация» ұғымы пайда болады.
Бұл тұжырымдама шеңберінде халықаралық қауіпсіздік саласындағы мәселелер классикалық реализм негізінде қарастырылады.
Ұғымды алғаш рет Оле Вейвер 1995 қолданды.
Халықаралық қатынастардағы реалистік идеяларды жалғастыра отырып, Копенгаген Мектебі анархияны мемлекеттердің қауіпсіздікке деген қатынасын түсіндіретін халықаралық құрылымның басты ерекшелігі ретінде қарастырады.
Оған сәйкес қауіпсіздік ұғымы бес жеке секторды қамтиды: саяси – мемлекеттің ішкі және сыртқы тұрақтылығын қосады; әскери – қорғаныс және шабуылдық мүмкіндіктерін қамтиды; әлеуметтік – мәдени (ұлттық не діни) бірегейлікті білдіреді; экономикалық – ресурстар мен нарықтарға қол жеткізу; экологиялық – қоршаған ортаны қорғау [8, 109 б.]..Алайда Копенгаген Мектебі энергетикалық қауіпсіздікті басқа салалардан бөліп көрсетпейді.
Біріншіден, саяси қауіпсіздікке халықаралық анархия кесірінен бір мемлекеттердің басқа мемлекеттермен қатынастары кіреді: мемлекеттер энергетикалық тәуелсіздікті қалайды.
Екіншіден, энергетикалық мүмкіншіліктер әскери мүмкіншіліктерге септігін тигізеді [8, 105-108 б.].
Үшіншіден, экологиялық қауіпсіздік жедел экономикалық даму мен табиғи ресурстарды қорғаудағы үйлесімсіздікті қамтиды.
1970 ж.
бұл мәселе қазбалы отынның, әсіресе, мұнайдың аяқталуымен байланысты болса, 1990 жж.
экологиялық қауіпсіздік мәселесі өсіп келе жатқан энергияны пайдаланудың есесінен климаттық өзгерістер қаупімен байланыстырылды.
Осылайша Копенгаген Мектебі халықаралық анархияның саяси құрылымына көңіл бөліп, басқа құрылымдарды (өндіріс, қаржы және технология) ескермейді, яғни бұл теорияның кем жері болып табылады..Мектеп халықаралық саясатқа деген көпдеңгейлі тәсілдемені сипаттап, 4 негізгі деңгейді бөледі: халықаралық, аймақтық, ұлттық және ішкі.
Соның ішінде қауіпсіздікті зерттеудегі негізгі деңгей болып аймақтық деңгей табылады.
Яғни географиялық байланысы бар мемлекеттер тобын қауіпсіздік мәселелері біріктіріп, олардың ұлттық  қауіпсіздіктерін  бірінен-бірін  бөліп қарастыру қиынға соғады.
Олар бүкіл тарих бойында дамып, геосаяси және тарихи тамырларын сақтап қалды: мысалы, Таяу Шығыс, Оңтүстік Азия, Еуропа және т.б..Бузан мен Уэверге сәйкес энергетикалық тәуелділіктен пайда болған қауіптер географиялық тұрғыдан жақын мемлекеттерде қарқындырақ болады.
Екінші жағынан, мыңдаған километрлерге созылған экспорттық газ және мұнай құбырлары географиялық тұрғыдан алыс мемлекеттерді энергетикалық тәуелділіктің бір тізбегіне біріктіре алады..Осылайша энергетикалық қауіпсіздік халықаралық сауда, жеткізілім және бағамен байланысты бірқатар күрделі факторлардан шығады.
Сол себептен энергетикалық қауіпсіздікті қамтамасыз ету, мәселенің шешу жолдарын іздестіруде оны жан-жақты, соның ішінде теориялық зерттеу маңызды қадамдардың бірі болып отыр.
Бүгінгі таңда мемлекеттер бір-бірімен тығыз байланыста болғандықтан, энергетикалық фактор бүкіл әлемге бірдей әсер етеді.
Сондықтан энергетикалық қауіпсіздік мәселесі қазіргі заманғы халықаралық қатынастарда ерекше назарды қажет етуде.....Әдебиеттер..