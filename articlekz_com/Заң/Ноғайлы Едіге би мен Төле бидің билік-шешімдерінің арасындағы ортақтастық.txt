Көшпелі далада сан ғасырлардан бері билік ісін жүргізудің және билік айтудың жібін үзбей келе жатқан тұтастай дәстүрі қалыпасқан болатын.
Оның бастаулары ежелгі ғұн, түркі дәуірлеріне барып тіреледі.
сол замандарда қалыптасқан билік айтудың даулы істі шешудің негізгі қағидалары мен сара жолдары сан ғасырлардан өтсе де, өзінің бірегей болмысын жоғалтпай сүттей ұйыған тұтастығын бұзбады.
Оның бастаулары ежелгі үйсін дәуіріндегі аты аңызға айналған Майқы, Елжау билерге барып тіреледі..Дәстүрлі би болудың және билік айтудың жолы да осы кезеңдерден өрби отыра, ноғайлы дәуіріне жеткен болатын.
Кейіннен ноғайлы дәуірінің бұл саладағы негізгі жол-жоралғылары қазақ хандығына ұласып отырды.
Қазақ билерінің билік шешімдерінің негіздеріне үңіле қарайтын болсақ, оның бастаулары одан әріге барып тірелетіндігін көреміз.
Сондай бір билік айтудың жолы ноғайлы Едіге би мен кейінгі Төле бидің арасында қалыптасты.
Екі бидің билік шешімдерін салыстыра қарайтын болсақ, көп ұқсастықты аңғарамыз.
Бұл біздің ойызмызша, көшпелі даладағы прецеденттік билік жүйесінің қалыптасуының және қолданылуының бір көрінісі болып табылады.
Кезінде ноғайлы Едіге би айтқан “түйе дауына” байланысты және бала дауына байланысты билік шешімдерді кейіннен сол негізде Төле биде қолданған болатын.
Ауыздан-ауызға жеткен фольклорлық мәліметтерге көңіл бөлетін болсақ, Едіге би айтқан “бота дауына” байланысты шешімнің мәні қысқаша мынандай: “Тағы бір күні атан түйені жетелеген, екі адам Едігені көріп: “Әй, қойшы осы түйеге даулымыз, төрелігін бересің бе”? - деп сұрайды.
“Беремін”, - дейді қойшы бала жасқанбай.
“Осы түйе менікі.
Бота кезінде жоғалған.
Атан болғанында танып тұрмын.
Ұрланған ұрым - мынау”, - дейді біреуі.
“Өз інгенімнің ботасы: өз бурамның тұқымы.
Бұл маған қылып отырған жаласы”, - дейді екінішісі.
Едіге екеуіне түйенің енесін тауып әкеліңдер дейді.
Екі інген келтірілген соң, Едіге атанның тақымына қыл бұрау салып бұрайды.
“Жоғалтып едім”, - деген жоқшының інгені боздап атанның үстіне түсе қалады.
Сонда бала: “Мұның ұрлатқаны шын екен.
Түйесін қайтарыңыз”, - дейді.
Екіншісі – бұл төрелікке көнбеймін деп, Тоқтамыс ханға барады.
Түйесін таныған бірінші ханға: - Осындай бір төрелік айтылып еді, - дейді.
“Ол қандай төрелік еді?” – дейді.
Олар жолда бір қойшы балаға жолыққанын айтады.
Хан: “ендеше сол төрелікке тоқтап, түйесін қайтарып беріңіз”, - депті [1, 36 б].
Кейіннен бұл шешімді қазақтың белгілі биі Төле би де негізін сақтай отыра, өзінің тәжірибесінде қолданады.
Осыған байланысты оқиға желісін баяндайтын болсақ, ол былай: “Төле бала ауыл сыртында қозы бағып жүргенде, жанынан өтіп бара жатқан қос аттының бірі: “Әлібек қартайыпты, әділдігінен айныпты”, - деп ренжіп бара жатқанын естіп қалады.
Төле олардың алдарынан шығып, сәлем беріп:.Екі жақ Әлібектің алдына қайта келгенде бала Төле:.Төле әуелі таластың мінін сұрайды.
Сонда дауды бастаған жігіт ботасында жоғалтқан түйесін жолда кезіккен керуеннен танығанын айтады..Төле ойланып отырып:.Төле қарсы жаққа қарайды..Дауласқан екеу бесті атандарының енесін алдырады.
Төле:.Міне, көзінің жасын сорғалатып, Әлібектің алдында етпеттей құлаған бірінші  әйелдің сөзі осындай..Оның да көзінен ыстық жас ыршып кетті..Әйтсе де екінші әйел де “оңайшылықпен жан беруден” аулақ екен.
– Бұл сайқалдың айтып отырғаны бастан-аяқ жангештілік, өтірік сөз.
“Өтіріктің, өсектің, қулықтың, сұмдықтың құйрығы бір-ақ тұтам” дегендей о заманда, бұ заман, біреудің тас емшегін иіткен, тас жүрегін жібіткен жалғыз “шөңгесіне” жабысып, “мен туғанмын” десе, бұдан артық күпірлік бола ма? Иә, ақ босағаны аттанғаннан бастап бір перзентке зар болғаным рас.
Менің еңірегенде етегім жасқа торлғанын құдай көрген, тілегімді берген шығар.
Қорасанға қой аттым, Арыстан Бапқа ат айттым.
Қырық жасқа дейінгі пұшағым қанамады.
Құдайдың маған берем десе баласы жоқ па, сен сайқалға жіберем десе жаласы жоқ па? Құдай берді, мен көрдім.
“Қырықбай” деп ат қойдым.
Атын азан шақыртып қойғыздым.
Той жасап, ат шаптырдым.
Енді бүгінде пешенесі қушиған салдақы “менің туған балам” деп, түп етектен жабысса, не бетімді айтқандаймын.
Құдай-ау, куәге жүретін ел бар емес пе, халық бар емес пе? Алла атымен айтқан сөзімді солар растайды.
Мына беті күйгірден, Би-еке, азат ете көріңіз? – деп жылағанның белгісін жасап, ол солқ-солқ етті.
Осыдан кейін де екі жақтан куәлер тартылып, қызыл өңештері “жыртылғанша” дауласты.
Ант–су ішушілер көбейе бастады.
Екінші әйелді жақтаушылыр “туғаннан көрмесек те, той жасағанын білеміз.
Айтқанының бәрі рас” дегенге сая береді.
Ал бірінші әйелдің куәлері “үрке көшкенде бесіктегі баласынан айырылып, аңырап қалғаны рас”, - деседі..Төле әкесі Әлібектің шекесін сығымдап, қай жағының сөзін сөйлерін білмеуіненің мәнін  түсінді.
Бойындағы қандай қасиет екенін өзі де сезбей қалды, әйтеуір бір күш итермелегендей орнынан қарғып тұрды да:.-           Әке осы жолғы билікті маған берсеңіз екен?- деп Әлібектің алдында тағзым етіп, иіле қалды..Әкесі де, осындай дауға қатысып отырған Дулаттың “жақсылары” да Төледен мұндай қылықты күткен жоқ еді.
“Әке тұрып, бала сөйлегеннен без, үлкен тұрып - кіші сөйлегеннен без” деген мәтелді мінәсәр тұтқан ел ағалары  ұялғаннан  жер  шұқылап  алды.  Иығына  қонған  ақ  тұйғыны  осы  Төле  емес  пе?  Қадыр  дарып, бақ қонатын да осы баласы екенін іштей сезетін-ді.
Көзден-тілден аулақ ұстау үшін әдейі түйе, онан соң жылқы бақтырғанда Құдайдың құдіретімен ересен қылық көрсетті.
Бұл баланың орны осы секілді ел тағдыры таразыға түсетін жиын-топ, қалың көпшіліктің арасы екенін іштей шамалап, түсінетін.
Дәл қазір қанша елдің атқа мінгендері жиналған, ақыл мен парасат, әділеттілік пен қиянат таразыға түсіп тұрған шаршы топта үміт еткен аяулы баласының мәселін қайтаруға дәті шыдамады.
Бәлкім Құдайдың құдіретімен төрелік айтуды сұранып тұрған шығар..Осындай ойға тірелген Әлібек би ел дәстүрін де есіне алып, ақылдасқан сыңай танытып, жай ғана:.Төленің сөзін екі еткен жоқ.
Үш – төрт жастағы ойын баласын алдына әкелді.
“Ал әкелдік”, - деп қара дойыр, семіздеу әйел Төлеге күмәндана қарады..Уайым – қайғыдан сары мейіздей қатып қалған, шашының самайына ақ түскен  әйел де жақындай берді..Жиналған жұрт ебіл-дебілі шыққан, бірде “өліп”, бірде “тіріліп” пәруана болып жылап отырған “баламды жоғалттым” деген әйелге бір, теріс айналған “енді, шаруам бітті, жеңілдім” дегендей шашбаулы, тоқпақтай қос бұрымын жонына сілкіп тастап, ернін шығарғандай паңдана басып бара жатқан “баланы өзім тудым” деген әйелге бір қарап, бастарын шайқасты.
Ел түгел есеңгіреп қалғандай еді..Өмір берсін! – деп әр жерден айтылған сөздердің соңы үлкен батаға айналды” [4, 230-232 бб].
Қарап отырсақ, жалпы билік шешімді жүзеге асырудағы қағидалық негіздерді қолданудың ортақтастығын байқаймыз.
Сондықтан да, бұл шешім ноғайлы мен қазақтың ортасында кең тараған прецеденттік үлгілі биліктің көрініс болып табылады.
Кейіннен Төле би мал дауын шешкенде, осындай қағидалық талаптарды сақтап отырған болатын.
Бұл мысалдардан біздің ойымызша, ноғайлы мен қазақ билерінің ортасындағы билік айту ісіндегі жақындықты ғана көріп қана қоймаймыз.
Сорнымен қатар, екі түркі халқының ортасындағы құқықтық жүйе элементтерінің ортақтастығының болғанын да аңғарамыз.
Бұл біздің ойымызша, көшпелі Еуразия ареалында, көшпелі болмысқа негізделген құқықтық кеңістіктің орын алғандығын аңғартады..Жоғарыда айтқан жағдайлардың барлығы ноғайлы мен дәстүрлі қазақ құқығының негізгі бастауларының ортақтастығын, бұл құқықтық жүйелердің негізгі бастаулары, Алтын орда дәуірінде орныққан құқықтық жол- жоралғыларға сүйенетіндігін одан әрі жалпы ғұн, үйсін дәуірінде орын алған көшпелі қоғамдағы далалық заңдарға барып тірелетіндігін көрсетеді...Әдебиеттер.1.Едіге би // Төреқұл Н.
Даланың дара ділмарлары.
– Алматы: Қазақстан, 2006.
- 34-43 бб..2.Төле би // Төреқұл Н.
Даланың дара ділмарлары.
– Алматы: Қазақстан, 2006.
-106-131 бб..3.Едіге би // Төреқұл Н.
Даланың дара ділмарлары.
– Алматы: Қазақстан, 2006.
- 34-43 бб..4.Тоғыз жасар Төленің бала дауына билігі // Қазақтың ата заңдары: Құжаттар, деректер және зерттеулер.
10 томдық, 2 басылым.
- Алматы: Жеті Жарғы, 2004.
– 1.
Т.
- 229-233 бб..