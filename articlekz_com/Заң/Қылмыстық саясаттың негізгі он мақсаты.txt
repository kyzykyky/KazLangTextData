Қазақстан мемлекетінің алдында тұрған маңызды мəселенің бірі – мемлекеттің саяси бағытын қылмысқа қарсы күресте нақты анықтап, жеткілікті нəтижеге қол жеткізу болып  отырғандығы белгілі.
Егемендік алғаннан соң, тəуелсіз мемлекет талаптарына сай қылмыстық саясаттың басқа түрдегі ұтымды бағыттарын анықтау мемлекеттік дəрежедегі қажеттілік екендігі байқалды.
Мемлекет басшысының жыл сайынғы халыққа жолдаулары, қолданыстағы заң актілері, азаматтардың құқықтық мемлекет құруға талпыныстары Қазақстан Республикасын шын мəніндегі адам мен азамат құқықтары мен бостандықтарының қорғалуын қамтамасыз ететін мемлекетке айналдырары сөзсіз..Қазақстан Республикасының 1995 жылғы тамыздың 30 жұлдызында бүкіл халықтық Референдум арқылы қабылданған Ата Заңымыздың 1-бабында: «Қазақстан Республикасы өзін демократиялық, зайырлы, құқықтық жəне əлеуметтік мемлекет ретінде орнықтырады, оның ең қымбат  қазынасы – адам жəне адамның өмірі, құқықтары мен бостандықтары» деп көрсетілген Осы бап талаптарын көздей жүргізілген саясат мемлекет басшылығының қылмыстық саясатқа қатысты ұстанып отырған бағытын көрсетеді..Жалпы саясат – мемлекет тағдырын шешуге қатысты саяси сипаттағы əрекеттердің жиынтығы десек, мемлекеттің қылмыстық саясатты ізгілендіру сипатында жасап отырғандығы мемлекеттің қылмыстық саясаттағы бағыты десек, онда қылмыстық саясат дегеніміз қылмысқа қарсы күресте оны жою мен жолын кесуге бағытталған əрекеттердің жиынтығы деген түсінікті ұсынамыз.
Осы себепті де қылмыстық сақтандыру мəселелеріне қатысты ғылыми зерттеулердің өзектілігі байыпты көзқарас пен терең зерттеуді қажет етеді..Қоғамдағы пікірлерге деген толеранттылықты жолға қою мен адамдардың өзара сыйласымдылық қатынастарын қалыптастырудағы мемлекеттің ролі əрқашанда ұйымдастыру сипатында болса, онда қылмыстық саясатты жүзеге асырушы құқық қорғау органдары мен басқа да құрылымдар жайлы кейінірек тоқталармыз.
Сол сияқты бірқатар мəселелерді шешу жолдары да осы ғылыми жұмыста қарастырылатын болады.
Тəуелсіздік алғаннан соң елімізде қалыптасқан ауыр криминогендік жағдай, қылмыстың өршуі, сыбайлас жемқорлықтың ерекше қарқынмен дамуы экономикалық дамуды кенжелетіп қана қоймай, мемлекеттің халықаралық қауымдастықтағы саяси беделінің дұрыс дəрежеде қалыптаспауына да əсер еткендігі ақиқат.
Ұлттық құқықтық жүйеміздің қалыптасуына байланысты қоғамда қалыптасқан саяси, экономикалық, қылмыстық қатынастарды реттеуде жаңа заңнамаларды қабылдау қажеттілігі айқындалды.
Осы мəселелерді шешу үшін көптеген заңдарды қабылдап, қолданысқа енгізу осы қажеттілікті қанағаттандыру тұрғысынан қажет еді..Елбасы Н.
Назарбаевтың қылмысқа қарсы күресте табанды позицияны ұстануы бірінші кезекте қылмыстың ауыздықталуына, сонымен қатар экономикалық өсуді бірқалыпты деңгейге қоюға қол жеткізгендігін қамтамасыз еткендігін айта кету керек.
Жаңа Қазақстанның қылмыстан сақтандыру саласындағы қылмыстық саясаты:  методологиялық, саяси, əлеуметтік, тарихи, ғылыми – жаратылыстану, заңдық, қылмыстық – құқықтық, криминологиялық аспектілерден тұратындығы анық.
Көрсетілген бағыттың əрқайсысы – терең зерттеу мен талқылауды қажет етеді.
Методологиялық тұрғыдағы – қылмыстық саясаттың методологиялық негіздері мен əлемдік таным жүйесін зерттеуді; саяси тұрғыда – қылмыстық саясаттың саяси мəні мен қағидалары, қағидалардың түсінігі мен өзектілігі, саяси басқа бағыттармен ара – қатынасын; əлеуметтік тұрғыда қылмыстық саясаттың əлеуметтік мəні мен тамырын;   тарихи тұрғыда – қылмыстық саясаттың даму кезеңдері мен пайда болу уақытын; жаратылыстық – ғылыми сипатта – қылмыстық саясаттың жаратылыстану ғылымының өзге салаларымен ара – қатынасын; заңдық сипатта – қылмыстық саясаттың пəнінің жүйелік, кешенді, салааралық ерекшелігін жəне оның заңдық табиғаты, қылмыстық саясаттың басты бағыты ретінде қылмыстан сақтандыру кезінде қолданылатын нормативті – құқықтық актілер мен олардың қайнар көздерін; қылмыстық – құқықтық тұрғыда – қылмысқа құқықтық баға беру мен қылмысқа қолданылатын жазалау жүйесін, қылмыстық заңды жетілдіру, криминологиялық тұрғыда – қылмыстың жасалу себептері мен жағдайларын, қылмыстылықтың деңгейін, қылмыстылыққа бақылау мен криминологиялық болжау жүргізуді талап етеді..Осы ойлардан төмендегі қылмыстық саясаттың негізгі он мақсаты көрініс табады:.Қылмыстық саясаттың мақсаты – тұлға, қоғам, мемлекеттің құқықтары мен еркіндігін, мүдделерін қорғау кезінде анық байқалады.
Заң шығару жұмысын, құқық қорғау механизмін жетілдіру мақсатында қылмыстық заң баптарына, жобаларына, нормативтік құқықтық актілерге, құқық қорғау органдары шығарған құжаттарға мемлекеттік сараптама жүргізуді Үкімет деңгейінде реттеу керек..