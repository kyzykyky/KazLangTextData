Қазақ халқының даңқты перзенті Шоқан Шыңғысұлы Уəлиханов (1835 - 1865жж.) небары отыз жылдан асар-аспас өмір сүрсе де, ағартушы-демократ, саяхатшы, жағрафияшы, этнограф, Орта Азия, Қазақстан жəне Батыс Қытай халықтарының тарихы мен мəдениетін зерттеуші, суретші, ойшыл, қоғам қайраткері ретінде ғылым мен мəдениетте өшпес із қалдырды.
Ол байырғы сұлтандар тегіне жататын отбасында дүниеге келді.
Оның атасы Уəли орта жүздің соңғы ханы болған шағында ұлы атасы Абылай секілді Ресеймен экономикалық жəне саяси қатынастарды белсенді түрде жалғастырды.
Уəлихановтың əкесі-полковник өз білімін орыс əскери училищесінде алып, «сібір патриоттарының» революциялық-демократиялық үйірмесіне қатысқаны үшін тергеу комиссиясының көзіне ілікті: оған «Сұлтан Шыңғыс Уəлихановтың үкіметке қарсы айтылған ой- пікірлері» [1] деп аталған іс те қозғалған болатын..Ш.Ш.
Уəлиханов жекеменшік қазақ мектебінде, содан кейін Омбы кадет корпусында оқыды.
Оның дарыны мен көзқарасының қалыптасуына кадет корпусының оқытушылары-В.Г.
Белинскийді аса қастылеуші шығыстанушы жəне əдебиетші Н.Ф.
Костылецкийдің, кейін еркін ойшылдықты насихаттағаны үшін жұмысынан босатылған, өз лекцияларында революциялық- демократиялық қозғалыстың «тиым салынған тарихына» бой ұрған П.В.
Гонсевскидің, Н.Г.
Чернышевскийдің досы əрі ізбасары - орыс тілі мен əдебиеті пəнінің оқытушысы В.П.
Лободовскийдің дəрістері күшті əсерін тигізді.
Уəлихановтың саяси көзқарасына айдауғы петыршевскийшілдер С.Ф.
Дуров пен жазушы Ф.М.
Достоевскиймен достығы ықпалы етті..Кадет корпусын тамамдағаннан соң Уəлиханов Батыс Сібір генерал-губернаторы Г.Х.
Гасфордтың адьютанты қызметін атқарды, осы қызметіне байланысты ол айдаудағы революционерлердің ісімен айналысып, олардың бірқатарымен кездесіп те жүрді.
1857 жыл тағдыр оны М.А.
Бакунинмен тоғыстырды.
Уəлихановтың ең жақын досы, кейін Томскіде Бакунинмен танысқан Г.Н.
Потанин былай деп еске алады: «Бакунинмен алғаш рет Омбыда, оны Шлиссельбургтен Томскіге апара жатқанында кезіктім.
Гасфордың оны көргісі келіп, Бакунинді түрмеден генерал-губернатордың үйіне алып келді.
Өлке бастығының пəтеріндегі кезекші менің досым Шоқан болатын, ол жақын арадағы бір күндері маған келіп, осы оқиғаны баяндап берді» [2]..Генерал-губернатордың қасында қызмет етуі Уəлихановқа əртүрлі сапарларға шығып тұруға мүмкіндік берді.
Осындай сапарларының бірінде ол Қырғыз елінде болып, тұңғыш рет əйгілі қырғыз эпосы «Манастан» үзінді жазып алды.
II.II.
Семенов-Тян-Шанскийдің септігімен ол Шығыс Түркістанға құпия тапсырмамен жіберіледі.
Оның осы сапардың нəтижесінде жинаған мəліметтері Ресей мен Англияның Орта Азиядағы бəсекелестігі туралы таптырмас ғылыми жəне саяси маңызы болды.
Уəлихановтың зерттеулері ғылыми əлемде жоғары бағасын алды.
Жас ғалымның кейбір еңбектері көзінің тірісінде аударылып, Германия мен Англияда басылып шықты.
Пушкин үйінің Қолжазбалар бөлімінде шығыстанушы Н.И.
Ильминскийдің 1863 жылы Рериг Оттоға жазған хаты сақтаулы.
Онда Ильминский өзінің шетелдік тілшісіне «шетелдерде біздің əдебиетіміз белгісіз болғандықтан, бізде көптеген материалдардың шын мəнінде бар екендігін кейде əлемнің өзі де біле бермейді» жəне Батыста дау-дамай тудырып отырған кейбір мəселелер Ресейдің өзінде шешімін тауып жатыр» - деп хабарлайды.
Бұдан əрі ол Ш.Ш.
Уəлихановтың еңбектеріне назар аударуды ұсынады: «Өте қызық ғалым туралы айта кетейін...
Ол Қашғарға ғылыми  сапар  жасаған.  Оның  тамаша  мақалалары  Батыс  Жағрапиялық  Қоғамы Жазбалары жинағында басылып жүр.
Ол - осы Қоғамның мүшесі.
Оның есімі - Шоқан Уəлиханов» [3]..Француз ғалымы жəне революционері Элизе Реклюдің он тоғыз томдық Бүкілқоғамдық жағрапиясында Уəлиханов Тянь-Шань мен Шығыс Түркістанды алғаш ашушылардың қатарында аталады..Уəлихановтың өмірбаянының кейбір беттері əлі де болса тереңірек зерттеуді талап етеді.
Əсіресе Уəлихановтың Петербургтегі өмір кезеңдері (1859 жылдың аяғы мен 1861 жылдың көктемі), атап айтқанда, оның 1861 жылы Н.Г.
Чернышевскиймен кездесу сəттері.
Осы кездесуден алған əсерін, Уəлиханов былай деп əсірелейді: «Осы Чернышевский қандай тамаша адам жəне орыс халқының ғана емес, басқа да халықтардың өмірін жақсы біледі! Онымен болған əңгіменің нəтижесінде менің біздің Ресейсіз, орыстарсыз - демек оқуағартуыз, деспотия мен қараңғылықта, орыстарсыз біз тек Азиямыз, одан басқа ешкім бола алмаймыз деген пікірім күшейе түскен секілді болды.
Чернышевский - біздің досымыз» [4]..Уəлихановтың Ресейдің басқа да ұлт-азаттық қозғалысы қайраткерлерімен арақатынасы мен байланысы толық анықталып біткен жоқ.
Мəселен, Уəлихановтың Н.В.
Соколовпен - Шығыс Сібір əскерлері бас штабының аға адьютанты, белгілі бір мөлшерде Бакуниннің көзқарасын жақтаушысымен таныстығы осы күнге дейін белгісіз болып келді.
Бұл туралы Уəлихановтың əкесінің Соколовтың сəлемін жолдаған 1860 жылдың 6 маусымында ұлына жазған хатынан ғана білетін секілдіміз [5].
1860 жылдың жазы-күзінде Н.В.
Соколов шетелге сапар жасап, бірнеше рет Лондонда А.И.
Герценмен кездеседі.
Прудонға жазған хатында Герцен Соколовты «өте қызық тұлға», Прудон шығармаларының «үлкен құрметтеушісі» ретінде бағалайды [6].
1860 жылдың қыркүйегінде Брюссельде Соколов «күн сайын» дерлік Прудонның үйінде болған.
Петербургке ол «Кронштад теңізшілерінің көмегімен жеткізілген көптеген тиым салынған кітаптар қорымен» [7] қайтып оралады.
Петербургте тұрғанына біраз уақыт өткеннен соң Уəлихановқа Парижге барып қайтсам ба екен деген ой келгені, бұл туралы ол 1860 жылдың 4 қарашасында ата-анасына жазған хатында хабарлағаны белгілі..А.Е.
Врангель – Ф.М.
Достоевскийдің танысы, кейіннен Уəлихановты Ресейде ғана емес (Семей мен Петербургте), Парижде де кездестіргенін еске алады.
Уəлихановтың шетелге сапары дерегін жоққа шығару, оның Лондонда Герценде болғаны туралы мəліметтердің жеткіліксіздігінде жатыр.
«Лондон сапарында Уəлиханов Герценмен кездеспеді» [8] - деп үзілді-кесілді айту тым жаңсақ пікір.
Конспиративтік (жасырын) мақсатта Герценнің барлық кездесулерін қағазға түртіп отырмаған жəне өзіне келгендерді ешкіммен таныстырмаған.
Айталық, М.
Кун венгер эмигранты Дюл Танаркидің күнделігінен 1860 жылдың 16 желтоқсанындағы жазбаны тауып алған: онда Ресейден келген адамдарды Герценнің үйінде кездестіргені, бірақ қожайыны Танаракимен таныстырғысы келмегені туралы жазылған.
(Өз күнделігінде Танараки əңгімелескен адамдарының есімін жадында сақтап қалуға тырысқан, ал бұдан ештеңе шықпай жатса қатты өкінген) [9].
Герценге басқа де келушілердің есімдері бізге белгісіз болып қала берді [10].
Сондықтан да Уəлихановтың шетелге сапары рас болса, оның Герценмен кездесуі де əбден мүмкін..Уəлихановтың   қоғамдық-саяси көзқарасы Ресейдегі реформа  қарсаңындағы  нақтылы экономикалық, əлеуметтік, саяси-құқықтық жəне идеологиялық жағдаятармен анықталғаны да ақиқат.
Оның дамуының қарама-қайшылығы мен проблемалары Уəлихановты қазақ халқының өз тарихи тағдырын Ресеймен тоғыстырған өкілі ретінде терең толғандырды.
Өз ғұмырының соңғы сəтіне  дейінгі    Уəлихановтың  ұстанымы алдыңғы қатарлы революциялық-демократиялық идеологиямен қаншама жымдасса да, ол өз халқының ұлы болып қала тұрып, өзінің ағартушы, патша үкіметі алдында қорғаушы ретінде қалуын əлдеқайда пайдалы деп ұғынды.
Осының өзі Уəлихановтың дүниетанымында революциялық демократизм мен демократияшыл ағартушылық элементтерінің   сабақтас келуін  айшықтады.
Алайда  Уəлихановтың  өмірі  мен қызметін зерттеушілердің бірқатары оның дүниетанымын тек бір қырынан-ақ қарастырып келді: немесе революциялық демократизм бе əлде ағартушылық па дегенге ғана жүгінді.
Уəлихановтың қоғамдық-саяси ұстанымын басқалардан дəлірек анықтаған С.З.
Зиманов пен А.А.
Атишев болды.
Уəлихановтың Қазақстанмен байланысы Ресеймен байланысынан кем болмағанын атай  келіп, олар төмендегідей қорытынды жасайды: «Шоқан Уəлиханов екі жағынан бірдей қарастырылуы керек – Ресей қоғамдық ойының өкілі ретінде де, Қазақстандық қоғамдық ой өкілі ретінде де» [11].
ІІІ.Ш.
Уəлиханов Ресей мен Қазақстанның тарихи тағдырының үзілместігін мойындаған  адам..«Шоқанның жүрегінде, - деп жазды Г.Н.
Потанин, - өз халқына сүйіспеншілікпен қатар орыс патриотизміне сүйіспеншілік бір-біріне қосылып жатты»[12].
Алайда ол Ресей шындығын идеал деп тұтпады.
А.П.
Пыпиннің айтуына қарағанда, Уəлиханов «орыстың батысшылысы болды: ол Ресейді шын жүрегімен сүйді, оның кемшіліктерін көре отырып, таңдаулы адамдарымен бірге елдің жаңғыруын қызу тіледі» [12]..«Əрқилы жөнсіздікке жұрттың көз алдында...» жол берген билік басындағылардың тағылық қысымы мен шамадан тыс еркінсуі Уəлихановтың осыларға наразылық сезімін тудырды.
1860 жылдың 1 маусымында Лондонның «Колоколы» (72 нөмір) «Сібірдің сипаттамасы хақында» атты мақала басты.
Онда шенеуніктердің парақорлығы, үкімет қазынасына қол сұғуы туралы айтыла келіп, көрсеқызар, қызғаншақ, ақылы онша емес кісі жəне мансапқор генерал-губернатор Гасфордың шынайы бет-жүзі ашылады [13].
Бұл мақаланың Уəлиханов пен Потаниннің қатысуымен  жазылғаны  көрініп-ақ  тұр.  1862  жылдың  1  мамырында  «Колокол»  (131 нөмір) «Сібірден» атты мақала жариялады.
Онда, атап айтқанда, Қазақстандағы билік басындағылардың қызмет жағдайын өз пайдаларына пайдалануы туралы егжей-тегжейлі жазыла  келіп, Уəлихановтың бұдан бұрын жарияланған мақаласына сілтеме жасалады: «Ш.
Уəлиханов өзінің Батыс Жағрапиялық Қоғамы жазбаларында жарияланған мақаласында кейбір тұлғалардың атын атап олардың бет-бейнесін өте күлкілі де нақтылы көрсете білген...» [15]..Тарихи даму барысына жалпы алғанда сол идеалистік көзқараста қалған Уəлиханов,  дей тұрсақ та, «жеке адам», «ұжым болып» материалдық игілікке талаптануы олардың  «түпкі мақсаты» деп санады, адамзаттың прогрессивті дамуының критерийін халықтың хал-ахуалын əрі қарай жақсартудан көрді [16].
Саяси реформаны ол экономикалық реформаны жүргізудің құралы деп ұғынды.
Халықтың прогрессивті дамуының аса маңызды бөлігі бостандық пен оқу-ағарту деп түсінді..Ғалым халық үшін христиандық та, мұсылмандық та бір деңгейде зиянды дей келіп, муфтиден (Ресейдегі ең жоғары мұсылмандық діни тұлға) [17] бастап мұсылман діни басыларының парақорлығы мен екіжүзділігі, қазақ халқының имандылықтан жаңыла бастағаны туралы ашына жазды..Уəлиханов табиғи əлеуметтік ұйым өз бастауынан-ақ тарихи өрлеудің ең жоғары формасымен, қоғамдық өмірдің болашақ формаларымен ұқсас болып келеді деген идеяны уағыздады.
Қазақтардың ауылдық-қауымдастық құрылымын жəне енді ғана қалыптасып келе жатқан халықтық өкілдік қауымдастықтың болашаққа маңызы туралы пайымдауларын революциялық- демократиялық рухта бағалай келіп, орысша нұсқасында былай деп жазды: «Наконец, что всего важнее, формы нашего общественного развития находятся в том самом безыскуственном периоде, когда они представляют наибольшую аналогию с результатами высшего, культурного развития.
На этом факте основаны все наши надежды на будущее» [18].
Уəлихановтың өмірдің қауымдық формасының болашағы туралы көзқарасы Н.Г.
Чернышевскийдің тарихқа Гегельдің дамудың төменгі жəне жоғарғы деңгейдегі формаларын телуге болады деген идеясын қолдаған пікірімен сай келеді.
Чернышевский мен Герценнің жекелеген халықтардың капиталистік емес жолмен дамуы мүмкін деген идеясымен де байланысты [19].
Жалпы алғанда Уəлиханов өз идеялық ұстаздары Чернышевский мен Герцен секілді, қоғамдастық құрылымды жақтады, бірақ орыс жəне қазақ қоғамдастықтарына буржуазиялық қатынастардың еніп кетуі мүмкіндігіне мəн  беріп, бағалай алмады.
Солай бола тұрса да, ол кейбір халықтардың белгілі бір жағдайда капитализмді аттап социализмге өту ықтималдығын жорамалдай білді.
Уəлихановтың осы позициясынан халықшылдық идеясымен, даму үстіндегі елдердің өркендеудің төменгі сатысынан жоғарғы сатысына, яғни капиталистік емес даму жолына өту мүмкіндігі жөніндегі революциялық- демократиялық бағыттағы саяси ойларымен үндестікті байқау онша қиынға соқпайды [20]..Уəлиханов орыс революцияшыл  демократтарының  социалистік  идеясына    еліктеді..«Социализм» терминін қолданбаса да, оның көзқарасы «утопиялық социализм  идеясымен жанасып жатты» [21].
В.И.
Ленин атап көрсеткендей, Чернышевскийдің дəуірінде «демократизм мен социализм» əлі де «бір-бірінен ажырамас бір бүтін болатын» [22]..«Дамудың қандай да деңгейінде тұрмасын, халықтың қалыпты өсуіне қажетті жағдайлар: өздігінен өркендеу, өзін өзі қорғау, өзін өзі басқару жəне дара сот жүргізу» - деп есептеді Уəлиханов.
Бұл пікір А.П.
Щаповтың, Н.Г.
Чернышевскийдің жəне А.И.
Герценнің идеяларына жақын.
Уəлиханов халық өз тұрмыс-тіршілігінің шешуші сəтін бақылауға алуы тиіс, жинақтаған тəжірибесі, күші жəне мүмкіндіктеріне сүйеніп, өзінің өркен жаюына қамқоршы болуы керек, өйткені нені қажетсінетінін одан артық ешкім білмейді.
«Өздігінен даму» дегенді бұқара халықтың белсенділігін арттыру, халықтың творчествалық қуатына иек арту деп ұғыну қажет..«Өзін өзі қорғау» принципін ойшыл тек əскери мəнде емес, саяси жəне мəдени қатынастар ретінде ұғынған болар деп ойлаймыз.
Халық қоғамдық өмірдің өзін өзі басқару жəне сот істерін жүргізу секілді аса маңызды қызметтерін жүзеге асыруы тиіс.
Осылайша болған жағдайдың өзінде əділ сот жүргізудің қалыптасқан халықтық формасы оның орнына келе жатқан мемлекеттік сот билігіне қарағанда халыққа айтарлықтай жақынырақ.
Халықтың өз тұрмыс-тіршілігін өзі орнату идеясын Уəлиханов  сол  кезде  А.И.  Герцен,  Н.Г.  Чернышевский,  А.П.
Щапов,Н.И.
Костомаров, М.А.Бакунин,Т.Г.
ІІІевченко жəне басқалары насихаттаған автономия жəне федерализм формасындағы идеялармен байланысты қарастырды..Уəлиханов қазақ қоғамындағы кедейлер мен байлар мүдделерінің қайшылығын көре отырып, еңбекші халықты байлардың қысымынан қорғады.
Оның халыққа басы ашық белсенді көмек көрсету мақсатын Атбасар округі бойынша өткен сұлтан-төре сайлауына өзінің кандидатурасын ұсынуы айғақтай түседі.
Сəтсіз аяқталған осы сайлаудың тарихы оның ел басына парасатты адам келер деген утопиялық арман-сеніміне жарықшақ салды.
Бұл туралы Уəлиханов Ф.М.
Достоевскийге: «Менің сұлтан болғым келгендегі ойым өз отандастарыма қызмет ету еді, оларды шенеуніктер мен бай қырғыздардың деспотизмінен қорғау еді.
Егерде ел басына білімді, парасатты сұлтан келсе, халыққа пайдасын тигізе алатын үлгісін көрсетермін деп ойладым» [23] - деп жазады.
Деспотизмге қарсы тұра отырып, ол «Сведения об обстоятельствах, способствоваших смерти Адольфа Шлагинтвейта» (1961) атты хабарламасында «соқыр деспотизмнің ойран салуын»«қоғамды имандылықтан арылтумен» салыстырды..Ш.Ш.
Уəлихановтың қоғамдық-саяси көзқарастарын зерттеуші С.Я.
Булатов патшалық Ресейдегі тəртіпті революциялық-демократиялық дəстүр бойынша сынау Қытайдағы тəртіпті сынау формасында жүргізілгендігіне назар аударады.
Бұл дəстүр өз бастауын орыс революцияшыл демократтарына белгілі Ш.
Монтескенің Персиядағы деспоттық тəртіпті меңзей отырып, француздың монархиялық деспотизмін сынаған «Персия хаттарынан» алады [25].
Цензуралық тиым салдарынан мұндай астарлы əсірелеу тəсілін В.Г.
Белинский де, М.А.
Бакунин де қолданған болатын.
Сібір айдауында жүргенде ол Иркутскінің «Амур» газетінде «Ю.
Елизаров» деген жамылғы атпен «Қытайдағы» сыбайлас жемқорлық жəне халықты талан-таражға салу туралы мақалалар жариялап тұрды [26].
Ресейдегі цензура бақылауындағы баспасөз, əрине, Уəлихановқа да мəлім болатын, сондықтан ол да аракідік жоғарыдағы тəсілді қолданған ды.
Осы орайда оның.«О состоянии Алтышахара или шести восточных городов китайской провинции Нан-Лу (Малой Бухарии) в 1858-1859 гг.» атты еңбегі назар аудартпай қалмайды.
Мұнда осы өлкенің үкіметтік жүйесі мен саяси ахуалын алға тартқан сыни очерк орын алған.
Ойшыл ғалымның осы еңбегінен шығарған бірқатар қорытындысынан оның қоғамдық-саяси көзқарасын байқауға болады.
Мəселен, Уəлиханов қытайлық жəне жергілікті шенеуніктердің халықты өгейсінетіні, қытайлықтардың жергілікті адамдарды шенеуніктерге айналдырып, «халықтан алшақ мүлде өзгеше тап құруға» талпынысына ерекше назар аударады.
«Қытайлықтар тек қысым жасаушыларға сенім  артады, - деп жазды Уəлиханов, -демек, олардың халыққа ешбір сорпасы қосылмайды.
Оларды үрейлендіретін шенеуніктер өз мүдделерін халық мүддесімен жанастырып жібермес пе  екен, бұлай бола қалса - бұл үлкен қауіп төндірер еді».
Кейде Уəлиханов патшалық Ресей мен Қытайдағы тəртіпті ашықтан-ашық мысалға келтіріп отырды.
Айталық, «Сот реформасы туралы жазбаларында» (1864 ж.) билер сотын реформалаудың кемшіліктерін жəне бітістіруші (мировой) судьяның тым формальдығын атай келіп, ол Қытаймен байланысты əсірелеуді теориялық тұжырымдарын бейнелеп көрсету үшін ұтымды пайдаланады.
Қазақша нұсқасы қолда болмағандықтан, оны астарлы мазмұнына нұқса келтірмеу үшін орысша нұсқасын ұсынғанды жөн көрдік: «В наше время на регламентацию и формализм следует смотреть не иначе, как на анахронизм, или как на 10 тысяч китайских церемоний.
Формализм и бюрократическая рутина обусловливали собой один только застой (и неподвижность) и служили до сих пор китайской стеной для всякой полезной общественно-политической деятельности...» [26]..«Жазбаларда» сот реформасы туралы айтылған жалпы қағидат реформаны революциялық- демократиялық тұрғыдан сынаумен үндесіп жатыр.
Көптеген озат ойлы  замандастары секілді, Н.П.
Огаревтің ескертпесі бойынша, іске асырылмақ сот реформасы «шаруаларды азат ету сияқты түпкілікті төңкеріс, мемлекеттің ішкі өмірін түбегейлі өзгертудің бастамасы болмақ» [27] - деп есептеген.
Уəлиханов бұл реформадан Қазақстанның бұрынғы əкімшілік бөлінуіне өзгерістер енеді, «орыс үкіметі мен қырғыз халқы үшін тым күрделі де ауыр салмақ салатын бюрократиялық шытырманның» орнына өзін-өзі басқару негізінде «əлдеқайда тиімді» құрылым пайда болды деп күтті.
Дей тұрғанмен, реформаны əлеуметтік прогрестің құралы ретінде идеал тұтқан жоқ.
Реформалар, оның топшылауынша, халықтың нені қажетсінетіндігін терең білуге негізделуі керек..«От незнания общественных нужд, - деп жазды Уəлиханов, - и от излишней ревности к гуманным теориям очень часто вводятся у нас нововведения и реформы, совершенно ненужные в данный момент и при известном положении дел».
Яғни, қазақшаласақ, орын алып отырған жағдайды ескермей жүргізілетін реформалардың ешбір қажеті жоқ.
1863 жылы қазақ халқының сот реформасы туралы пікірін зерттеген комиссияның жұмысы барысында, Уəлиханов мынадай қорытындыға келеді: бұқара халық Қазақстанда реформаға дейінгі «билер сотының байырғы халықтық формасын қалдыруды» қалаған болар еді, ал шенеуніктер, жоғары мəртебеге ие жəне бай қазақтар, керісінше, «билер сотын соның негізінде» өзгертуге мүдделі.
«Сот реформасы туралы жазбаларында» ғалым бұқара халықтық мүддесін дəйекті түрде қорғаштады.
Қазақтың əдет-ғұрып құқығын зерттеу барысында, соған орай тиесілі сот институттарын қарастыру кезінде Уəлиханов өте құнды тарихи материалдар жинады..Билер сотын тектік ұйымнан мұра болып қалған сот істерін жүргізудің институты ретінде жақтаған, халықтың тұрмыс-тіршілігі жағдайындағы əдет-ғұрып құқықтары деп қарастырған Уəлиханов бұл дəстүрді тым асыра пір тұтты.
Алайда бұл тек консервативті идеаландыру еместі.
Уəлиханов халықтың мүддесіне жауап беретін қоғамдық өмір формасын қорғаштады.
Уəлихановтың халықтың тұрмыс-тіршілігі формасына ұқыпты қарауы орыс халықшылдарының осы тектес кейінгі утопиялық формасын уағыздауымен үндес еді.
П.А.
Кропоткиннің орта ғасырлық халықтық формалар мен қоғамдық институттардың, соның қатарында соттың, оның орнына келген мемлекеттік формадан гөрі, халықтың мүддесіне сай келетіндігі жөніндегі пайымдары да мəлім..Билер сотын алмастыруды жорамалдаған бітістіруші судьялықты  сынау мақсатында Уəлиханов британ бітістіруші сотының кемшіліктерін айқара ашқан ағылшын, француз жəне неміс заңгерлері В.
Блекстонның, III.
Конттың, Г.Р.
Гнейстің беделін пайдаланды.
Ресейдегі революцияшыл-демократияшыл ой иелері сотқа присяжный заседательдердің қатысуын прогрессивті деп таныды.
Уəлиханов та осы пікірді қолдады, билер сотында осы институт элементтерінің болуын қалады..Билер сотының артықшылығын дəлелдеу үшін Уəлиханов, сот істерін жүргізудің жəне билер соты мен бітістіруші сот құрылымын егжей-тегжейлі салыстырма талдау жасады.
Халықтық билер сотының ең басты артықшылығын Уəлиханов оның қоғамдық өмірді қабылдау динамикасының ашықтығынан, формальдықтың бұғауында еместігінен, қоғамдық өмірдегі өзгерістерді нəзік сезінетіндіктен көрді.
«Главное достоинство суда биев, - деп жазды ғалым, - ...
заключается в отсутствии формальностей и всякой официальной рутины».
Яғни, қазақша айтсақ, билер сотының ең маңызды қасиеті, ондағы формальдық пен əдепкі ресми топтарының жоқтығы.
Формализм мен бюрократизм «халықтың жанды күші талап ететін күнделікті өзгерістер ағымына» тежеу болады..Аталмыш «Жазбаларда» Уəлихановтың əдет-ғұрып құқына байланысты пікірі де білдірілген.
Ол адамның өмірлік ортасына, оның тəрбие алу аясына заңдардың сəйкестігі  тұжырымын ұстанды.
Егерде заң жақсы таныс жəне өмірлік жағдайына жауап берсе - «мұндай заң халыққа да жақсы» болады.
Қаншама дана болса да бөтен заңдардан «туған заң» артық.
Уəлихановтың пайымдауынша, құқық дегеніміз халық өмірінің ортасынан түлеп шығуы керек, оны «сырттан алуға жəне жоғарыдан тануға» болмайды.
Ғалым қазақтың əдет-ғұрып құқығын, «оның гуманды жақтарын» жоғары бағалады.
Дей тұрғанмен ол əдет-ғұрып құқығын пір (идеал) тұтудан ада қалған жоқ, оның феодалдық билеп-төстеушілердің мүддесіне қызмет ететінін, олардың қажет болған жағдайда пара беріп жазадан құтылып кететінін, сот шешіміне ықпалын тигізетінін еске де алмады.
Формальды түрде келгенде пара беріп жазадан құтылу қазақ қоғамындағы кедейлер мен байлар қатпарларының теңсіздігін заңдастырғандай болып шығады.
Ал жалпы алғанда Уəлихановтың халық мүдделерін, қоғамдық өмірдің қалыптасқан формасын өз түсінігі бойынша қорғаштау, оның патша үкіметінің саясаты мен Сібір əкімшілігінің зорлық-зомбылығына наразылығы Ресей ұлт-азаттық қозғалысының таңдаулы өкілдерінің озат идеяларымен үндесіп жатыр..III.III.
Уəлихановтың қысқа өмірі мен қызметі 19-шы ғасырдың ғылым тарихында, мəдениеті, философия жəне саяси-құқықтық ойы саласында өшпес ізін қалдырды.
Оның Қазақстанның ағартушы демократы ретіндегі əрқырлы шығармашылығы, Ресейдің революцияшыл- демократияшыл идеологиясына жақындығы, Қазақстанның қоғамдық-саяси ой-пікірін дамытуға, озат идеяларды насихаттауға, қазақ жəне орыс халықтарының достығын нығайтуға күшті ықпалын тигізді....Әдебиеттер.