Мұрагерлік қатынастарын реттейтін заңнамалардың реформаларға сəйкестендірілуі жəне оларды кешенді қолдану мəселелері аталған заңнамаларға теориялық жəне тəжірибелік тұрғыдан қарауды қажет етеді..Азаматтық кодекстен басқа мұрагерлік мəселелері арнайы нормаларда да қарастырылған.
Азаматтық заңнама мұрагерліктің жалпы сұрақтарын, түсінігі мен түрлерін қарастырса, арнайы заңнамалар жекелеген институттарда мұрагерліктің қолдану мəселелерін қарастырады.
Атап айтсақ авторлық құқық аясында авторлық құқықтың жəне сабақтас құқықтардың объектілері нақтыланбай, автордың немесе туындыны орындаушының мүліктік (айрықша) құқықтарының заң бойынша немесе өсиетпен бірнеше мұрагерге ауысуы, автордың барлық туындыларына жəне сабақтас  құқықтардың  объектілеріне  бірлесіп  қолдану  құқығы  пайда  болғанын  көрсетеді.
 Бұл ретте жеткілікті негізі болмаса мұрагерлердің бірде біреуі туындыны пайдалануға тыйым салуға құқылы емес.
Туындыны пайдаланғаны үшін төленетін сыйақы мұрагерлерге мұрадағы үлесіне сəйкес бөлінеді..Мұрагерлікті құқықтық реттеу сұрақтарында сонымен қатар авторлық жəне сабақтас құқықтар туралы заңға сəйкес, егер орындаушы қуғын-сүргiнге ұшырап, қайтыс болғаннан кейiн ақталған жағдайда, құқықтарды қорғау мерзiмi ол ақталған жылдан кейiнгi жылдың бiрiншi қаңтарынан бастап күшiне енедi..Орындаушылықты, қойылымды, фонограмманы, эфирлiк немесе кабельдiк хабар тарату ұйымдарының хабарларын пайдалануға рұқсат ету жəне мерзiмдердiң қалған бөлiгi шегiнде сыйақы алу құқығы орындаушының, фонограмма жасаушының, эфирлiк немесе кабельдiк хабар тарату ұйымының мұрагерлерiне (заңды тұлғаларға қатысты құқық мұрагерлерiне) ауысады..Қазақстан Республикасы Үкіметінің 2003 жылғы 4 шілдедегі № 661 «Жинақтаушы зейнетақы қорларынан мiндеттi зейнетақы жарналарының, ерiктi кəсiптiк зейнетақы жарналарының есебiнен қалыптасқан зейнетақы жинақтарынан төленетiн зейнетақы төлемдерiн жүзеге асыру» ережесіне сəйкес, алушы қайтыс болған жағдайда жинақтаушы зейнетақы қорына мынадай құжаттар:.А) қайтыс болған алушының отбасы мүшелерi немесе жерлейтiн адам жерлеуге арналған бiржолғы төлемдi алу үшiн:.Ауылшаруашылық серіктестіктері жəне олардың қауымдастықтары (одақтары) туралы» 2000 жылғы 25 желтоқсандағы № 133-II Қазақстан Республикасының Заңы негізінде жеке тұлғаның мұрагерлерi, егер серiктестiктiң жарғысында өзгеше көзделмесе, өтініш негiзiнде серіктестің мүшесі құқығын иемденуге құқылы.
Мұндай тұлғалар серiктестiктiң кəсiби бағыты бойынша ауыл шаруашылық тауар өндiрушiлерi болып табылса, олар мүше құқықтарын иемдене алады.
Бұдан шығатын қорытынды серіктестіктің мұрагерлік мəселелері азаматтық заңнамаларға сəйкес жүзеге асырылады, дегенмен серіктестіктің құрылтай құжатында өзгеше көзделмеген жағдайды ескеруіміз қажет..Біз егерде жер кодексін қарастырсақ, жер пайдалану құқығының əмбебап құқықтық мирасқорлық тəртiбiмен ауысуы заң бойынша мұраға ие болу кезiнде немесе заңды тұлға қайта ұйымдастырылған жағдайда құқық мирасқорында жер пайдалану құқығының  туындауын бiлдiредi.
Жер пайдалану құқығы жер учаскесiне ұзақ мерзiмдi уақытша жер пайдалану құқығы бap азамат қайтыс болған жағдайда, Қазақстан Республикасының азаматтық заңдарына сəйкес мұраға қалдырылады.
Егер уақытша жер пайдалану шартында өзгеше көзделмесе, қысқа мерзiмдi уақытша жер пайдалану құқығы да осындай тəртiппен мұраға қалдырылады..Қазақстан Республикасының Азаматтық Кодексінің 1040-бабына сəйкес мұраның құрамына мұра қалдырушыға тиесiлi мүлiк, сондай-ақ оның қайтыс болуына байланысты қолданылуы тоқтамайтын құқықтары мен мiндеттерi кiредi..Мұра қалдырушының жеке басына тығыз байланысты мына құқықтар мен мiндеттер:.Мұндай жағдайда өсиет болмаса заң бойынша мұрагерлік ережелеріне сəйкес жүзеге асырылады.
Мұрагерліктің заң бойынша жүзеге асырылуы кезектілік негізінде екенін атап өтеміз..Ал коммерциялық емес заңды тұлғалар туралы заңға сəйкес, бiр жеке адамның немесе жеке адамдардың - бiр отбасы мүшелерiнiң өзiнiң жеке қаражаттары есебiнен құрған қоры жеке қор деп танылады.
Жеке қор, сондай-ақ жеке адамның нотариалды куəландырылған өсиетi бойынша да құрылуы мүмкiн..Жеке қордың мүлкi жеке тұлғадан (құрылтайшыдан) немесе жеке тұлғалардан - бiр отбасы мүшелерiнен (құрылтайшылардан) бiр жолғы жəне (немесе) тұрақты түсетiн түсiмдер есебiнен, өсиет бойынша түскен мүлiктен, жəне жеке қор қызметiнiң мақсаттарына сай келетiн басқа да көздерден құралады..Шетелдердегі мүлікке қатысты 1999 жылғы 27 қыркүйектегi № 217 Қазақстан Республикасының Консулдық Жарғысына сəйкес, Консул Қазақстан Республикасының азаматы қайтыс болғаннан кейiн оның артында қалған мүлiктi қорғауға шаралар қолданады..Егер қалған мүлiк толық немесе iшiнара бүлiнген заттардан тұратын болса, сондай-ақ оны сақтау тым қымбатқа түсетiн болса, онда консул залал шектiрмей бұл мүлiктi сатып, түскен ақшаны тиесiлiлiгi бойынша жолдауға хақылы..Консул мұраға қалған мүлiктi Қазақстан Республикасында тұратын мұрагерге тапсыру үшiн қабылдап алуға хақылы..Əрине мұрагерлік қатынастарды реттейтін заңнамаларымыз барлық жағдайда тəжірибеде кездесетін сұрақтар бойынша құқықтық реттеудің мəселелеріне толық жауап бере алмайды.
Сондықтан əлі де көптеген сұрақтар құқықтық реттеуді қажет етеді..Мысалы жеке кəсіпкер қайтыс болды.
Оның қызмет көрсететін кəсіпорыны, қозғалатын жəне қозғалмайтын мүлкі, жұмысшылармен жасалған еңбек шарттары, салық міндеттемелері қалды.
Азаматтық кодекс нормаларына сəйкес, мұрагерлік - қайтыс болған азамат (мұра қалдырушы) мүлкiнiң басқа адамға (адамдарға) - мұрагерге (мұрагерлерге) ауысуы..Сонымен қатар, қайтыс болған азаматтың мұрасы басқа адамдарға əмбебап құқық мирасқорлығы талаптарымен, егер оның мəнінен өзгеше туындамаса, бiрыңғай тұтас нəрсе ретiнде жəне бiр-ақ мезгiлде ауысады..Жəне жоғарыда атап өткеніміздей мұраның құрамына мұра қалдырушыға тиесiлi мүлiк, сондай-ақ оның қайтыс болуына байланысты қолданылуы тоқтамайтын құқықтары мен мiндеттерi кiредi..Бұл ережеге сəйкес, салық міндеттемелерін мұрагерлері алған мұраларының шеңберінде орындаулары тиіс..Салық төлеушінің тіркеу деректерін өзгерту мəселесін қарастырсақ, салық органы дара кəсіпкердің, жекеше нотариустің, адвокаттың тіркеу деректерін өзгертуді дара  кəсіпкердің, жекеше нотариустың, адвокаттың тіркеу есебі туралы салықтық өтініші негізінде жүргізеді..Ал Қазақстан Республикасының заңнамаларына сəйкес, «салық өтініштерін беруге» мұрагерлік құқығы қарастырылмаған..Сонымен қатар салық заңнамаларымен жеке кəсіпкерлікті бір тұлғадан екінші тұлғаға қайта рəсімдеу мəселелері да қарастырылмаған..Қазақстан Республикасының «Жеке кəсіпкерлік туралы» заңнамаларында  жеке кəсіпкер өзіндік кəсіпкер нысанында кəсіпкерлік қызметті жүзеге асырса, қайтыс болған немесе өлді деп жарияланған жағдайда оның қызметі тоқтатылатындығын ескеруіміз қажет..Қазақстан Республикасы Конституциясының меншік туралы ережелері, адам жəне адамның өмірі, құқықтары мен бостандықтары ең қымбат қазынасы болып табылатын Қазақстанның демократиялық, зайырлы, құқықтық жəне əлеуметтік мемлекет ретінде орнығуының саяси- құқықтық бастауларын құрайды..Конституцияның нормаларында «меншік міндет жүктейді, оны пайдалану сонымен қатар қоғам игілігіне де қызмет етуге тиіс.
Меншік субъектілері мен объектілері, меншік иелерінің өз құқықтарын жүзеге асыру көлемі мен шектері, оларды қорғау кепілдіктері заңмен белгіленеді» деп көзделген.
Бұл, меншіктің құқықтық тəртібі, меншік иесінің өз құқықтарын жүзеге асыру көлемі мен шектері заңмен реттеледі дегенді білдіреді.
Мұрагерлік құқығы адамның болашағының кепілі ретінде көрінеді.
Қоғамның кез-келген мүшесі өз өмірінде жинаған барлық материалдық жəне рухани құндылықтарының өмірден өткеннен кейін ұрпақтарына қалуына қалаған сезімде өмір сүретіндігі белгілі, əрі сол үшін қызмет етеді..Зейнетақы қоры, жеке кəсіпкерлік, жылжитын, жылжымайтын мүліктер жəне т.б.
мүліктік құқықтар игілігі молайған мына нарық заманында мұрагерлік құқығына тиісті дəрежеде көңіл бөлінгені қажет-ақ.
Себебі, заң базасының тұрақты əрі мықты болуы Қазақстан азаматтарының өз ертеңіне деген сенімін арттырып, болашаққа деген үмітін жайландыра түспек..Мұрагерлік мəселелеріне қатысты заңнамаларды қолдану тəжірибесін жетілдіру жəне азаматтардың құқықтық сауаттылығын арттыру аталған институттың жетік меңгерілуіне негіз болады..Мұрагерлік мəселелеріне қатысты енші институтын да жетілдіруге қатысты қазіргі кезде көптегер механизмдер қажет.
Мұрагерлік азаматтардың меншігінің пайда болу негізі ретінде қарастырылатындықтан оларды рəсімдеу, құқықтардың пайда болуы жəне қорғалуы бүгінгі күні азаматтық құқықтың еншісіндегі мəселе.
Сондықтан біздің ойымызша мұрагерлік институты кешенді институт жəне құқықтық реттеу аясы үнемі толықтыруды қажет етеді...Әдебиеттер.