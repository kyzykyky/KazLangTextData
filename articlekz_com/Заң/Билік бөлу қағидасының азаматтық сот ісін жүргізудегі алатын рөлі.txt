Қазақстан Республикасында демократиялық, құқықтық мемлекетті қалыптастыру, қоғам өмірінің барлық саласында үлкен өзгерістерді жүзеге асыруды қажет етеді.
Соның бірі, билік бөлу қағидасын, мемлекеттік басқару жүйесінің ұйымдастырылуында негізге алу.
Билік бөлу қағидасы-құқықтық мемлекеттің негізі болып табылатындығын біз жақсы білеміз.
Сонымен қатар, құқықтық мемлекеттің тағы бір пәрменді қыры, сот билігінің тәуелсіздігінде жатыр.
Қазақстанда сот билігі, билік тармағының бір түрі ретінде конституциялық деңгейде, мойындалғанын біз жақсы білміз.
Сот билігі сот ісін жүргізу арқылы     көрініс табады.
Қазақстан Республикасында сот билігін жүзеге асырудың бірнеше бағыттары бар.
Соның маңызды бағытының бірі, азаматтық сот ісін жүргізу болып табылады.
Азаматтық сот ісін жүргізу қазіргі кезеңде маңызды орын алып отырғандығын нарық жағдайында, оның маңызының одан да арта түсетіндігін көріп отырмыз.
Сондықтан да, азаматтық сот ісін жүргізуде, конституциялық деңгейде бекітілген билік бөлу қағидасының белгілі дәрежеде ықпалы да бар.
Осы жерде бұл мәселеге терең үңілмес бұрын, жалпы Қазақстан жағдайында билік бөлу қағидасының орнығуының кейбір қырларына тоқталайық..Билік бөлу қағидасы туралы Қазақ Советтік Социалистік Республикасының Мемлекеттік егемендігі туралы 1990 жылғы 25 қазанда қабылданған декларациясының 7 пунктінде былай делінген: «Республикада мемлекеттік өкімет билігі оны заң шығару, атқару, сот билігіне бөлу принципі бойынша жүзеге асырылады» [1, 109 б.].
Алғаш билік бөлу өстіп: «Мемлекеттік егемендік туралы» Декларацияда белгіленген болатын.
Кейіннен бұл қағида 1991 жылы 16 желтоқсанда қабылданған «Тәуелсіздік туралы» конституциялық заңда одан әрі дамытылды.
1993 жылғы Қазақстан Республикасының алғашқы Конституциясында негізге алынып, белгіленген болатын.
Бірақ та, бұл Конституцияда билікті тармақтарға емес жалпы тұтастай билікті үшке бөлу орын алды.
Ал соңғы 1995 жылғы 30 тамызда қабылданған конституциямызда бұл мәселе өзінің жүйелі шешімін тауып, билік тармақтарға бөлінген болатын [2, 68 б.].
Ғалымдар тарапынан да билік бөлу жүйесі ерекше талқылауға түсуде.
Билік бөлудің теориялық мәселелерін қозғайтын көзқарастар әрине көп.
Солардың кейбірін негізге алып қарайтын болсақ, жалпы Ресейлік ғалымдар, билік бөлуді горизонтальдық және вертикальдік тұрғыда топтастырады.
Ал, отандық ғалымдар көбінесе, билік бөлу мәселесін вертикальді тұрғыда қарастырып, өзінің ой-пікірлерін осы бағытта негіздеп отыратындығын көреміз.
Вертикальдік тұрғыда Ресейлік тәжірибені ескере отыра, билік бөлудің мынандай бағыттарын Н.
Колпаков былай қарастырады:.Бұл көрсетілген қағида, Қазақстанның болашақ конституциялық құқықтық дамуына негіз болып табылды.
Билік бөлу қағидасы тәуелсіз Қазақстанның 1993 жылы қабылданған алғашқы Конституциясында көрініс тапты.
Тәуелсіз еліміздің тарихындағы, одан кейінгі конституция 1995 жылы 30 тамызда қабылданғаны белгілі.
Бұл конституцияның 3-бабында мынандай норма белгіленді:.Қазақстан Республикасындағы билік тармағының бірі болып табылатын, сот жүйесін жетілдіру туралы соңғы кезеңде 2009 жылы 24 тамызда №858 Президент Жарлығымен бекітілген Қазақстан Республикасының 2010 жылдан 2020 жылға дейінгі кезеңге арналған құқықтық саясат тұжырымдамасында былай делінді: «Қазақстанның сот жүйесі тұтас алғанда азаматтардың құқықтары мен бостандығының, ұйымдар мен мемлекеттің заңмен қорғалатын мүдделерінің сотта тиімді қорғалуын қамтамасыз етудің қажеттіліктеріне сай келеді..Сот-құқық жүйесін дамыту сабақтастық және кезеңділік негізінде жүзеге асырылады және мынадай бағыттарды көздейді.
Оны дамытудың негізгі арқауы соттар мен судьяларды мамандандыру, оның ішінде ювеналдық соттарды дамыту, қылмыстық істерді қарайтын мамандандырылған соттар құру болып табылады, келешекте салық және басқа да мамандандырылған соттар құрылуы мүмкін.
Бұл ретте ювеналдық соттар елімізде құрылатын ювеналдық әділет жүйесінің орталық буыны болуы тиіс.
Алдағы уақытта қазіргі әкімшілік соттар базасында әкімшілік құқық бұзушылықтар туралы істерді жалпы құзырлы coттapдың ведомстволық бағынысына беретін, жариялы-құқықтық дауларды қарайтын әкімшілік әділет жүйесін құру қажет.
Сот жүйесінің жетілдіру нәтижесінде түрлі сот инстанциялары функцияларының қосарлануы жойылуға тиіс..Сот жүйесінің даму перспективасы сотқа дейінгі іс жүргізудегі сот бақылауының шегін кезең-кезеңімен кеңейту мүмкіндігімен де байланысты болмақ.
Аралық және төрелік соттар жүйелері дамитын болады.
Қоғам сот билігінің қызметін толық, объективті және бейтарап жария  етілуіне  мүдделі.  Осы  мақсатта халықтың сот қызметі туралы ақпаратқа барынша қол жеткізуін ұсыну арқылы сот  жүйесінің  ашықтығы мен айқындылығы деңгейін арттыру қажет.
Сот ақпараттарын тіркеудің заманға сай құралдарын енгізу сот ісінде бәсекелестік принципін іске асыруға ықпал етеді.
Сот жүйесін жоспарлы түрде ақпараттандыру сот төрелігін іске асыру процесінде жедел ақпараттық-құқықтық қолдауды қамтамасыз етуге, істерді қарау мерзімдерін қысқартуға, сот шешімінің орындалу тиімділігін арттыруға мүмкіндік береді.
Сот кадрларын іріктеу тәртібін одан әрі жетілдіру жөніндегі шаралар қажет, бұл ретте судьялардың кәсібилігі мен биік адамгершілік қасиеттері – сапалы судьялар корпусын қалыптастырудың негізі болып табылатындықтан, судьяға үміткерлерге қойылатын біліктілік талаптарын қатаңдату мәселесі өзекті болып табылады.
Сот қауымдастығының өз тарапынан да судьялардың Судья әдебі кодексінің талаптарын сақтауына қатаң бақылау,  жол  берілген  барлық жөнсіздіктерге барабар әрі шұғыл әрекет етуі қажет.
Судья тәуелсіздігі кепілдіктерін орнықтыру үшін соттарды қаржыландыру және судьяларды тұрғын үймен қамтамасыз ету «сот төрелiгiн толық әрi тәуелсiз жүзеге асыру мүмкiндiгiн қамтамасыз етуге тиiс» дейтін Конституция талаптарының толыққанды іске асырылуы маңызды мәселе болып қала беруде, бұл мемлекеттің қаржылық мүмкіндіктерін ескере отырып, судьялардың әлеуметтік қорғалуы және соттардың материалдық-техникалық қамтамасыз етілуі деңгейін кезең-кезеңмен көтеруді көздейді.
Сонымен қатар сот төрелігін іске асыруға араласқаны үшін, сотқа құрмет көрсетпегені үшін кінәлі адамдар заңда белгіленген жауапқа тартылуға тиіс.
Сот ісін жүргізудің аяқтау сатысы сот актілерін орындау болып табылады, сондықтан олардың мүлтіксіз орындалуын қамтамасыз ететін шаралар қабылдануы қажет.
Осыған байланысты мемлекеттік сот орындаушыларымен қатар жеке сот орындаушыларының институтын енгізу – сот ісін жүргізудің   тиімділігін   арттырудың   маңызды шарасы.
Сот шешімдерін орындаудың аралас моделі шеңберінде мемлекеттік сот орындаушылары мемлекеттің кірісіне өндіріп алу, сондайақ мемлекеттен өндіріп алу туралы құжаттарды мәжбүрлеп орындату құқығына ие болуға тиіс.
Сот актілерін мүлтіксіз орындауға, оның ішінде сот шешімін орындаудан бас тартқаны үшін жауапкершілікті күшейту, борышкерлерге қатысты шектеу шараларын қолдануды одан әрі кеңейту, атқарушылық іс жүргізуге іс жүргізушілік сот бақылауын күшейту арқылы қол жеткізу қажет» [8, 7 б]..Міне, біз айтқан билік бөлу мәселесі азаматтық сот ісін жүргізудің тиімділігіне және әділдігіне ерекше ықпал етеді.
Сонымен қатар, Азаматтық іс жүргізу кодексінде ерекше талап қоюмен іс жүргізу мәселесі қарастырылған.
Мұнда негізінен мынандай бағыттарда іс жүргізу қамтылады:.Біріншіден, сайлауға, референдумдарға қатысушы азаматтар мен қоғамдық бірлестіктердің сайлау құқықтарын қорғау туралы арыздар бойынша іс жүргізу..Екіншіден, әкімшілік құқық бұзушылық туралы істерді қарауға уәкілетті органдардың (лауазымды адамдардың) қаулыларына дау айту туралы істер бойынша іс жүргізу..Үшіншіден, мемлекеттік өкімет, жергілікті өзін-өзі басқару органдарының, қоғамдық бірлестіктердің, ұйымдардың, лауазымды адамдар мен мемлекеттік қызметшілердің шешімдері мен әрекеттеріне (немесе әрекетсіздігіне) дау айту туралы іс бойынша іс жүргізу.
Осы жағдайларда сот әділдігін толық жүзеге асыру үшін сот тәуелсіздігі билік бөлу қағидасы азаматтық іс жүргізу бағытында маңызды рөл атқарады..Қорыта келгенде, айтарымыз билік бөлу қағидасы жалпы мемлекеттік билік тармақтарының ұйымдастырылуына ықпал етіп қана қоймай, сонымен қатар өміріміздегі қоғамдық қатынастардың барлығына өз ықпалын тигізеді.
Азаматтық іс жүргізуде де, билік бөлу қағидасы белгілі дәрежеде маңызды рөл атқарады.....Әдебиеттер..