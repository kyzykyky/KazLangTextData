1995 жылы 6 қаңтар күні Ресей мен Беларусь арасында жасалған Кеден одағы туралы Келісім [1] ерекше маңыздылыққа ие, өйткені кейін бұл екі жақты Келісім басқа мемлекеттердің қосылуы арқылы көп жақты шартқа айналып, түбінде Еуразиялық Экономикалық  Қауымдастықтың құрылуына алып келді.
Бұл құжаттың негізінде 1995 жылдың 20 қаңтарында үш мемлекеттің яғни Беларусь, Ресей және Қазақстанның Кеден одағы туралы бөлек Келісімі жасалды [2].
Осы Келісімнің 1 - бабында Уағдаласушы тараптар құрылуының мақсаттары мен қағидалары, механизмі мен құрылу сатылары, қызмет етуінің тәртібі, сондай-ақ кеден баждарының, салықтар мен алымдардың бөлінуі, уақытша шектеулер мен кеден бақылауын енгізу шарттары 1995 жылдың 6 қаңтарындағы Ресей Федерациясы мен Беларусь Республикасы арасындағы Кеден одағы туралы Келісімімен анықталатын бірыңғай Кеден одағын қалыптастырады делінген.
Сол сияқты Келісімнің 2 - бабында Уағдаласушы тараптар жоғарыда көрсетілген мәселелер бойынша 1995 жылдың 6 қаңтарындағы Ресей Федерациясы мен Беларусь Республикасы арасындағы Кеден одағы туралы Келісімінен туындайтын құқықтар мен міндеттемелерді толық көлемде өз мойнына алады деген ереже белгілінген.
3 баптың  2 тармағында тараптар Кеден одағының атқарушы органы құрылғанға дейін Ресей мен Беларусь арасындағы Келісімнің ережелерін басшылыққа алады деген норма бекітілген..Демек, Қазақстан, Беларусь және Ресей арасындағы Кеден одағы туралы үш жақты Келісім оның алдында жасалған ресейлік-беларустық Келісімге толығымен негізделген.
Бұл осы үш жақты Келісімнің бірінші ерекшелігі.
Оның басқа да құқықтық ерекшеліктерін атайтын болсақ, олар:.20 қаңтардағы Қазақстан, Беларусь және Ресей арасындағы Кеден одағы туралы Келісімнің өзі (кіріспе бөлімінде айтатындай) 24 қыркүйек 1993 жылғы Экономикалық одақты құру туралы Шартты жүзеге асыру үшін жасалған болса, 6 қаңтардағы Ресей мен Беларусь арасындағы Кеден  одағы туралы Келісімнің жалғасы болып табылса және өз құрамына тағы екі шартты енгізген болса, бұл Келісім бір топ шарттар жүйесінің бөлігі болып табылады деген қорытынды жасауға болады.
Сонымен, 1995 жылдың 20 қаңтарында Қазақстан, Беларусь және Ресей арасында жасалған Кеден одағы туралы Келісімнен кейін осы жылдың 6 қаңтарында Ресей мен Беларусь арасында жасалған Кеден одағы туралы Келісімге қайтып келейік..6 қаңтар 1995 жылғы Ресей мен Беларусь арасындағы Кеден одағы туралы Келісім құрылымы жағынан өте қарапайым жасалған, оның құрамында бөлімдер не тараулар жоқ, ол кіріспеден және 8 баптан тұрады.
Олардың ішінен соңғы екі бап процедуралық мағынаға ие екендігін ескерсек, Келісімнің материалдық баптар саны бар-жоғы 6 болады..Кіріспе бөлімде Ресей мен Беларусь үкіметтерінің:.Келісімнің 1 - бабы «Кеден одағының мақсаттары мен қызмет етуінің қағидалары» деп аталады..Бұл бап екі тармақтан тұрады:.а) Кеден одағына қатысушы мемлекеттердің бірыңғай кеден аумағының болуы, бірыңғай кеден аумағының қалыптасуы келесі шаралар арқылы жүзеге асырылады:.б) унификацияланған заңнамаға және шаруашылық жүргізудің нарық қағидаларына негізделген экономиканы реттеудің біртектес механизмінің болуы..Келісімнің 2 - бабы «Кеден одағын құрудың механизмі мен сатылары» деп аталады.
Бұл  ең көлемді және маңызды баптардың бірі, ол 9 тармақтан тұрады.
Бірінші тармақ  бойынша Уағдаласушы Тараптар Кеден одағын құру бойынша өзара байланысты шаралар кешенін жүзеге асырады және олар келесі міндетті элементтерді қамтуы тиіс:.Екінші баптың екінші тармағы бойынша тараптар экономикалық қызметті реттейтін ұлттық заңнаманы унификациялау бойынша жұмысты ұйымдастырады.
Олар бір - біріне қолданыстағы актілердің мәтіндерін беруге, ұлттық экономиканы реформалауға қатысты олардың ережелер мазмұынын түсіндіру және нақтылау бойынша көмектесуге міндет қабылдады..Үшінші тармақта тараптар құқықты қолдану тәжірибесі мен келесі әдістердің  бірдей қолданылуын қамтамасыз етілуіне бақылау жасауға келісті:.Екінші баптың 4 - тармағында Кеден одағын құрудың екінші сатысы белгіленген, яғни бірінші сатыда көзделген барлық шаралардың орындалуынан кейін тараптардың кеден аумақтарының бірыңғай кеден аумағына бірігуі және Кеден одағының халықаралық құқықтық субъектілігі мен қолданыстағы халықаралық шарттардың тағдырының шешілуі..Екінші баптың бесінші тармағы бойынша тараптар 10 желтоқсан 1994 жылы ТМД Үкіметтер басшылары Кеңесімен мақұлданған ТМД қатысушы мемлекеттерінің кеден заңнамаларының Негіздерін қолданады.
Алтыншы тармақ бойынша тараптар 10 желтоқсан 1994 жылы ТМД Үкіметтер басшылары Кеңесімен мақұлданған ТМД қатысушы елдерінің сыртқы саудадағы кедендік статистиканың бірыңғай әдістемесін қолданады.
Жетінші тармақта тараптар 24 қыркүйек 1993 жылы ТМД Үкіметтер басшылары Кеңесімен бекітілген және кейін өзгертіліп  толықтырылған, Тауарлардың шығу елін анықтау Ережелерін қолданады делінген.
Сегізінші тармақта тараптар 15 сәуір 1994 жылы Мәскеуде қол қойылған Тауарлардың кері экспорты мен кері экспортқа рұқсат беру тәртібі туралы Келісімін қолдануға міндет қабылдады.
Екінші баптың соңғы, тоғызыншы тармағы бойынша тараптар Келісімді жүзеге асыру барысында өзара келісім бойынша осы бапта көрсетілген сатылардағы жекелеген шаралардың мазмұны мен мерзімдеріне толықтырулар енгізе алады.
Сонымен, Келісімнің 1-4 тармақтары Кеден одағын құрудың екі сатысы мен оның механизмін белгілейді.
Екінші баптың 5-8 тармақтары бұрын жасалған Шарттардың Кеден одағына қатысты толық қолданылуын қарастырады.
Ал соңғы тоғызыншы тармақ процедуралық сипатқа ие десек болады..Келісімнің 3 - бабы «Кеден одағын құру бойынша жұмыстың ұйымдастырылуы» деп аталады және жалғыз нормадан тұрады.
Бұл нормада тараптар Кеден одағын құру мақсатында оның құрылуының мақсаттарынан, қағидаларынан, шарттары мен сатыларынан туындайтын мәселелер бойынша екі жақты және (немесе) көпжақты кеңесулер (консультациялар) механизмін қолданады делінген..Төртінші бап «Кеден баждарының, салықтар мен ұқсас әсері бар алымдардың бөлінуі» деп аталады және ол өз кезегінде, төрт тармақтан тұрады:.а) кез - келген Уағдаласушы Тараптың аумағынан шыққан тауарларға қатысты, келесі (төмендегі) тармақша ережесін ескере отырып («б» тармақшасы), қай тараптың аумағынан тауар шыққан болса, сол елдің бюджетіне төленеді;.б) кез - келген Уағдаласушы Тараптың аумағында басқа Уағдаласушы Тараптың аумағынан шыққан шикізат пен (немесе) материалдардан жасалған тауарларға қатысты, шығару кеден баждарының сомаларын келісіп бөлінуіне сәйкес Уағдаласушы Тараптардың бюджеттеріне төленеді;.в) үшінші ел аумағынан шыққан тауарларға қатысты, қай Уағдаласушы  Тараптың аумағынан тауар шығарылса, сол елдің бюджетіне төленеді..Сөйтіп, Келісімнің 4 - бабы Кеден одағына қатысушы мемлекеттердің бюджеттеріне төленуге тиісті кеден баждарының, салықтар мен ұқсас әсері бар алымдардың бөліну тәртібін белгілейді..Қарастырып отырған Келісімнің 5 - бабы «Уақытша шектеулерді енгізу шарттары» деп аталады.
Бұл өте маңызды бап, өйткені кез - келген шектеулер Кеден одағының режимін бұзады, оның мақсаттарына қайшы келеді.
Сондықтан да, мұндай шектеулердің енгізілуі, біріншіден, қысқа мерзімге ғана рұқсат етілуі мүмкін, екіншіден, нақты белгіленген тәртіп негізінде енгізілуі мүмкін.
Сонымен, тарифтік, сандық немесе өзге де осыларға ұқсас шаралар арқылы өзара саудадағы уақытша шектеулер келесі жағдайларда ғана қолданыла алады:.Қарастырып отырған Келісімнің 6 - бабы «Кедендік бақылау» сауалына арналған.
Бұл баптың бірінші тармағы бойынша Тараптар Беларусь пен Ресей Үкіметтері арасындағы тиісті Келісім негізінде кеден органдарының басқарылу бірыңғайлылығын қамтамасыз етуге келісті.
Екінші тармақта, алдындағы тармақ ережелерін ескере отырып, Тараптар:.Келісімнің 7 - бабы айрықша ережелерге арналған, яғни Келісім кез - келген Уағдаласушы Тараптың халықаралық құқық пен ішкі заңнамасына сәйкес мемлекеттік қауіпсіздікті, қоғамдық тәртіпті, халықтың денсаулығы мен өнегелігін, өз халықтарының мәдени-тарихи мұрасын, сирек кездесетін жануарлар мен өсімдіктерді қорғау үшін қажетті шараларды қабылдауға құқығын шектемейді..Келісімнің соңғы, 8 - бабы «Қорытынды ережелер» деп аталады және келесі  тармақтардан тұрады:.Келісім Минск қаласында орыс және беларус тілдеріндегі екі дәлме-дәл данада жасалған және екі мәтін де бірдей күшке ие..Сонымен, қарастырып өткен Келісім ерекше маңыздылыққа ие, оның ережелері Кеден одағын құрудың нақты сатылары мен механизмін белгілеген, мұндай Одақтың қызмет ету ерекшеліктерін көрсеткен.
Кейін бұл Келісімнің ережелерін Қазақстан (екі апта өте), Қырғызстан және Тәжікстан қабылдады...Әдебиеттер.