Қылмыстық іс жүргізу кұқығындағы дəлелдеме  теориясының  орнын   белгілей   келіп Г.М.
Миньковский былай деп жазды: «Дəлелдеме теориясы қылмыстық процесс ғылымының бір бөлігі болып табылады, ол бөлік анықтауда, алдын ала тергеуде жəне сотта дəлелдеу процесін зерттеуге арналған, кез келген ғылыми теория сияқты оның ішкі тұтастығы жəне тиісті ғылым шеңберінде салыстырмалы  түрде  дербестігі бар.
Алайда, дəлелдеу тұтас алғанда былай қылмыстық процестен  оқшау  қала  алмайтыны сияқты дəлелдеу теориясы да қылмыстық процесс ғылымынан тысқары қала алмайтыны түсінікті.
Олар бөлік пен тұтас сияқты өзара табиғи түрде байланысқан» [1, 112 б.]..Сонымен, заң ғылымының саласы ретінде қылмыстық іс жүргізу күқығы құрамдас элемент ретінде дəлелдеме теориясын да қамтиды.
Дəлелдеме теориясы өз кезегінде дəлелдеу кұқығының ғылыми-теориялық базасы болып табылады..Дəлелдеу теориясы мынадай мəселелерді талдайды:.Дəлелдеме теориясының мазмұны дəлелдеу құқығының мазмұны үшін шешуші болып табылады.   П.С.   Элькиндтің   пікірі   бойынша дəлелдеу құқығын дəлелдемелерді жинақтаудың, тексерудің жəне бағалаудың мақсатын, мазмұнын, тəртібін, шектерін жəне құқықтық құралдарын реттейтін қылмыстық іс жүргізу нормаларының жүйесі, сондай-ақ осындай бағалаудан туындайтын құкық қолдану органдары қорытындыларының негізділігі мен дəлелділігі деп түсіну керек [3, 39 б.]..Дəлелдеу  құқығының  мəнін  осылай түсіну оның өзіне тəн белгілерін тұжырымдауға мүмкіндік береді.
Дəлелдеу қүқығының белгілері мыналардан көрінеді:.Сонымен, сот ісін жүргізуде дəлелдермен жұмыс істеу, əділ соттың ұзақ жылдық тəжірибесі құқық қолдану қызметінде орын алған қайшылықты, сəйкессіздікті анықтайды.
Дəлелдеме жəне дəлелдеу проблемаларының жиынтығы осы проблемалардың теориялық жəне тəжірибелік аспектілерін дербес түрде жетілдіру қажеттігін өмірге əкелді.
Əуел баста бөлекбөлек зерттеулер түптеп келгенде тұтастык жəне жүйелілікке тəн дəлелдеу кұкығына айналды..Ғылыми əдебиетте дəлелдеу теориясының мəні түрінде түсіндіріліп келді.
Дəлелдеу құқығының немесе дəлелдеме теориясының мəнін осылайша түсіну негізіне біздің көзқарасымызша, КСРО-ның соғыстан кейінгі кезеңіндегі  іргелі  еңбектердің  бірінің  авторы, академик А.Я.
Вышинскийдің көзқарасы алынған.
Ол 1946 жылдың өзінде былай деп жазды: «Дəлелдеме туралы ғылым немесе дəлелдеу құқығының теориясы, жалпы көпшілік мақұлдағандай, бүкіл сот құқығының басты, орталық теориясы болып табылады» [4, 120 б.]..Бірқатар процессуалистер процессуалдық ғылымның осы бөлігіне айрықша мəн беретіндігі соншалық, бүкіл процесті дəлелдемелермен пайдалану өнеріне əкеліп тірейді [5, 83 б.].
Тұтас алғанда қылмыстық іс жургізу құқығы мен дəлелдеме теориясының арасында генетикалық байланыстың бар екендігін тани отырып, А.Я.
Вышинкий сонымен бірге дəлелдеме теориясы мен дəлелдеу қүқығының арасындағы айырмашылықты көрмеді, ол туралы оның «дəлелдеу құқығының теориясы» деген термині сөзімізді растайды..«Дəлелдеу құқығының теориясы» термині осы  заманғы  ғылымда  «дəлелдеме  теориясы» мен «дəлелдеу құқығы» ұғымдарының араласуына жол бермейтін біршама өзге мағынада қолданылады.
Мəселе мынада, құқықтағы кез келген бағыт фундаменталдықтеориялық жəне нормативтік-қолданбалы екі аспектінің өзара байланысын көздейді.
Сонымен, дəлелдеме теориясының құрамдас бөлігі ретінде дəлелдеу құқығын бір мезгілде, бұрын айтылғанындай, екі аспект түрінде қарауға болады:   1) дəлелдеу   құқығының теориясы;дəлелдеме құқығының нормалар жиынтығы.
Бірыңғай əдістемелік ерекшелігі бар мұндай бөлу нормативті регламент түрінде көрінетін міндетті бөлігінен құқықтық нұсқамалармен əрдайым сəйкес келе бермейтін қорытынды ережелердің жүйесінен тұратын факультативті бөлігін ажыратуга мүмкіндік береді.
Мұндай қарым-қатынас фундаменталдық-теориялық бөлігінің анағұрлым кең ауқымды мазмұнына байланысты заңды да.
Міне, осы  мағынада П.С.
Элькиндтің: «кеңестік қылмыстық іс жүргізу құқығы ғылымының жалпы міндеттерінен дəлелдеу құқығы теориясының (тақырыбының ерекшеліктерін айқындайтын) өзгеше міндеттері бөлінуі мүмкін» деп атап кеткен [6, 97 б.]..Қылмыстық іс жүргізуде дəлелдеудін мақсаты шындықты аныктау  болып  табылады.
Философиялық көзқарас бойынша шындық дегеніміз – танушы субъектіні объектінің барабар бейнелеуі, адам  мен  оның  санасынан тыс жəне тəуелсіз оны тап сол күйінде көшіру.
Қылмыстық сот ісін жүргізуде шындыққа қол жеткізу соттың қателеспеуіне кепілдік береді.
Бұл мəселедегі түсінбеушілік адамның тағдырында үлкен қателікке ұрындырады.
Шындыққа қол жеткізбеу  салдарының  көрнекі  құралы ретінде «гомель ісі» мысал бола алады, осы іс бойынша 1981 жылы тергеуші мен инспекторды саналы түрде «өлтіргені үшін» бес кінəсіз адам сотталды.
Екі жылдан кейін тап сол жерде тағы да кісі өлімі болды.
Бұл қарақшылыктың бəрін К.
атты ағайынды үшеу жəне олардың екі баласы жасаған болатын.
Бұл адамдар жоғарыда аталған кісі өлімдерінің арасында тағы да 11 қылмыс жасаған..Сот қателіктері – əдетте шындықка көз жеткізбеудің салдары.
Шындыққа қол жеткізу мақсатын ескермеу соттың сот əділдігін жүзеге асыру функциясын қандай да бір мағынадан айырады..Дəлелдеудін мақсаты ретінде шындықты айқындаудың процессуалдық құқықтық табиғаты болады.
Қылмыстық сот ісін жүргізу міндеттерінің бірі ҚІЖК-нің 8-бабында қылмысты тез жəне толық ашу деп көрсетіледі.
Одан əрі ҚІЖК-нің 24-бабын-да істің мəн-жайын жанжакты, толық жəне объективті зерттеу үшін соттың, прокурордың, тергеушінін, анықтаушының заңда  көзделген  барлық шараларды кабылдауға міндетті екендігі ескертіледі.
Шындық ұғымының өзі міндеттер мен принциптерге арналған тарауда да аталады.
Атап айтқанда ҚІЖК-нің 24-бабында былай делінген: «сот тараптардың пікірімен байланысты емес жəне өз бастамашылығымен қылмыстық іс бойынша ақиқатты анықтау үшін кажетті шаралар қолдануға құқылы» [7, 10 б.]..Сонымен, шындық ұғымын қылмыстық процестің принциптерімен өзара байланыста қарау қажет, мұның өзі оған айрықша маңыз береді..Бұл   ережелер   өзінің   мəнісінде    мынаны көздейді: қылмысты  ашу  өмірде  орын алған  жағдайларды  анықтауды  мақсат  етеді, ал зерттеудің объективтілігі – іс бойынша дəлелдемелерді алу жəне бағалау процесінде алаламай жəне алдын ала тон пішпей адалдық таныту.
Сонымен, осы бөліктегі заң ережелерінің мағынасы қол жеткізген білімнің тану объектісіне сəйкес келуі қажеттігін ескертеді.
Объект туралы білімнің объектінің шынайы белгілеріне сəйкес келуі шындық болып табылады..Қылмыстық сот ісін жүргізуде материалдандырылатын дəлелдемелермен өткеннің бейнесін ойша  қалпына  келтіру   арқылы   шындыққа қол жеткізіледі.
Осы шындық дəлелдеме теориясында материалдық шындық  деп  аталады.
М.С.
Строгович қылмыстық процестегі материалдық шындықты тергеудегі жəне шешілу үстіндегі істің жай-жапсары туралы, қылмыстық жауапкершілікке тартылған адамдардың кінəлі екендігі немесе кінəсіз екендігі туралы тергеу мен сот қорытындыларының объективті шындыққа толық  жəне  дəлме-дəл  келуі  деп анықтайды [8, 78 б.].
Жəне əрі қарай ол өз ойын материалдық шындық дегеніміз объективті шындық деп қорытындылайды.
М.С.
Строговичтің пікіріне В.Д.  Дороховтың  анықтамасы  да  жақын келеді,  соңғысы  объективті  шындық дегеніміз объективті шындықты дұрыс бейнелейтіи адамзат білімдерінің мазмұны жəне ол субъектіге, адамға, адамзатқа тəуелсіз деп түсіндірді..Атап айтқанда, шындық дегеніміз болмыстың өзі емес, объективті болмысты дұрыс танудың нəтижесі.
Ол объективті, өйткені оның мазмұны бейнеленетін объектіге сəйкес келеді.
Қылмыстық сот ісін жүргізу  саласында объективті шындықты əлдеқайда кеш түсіну объективті шындықты субъективті бейнелеудің жоғарғы шыңына шығарады жəне объективтік  шындықтызерттелетінфактілерменжағдайларға субъективтік пайымдаудың толық жəне дəлме дəл сəйкес келуі деп анықтайды..Бұрын айтылғандардан көрініп тұрғанындай зерттеушілер тұтас алғанда дəлелдеудің мақсаты шындықты анықтау деп түсінеді жəне бұл шындықтың объективті түрі болады..Шындықты философиялық түсіну,  мұның өзі методологиялық көзқарас тұрғысынан өте маңызды, оның екі жақты бастауын: салыстырмалы жəне абсолюттік шындықты ескеруін көздейді.
Шектеулі білімнен анағұрлым терең жəне дəл білімге өрлеу процесі шындыққа салыстырмалы сипат береді.
Шыңдықтың салыстырмалылығы тарихи, экономикалық, элеуметтік сипаттағы танымның шектеулілігімен алдын ала анықталады.
Бірақ шындық объективті болса, онда кез келген салыстырмалы шындықта абсолюттік білімнің элементтері болады.
Бұл орайда философия абсолюттік шындықты тақырыпты толық, егжей-тегжейлі қамтыған жəне танымның одан əрі даму барысында жоққа шығарылуы мүмкін емес білім деп бағалайды.
Осыны ескерсек, қылмыстық сот ісін жүргізуде қол жеткізілетін шындықтың сипаты туралы мəселені шешу дəлелдеме теориясы үшін принципті түрде маңызды болып табылады..Қылмыстық процесте қол жеткізілетін шындықтың екі жақты (салыстырмалы жəне абсолюттік) сипаты  туралы  көзқарас  мынадай түсініктер бойынша анағұрлым қолайлы көрінеді:.Дəлелдеудің мақсаты  ретінде  шындыққа қол  жеткізу  бұрын  қолданылып  жүрген  заңда тікелей бекітілген жоқ.
Бұл мақсат қылмыстық сот ісін жүргізу міндеттерінің мəнісінен жанама түрде туындайды.
Осыған орай жекелеген зерттеушілер бұл мақсат жалпы қылмыстық процеске тəн емес деп есептеді.
Осыған байланысты П.С.  Элькинд  былай  деп  қарсылық  білдіреді:.«Заң шығарушының қылмыстық сот  ісін жүргізу мақсаттарының мазмұны мен міндеттер ұғымын енгізуі бізді абыржытпауға тиіс, өйткені «мақсаттар» мен  «міндеттер»  ұғымдарының рең өзгешелігі олардың мазмұнындағы айырмашылықта емес, оларды əр түрлі аспектіде пайдалану мүмкіндігінде жатыр.
Сондықтан, осы категория оның философиялық ұғымында зерттелген кезде...
«мақсат ұғымын пайдаланған дұрыс» [6, 51 б.] ..Əдебиетте «шындыққа қол жеткізу» терминінің заңдылығына қатысты пікірлер де орын алды.
Жекелеген авторлар қылмыстық процесте шындыққа қол жеткізілмейді, дұрысында анықталады деп есептеді.
Осы еңбектің авторына мұндай түрдегі түзету елеусіз сияқты көрінеді, дегенмен шындықтың мақсат екендігін назарға  алатын  болсақ,  онда   мақсат ретінде ол анықталмайды, керісінше қол жеткізіледі.
Егер де Қазақстан Республикасы ҚІЖК-нің 24-бабының  3-бөлігінде орын алғанындай «қылмыстық істер бойынша ақиқатты анықтау үшін қажетті шаралар қолдануды» талап ететін болсақ, онда мақсатқа түзілімнің немесе тіпті міндеттің мағынасын беруден бас тартқан қисынды [7, 10 б.].
Құқықтық мағынасына зиян келтіре отырып, істің лексикалық жағына баса қылмыстық-құқықтық баға беру объективтік шындықтың мазмұнына енбейді деп есептейді.
Оған керісінше Н.А.
Пьянов уəкілетті адамның (органның) бағалауқызметініңтанымпроцесімен генетикалық өзара байланысы туралы ережені сенімді түрде дəлелдейді [9, 113 б.]..Бағалау қызметі əрекетті бағалаумен қатар жүреді.
Сондықтан, бағалау-қылмыстық процестегі объективті  шындықтың  ажырамас бөлігі болып табылады.
60-шы жылдардың басында «материалдық шындық» терминінің орындылығы туралы мəселе талқыланды.
Оны қылмыстық-процессуалдық ғылымға енгізу барысында кеңес құқығындағы шындық ұғымын    буржуазиялық    құқықтағы    формальды  шындық  ұғымынан   шектеуге  байланысты болғандығын айту қажет.
Осы заманғы ғылым   «объективтік   шындық»   ұғымын  жиі қолданады, дегенмен, бұл орайда «объективтік шындық» жəне «материалдық шындық» ұғымдарының мағыналық бірлігін жалпы көпшілік мақұлдаған деп есептелінеді (бұл туралы М.С.
Строговичтің, В.В.
Лазаревтің, С.С.
Алексеевтің, П.Ф.
Пашкевичтің, П.С.
Элькиндтің еңбектерінде айтылған).
Оның үстіне шындық «объективтілік» ұғымы мазмұнымен байланыссыз түсіндірілуі мүмкін емес..Дəлелдеменің түсінігі қылмыстық  іс жүргізу кодексінің 115 бабында: «Оның негізінде  анықтаушы,  тергеуші,  прокурор,  сот осы кодексте белгіленген тəртіппен Қазақстан Республикасының Қылмыстық кодексінде көзделген əрекеттердің болғандығын немесе болмағандығын, айыпталушының бұл əрекетті жасағандығын немесе жасамағандығын жəне айыпталушының кінəлілігін не кінəлі емес екендігін, сондай-ақ істі дұрыс шешу үшін маңызы бар өзге де мəн-жайларды анықтайтын заңды түрде алынған фактілі деректер қылмыстық іс бойынша дəлелдемелер болып табылады» деп берілген..Қылмыс оқиғасы өткен шақта болған себептен тергеу мен сотқа қылмыстық істің жағдайы мен фактілі мəн-жайларын тікелей қабылдай алмайды.
Іске маңызы бар кез-келген факт дəлелденуге тиісті жəне осы фактінің толықтығы, жағдайлары толық дұрыс анықталуға қажет..М.С.
Строгович  айтқандай:  «Қылмысты ашу жəне қылмыскерді əшкерелеу, бұл дəлелдемелерді табу, қылмыстың оқиғасын шынайы анықтап, қылмысты жасаған адамды заңды жауапкершілікке тартуға мүмкіндік береді, оның кінəлілігін анықтайды, оған лайықты жазасын қолдануға көмектеседі» [8, 227 б.]..Дəлелдеудің басты мақсаты болып, сотқа берілген құжаттардың қайсысы соттық дəлелдеме болатынын жəне сот шешім шығарған кезде қолданылу мүмкіндігі шешіледі.
Белгілі бір істер бойынша дəлелдеу нақты бір фактілер жəне жағдайлармен, уақыт жəне кеңістікпен шектенеді.
Бұл дəлелдемелерді жинау, тексеру жəне бағалаудан тұрады..Қылмыстық іс жүргізуде дəлелдеу танымның ерекше əдістерімен сипатталады, себебі құқық қолдану уақытында осы əрекеттер арнайы сипатта болады..Қылмыстық іс жүргізуде дəлелдеу ретінде қылмыстық іс жүргізу заңдарына сəйкес алдын-ала   тергеу   органдарының   жəне   соттың қылмыстық сот өндірісінің мəселелерін заңды, негізделген жəне əділ шешу үшін маңызы бар мəн-жайларды анықтау мақсатында дəлелдемелерді жинаудан, зерттеуден, дəлелдемелерді пайдалануға қабылдаудан тұрады.
Дəлелдеу:.а) дəлелдемелерді тікелей зерттеу арқылы тексеру, істің  мəн-жайларымен  салыстыру, жаңа дəлелдемелерді табу жəне олар бойынша шешімдер алу;.б) дəлелдемелерді бағалау, яғни олардың шынайылығы жөнінде ой қалыптастырудан тұрады..Сот тергеуіндегі дəлелдеудің нақты мазмұны болып дəлелдеу затының құрамы болатын, ақиқатты білу үшін маңызы бар фактілермен жағдайларды анықтау табылады.
Сондықтан соттағы дəлелдеу басты сот талқылауына қатысушылардың іс бойынша дəлелдемелердің, фактілердің жəне жағдайларды тексеру, анықтау жəне бағалау жөнінде белсенді зерттеу қызметі..Танымдардың жалпы танымы бойынша дəлелдеу процесі мен іс бойынша ақиқатты анықтау, бір-бірімен тығыз байланысты процесс.
Бұл қызмет, кез-келген танымдық қызмет сияқты, нақты логикалық ережелер мен материалистік диалектика заңдарына бағынады.
Дəлелдеу уақытында жиналған фактілі құжаттар..Тексеру, талдау, бағалау жəне негіздеу осының негізінде сəйкесінше зерттелетін мəнжай жəне айыпталушының оған қатысы жөнінде шешім шығарылады....