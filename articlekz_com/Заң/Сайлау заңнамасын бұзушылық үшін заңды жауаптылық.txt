Соттар мен прокуратура  органдары  сайлау комиссиялары мүшелерiнiң, азаматтардың, заңда белгiленген тәртiппен тiркелген қоғамдық бiрлестiктер өкiлдерiнiң дауыс берудi өткiзуге қатысты, сондай-ақ сайлау туралы заңдардың бұзылуы жөнiндегi сайлауды әзiрлеу мен өткiзу кезеңiнде келiп түскен арыздарын қарап, оларды бес күн мерзiмде, ал дауыс беру алдындағы бес күнге жетпейтiн уақыт iшiнде және дауыс беру күнi келiп түскендерiн дереу қарауға мiндеттi..Жергiлiктi мемлекеттiк басқару және өзiнөзi басқару органдарының, кәсiпорындар мен ұйымдардың, олардың лауазымды адамдарының сайлау туралы заңдарды бұзатын шешiмдерi мен iс-әрекеттерiне сотқа шағым жасалады.
Соттар, прокуратура  органдары  мен  сайлау комиссиялары өз жұмысын сайлау процесi кезiнде, оның iшiнде демалыс күндерi және сайлау өтетiн күнi, шағымдарды қабылдау мен қарауды сайлау туралы конституциялық заңда белгiленген мерзiмде қамтамасыз ететiндей етiп ұйымдастырады.
Азаматтар мен ұйымдардың сайлау заңнамасын бұзушылықтар туралы өтiнiштерiн, егер сайлау туралы конституциялық заңда өзгеше көзделмесе, сайлау комиссиялары шағым түскен күннен бастап бес күннiң iшiнде қарайды.
Сайлау комиссиясының және оның мүшелерiнiң шешiмдерi мен iс-әрекеттерiне (әрекетсiздiгiне) жасалған шағымды, егер сайлау туралы конституциялық заңда өзгеше көзделмесе, жоғары тұрған комиссия шағым түскен күннен бастап үш күннiң iшiнде қарайды..Азаматтардың сайлау құқықтарының сақталуының маңызды кепілі сайлау туралы заңның талаптарын бұзған тұлғаларға заңда көзделген жауаптылық шараларының қолданылуы болып табылады..Сайлау туралы конституциялық заңда азаматтардың сайлау құқығын бұзу қылмыстық немесе  әкімшілік  жауаптылықты  тудыратыны туралы ғана айтылған.
Ал мұндай құқық бұзушылықтардың толық тізімі, сипаты және нақты жауаптылық шаралары Қазақстан Республикасының қылмыстық кодексінде және әкімшілік құқық бұзушылықтар туралы кодексінде қарастырылған..Заңдарда сайлау туралы заңнаманы бұзушылық үшін қылмыстық, әкімшілік және конституциялық құқықтық жауаптылық шаралары көзделген..Конституциялық құқықтық жауаптылықтың (яғни, сайлау құқығы бойынша жауаптылықтың) ерекшелігі мұнда жеке тұлғалармен (азаматтармен) бірге ұжымдық субъектілердің де (яғни сайлау комиссияларының, заңды тұлғалардың) жауаптылығы көзделген..Қылмыстық заң бойынша сайлау туралы заңнаманы бұзушылық үшін тек жеке жауаптылық көзделген..Сайлау комиссияларының жария конституциялық құқықтық жауаптылығы сайлау туралы конституциялық заңның 10-бабының 7-тармағында қарастырылған, мұнда «сайлау комиссиясының қызметi сайлау комиссиясын құратын органның шешiмi бойынша немесе жоғары тұрған сайлау комиссиясы өтiнiшiнiң негiзiнде сот шешiмiмен тоқтатылуы мүмкiн» делінген..Конституциялық құқықтық жауаптылық, сондай-ақ, кандидаттар мен сайлау процесінің өзге де қатысушылары үшін де қарастырылған.
Сайлау туралы конституциялық заңның талаптарына сәйкес, кандидаттың өз кандидатурасын ұсыну бойынша ережелерді бұзуы, тіркеу үшін қажетті құжаттарды өткізбеуі, Конституция мен сайлау туралы Конституциялық заңда көзделген талаптарға сай келмеуі, кандидаттың сайлау алдындағы науқанға лауазымдық не қызмет жағдайын пайдалануы және заңда көзделген өзге де жағдайларда сайлау комиссиясы кандидатты тіркеуден бас тартуы не кандидатты тіркеу туралы шешімін өзгертуі мүмкін..Сайлау туралы Конституциялық заңның 50-бабының нормаларына сәйкес, тұлға:.Сайлау туралы Конституциялық заңның талаптарын бұзушылық анықталған жағдайда, кандидатты тіркеуден бас тарту не кандидатты тіркеу туралы шешімді өзгертуді қоспағанда, кандидаттарға ескерту жасалады, ал сайлау туралы заңнаманы қайта бұзушылық анықталғанда тиісті сайлау комиссиясы кандидатты, партиялық тізімді тіркеу туралы шешімді жоя алады..30 қаңтар 2001 жылы қабылданған Қазақстан Республикасының әкімшілік құқық бұзушылықтар туралы кодексінің 11-тарауында азаматтардың сайлау құқықтарына қол сұғатын құқық бұзушылықтар үшін әкімшілік жауаптылық қарастырылған..Әкімшілік құқық бұзушылықтар туралы кодекстің «Азаматтардың сайлау құқықтарына қол сұғатын әкімшілік құқық бұзушылықтар» деп аталатын 11тарауының 98-110-баптарында азаматтардың төмендегі сайлау құқықтарына қол сұғатын құқық бұзушылықтар үшін әкімшілік жауаптылық көзделген:.13)Басредактордың,журналистiң,бұқаралық ақпарат құралдары редакциясы лауазымды адамының сайлау заңдарында (республикалық референдум туралы заңдарда) көзделген сайлау алдындағы үгiт жүргiзу шарттарын бұзуы, азаматтар мен лауазымды адамдарға айлық есептiк көрсеткiштiң жиырмадан отызға дейiнгi мөлшерiнде, заңды тұлғаларға отыздан алпыс беске дейiнгi мөлшерiнде айыппұл салуға әкеп соғады (105-бап);.Сайлау туралы конституциялық заңның 50-бабының 1-тармағына сәйкес, тұлға мынадай жағдайда қылмыстық жауаптылыққа тартылады:.Сайлау туралы заңды бұзушылық үшін қылмыстық жауаптылық Қазақстан Республикасы Қылмыстық кодексінің 146 және 147-баптарында қарастырылған..Қылмыстық   кодекстің    146-бабы    сайлау құқығын жүзеге асыруға немесе сайлау комиссиясының жұмысына кедергі келтіруді қылмыстық жазаланатын әрекет деп таниды..Бұл әрекеттер лауазымдық немесе қызмет жағдайының артықшылықтарын пайдалану, зорлық-зомбылық жасау, алдау, күш қолдану немесе күш қолданамын деп қорқыту, сатып алу жолымен, топтасып жасау, алдын ала сөз байласу, ұйымдасып жасау сияқты іс-әрекеттермен байланысты болуына қарай қылмыстық заң айыппұл мөлшері мен бас бостандығынан айырудың әртүрлі мерзімін қарастырады..Қылмыстық кодекстің 146-бабы, сонымен қатар электрондық сайлау жүйесiнiң жұмыс iстеуiнiң  белгiленген  тәртібін  бұзу   жолымен жасалған әрекеттер үшін де қылмыстық жауаптылықты қарастырады..Қылмыстық кодекстің 146-бабының 1-тармағына сәйкес сайлаушының өзiнiң сайлау құқығын немесе референдумға қатысу құқығын еркiн жүзеге асыруына кедергi  жасау, сондайақ сайлау комиссияларының немесе референдум жүргiзу жөніндегі комиссияның жұмысына заңсыз араласу және дауыс беруге, кандидатты, партиялық тiзiмдердi тiркеуге, дауыстарды санауға және сайлаудағы немесе референдумдағы дауыс беру нәтижелерiн анықтауға байланысты мiндеттерiн атқаруына кедергi жасау елуден жүз айлық есептiк көрсеткiшке дейiнгi мөлшерде айыппұл салуға, не жүз жиырмадан жүз сексен сағатқа дейiнгi мерзiмге қоғамдық жұмыстарға тартуға, не бiр жылға дейiнгi мерзiмге түзеу жұмыстарына жазаланады..Қылмыстық кодекстің 146-бабының 2-тармағына сәйкес дәл сол әрекеттер:.а) пара берiп сатып алумен, алдаумен, күш қолданып не оны қолданамын деп қорқытумен сабақтасса;.б) адам өзiнiң лауазымын немесе қызмет бабын пайдалана отырып, жасаса;.в) адамдар тобының алдын ала сөз байласуы бойынша немесе ұйымдасқан топпен жасалса;.г) электрондық сайлау жүйесiнiң жұмыс iстеуiнiң белгiленген тәртібін бұзу жолымен жасалса, екi жүзден бес жүз айлық есептiк көрсеткiшке дейiнгi мөлшерде айыппұл салуға не бiр жылдан екi жылға дейiнгi мерзiмге түзеу жұмыстарына, не бес жылға дейiнгi мерзiмге бас бостандығын шектеуге, не дәл сол мерзiмге бас бостандығынан айыруға жазаланады..Қылмыстық   кодекстің    147-бабы    сайлау құжаттарын, референдум құжаттарын бұрмалау немесе дауыстарды қате есептеу үшін қылмыстық жауаптылықты қарастырады..Қылмыстық кодекстің 147-бабының 1-тармағына сәйкес сайлау құжаттарын  немесе референдум құжаттарын бұрмалау, бюллетеньге жалған жазбалар немесе қол қойылған парақтар енгізу, дауыстарды көпе-көрiнеу қате есептеу не сайлаудың нәтижелерiн немесе референдум қорытындыларын көпе-көрiнеу дұрыс айқындамау, не дауыс  беру  құпиясын  бұзу, егер осы әрекеттердi Қазақстан Республикасы Президентiне кандидаттың сенiмдi өкiлi немесе депутаттыққа кандидаттың сенiмдi өкiлi жасаса, сол сияқты сайлау комиссиясының немесе референдум жүргiзу жөніндегі комиссияның мүшесi жасаса, екi жүзден бес жүз айлық есептiк көрсеткiшке дейiнгi мөлшерде айыппұл салуға не екi жылға дейiнгi мерзiмге түзеу жұмыстарына, не үш жылға дейiнгi мерзiмге белгiлi бiр лауазымдарды атқару немесе белгiлi бiр қызметпен айналысу құқығынан айырып немесе онсыз төрт жылға дейiнгi мерзiмге бас бостандығынан айыруға жазаланады..Қылмыстық кодекстің 147-бабының 2-тармағына сәйкес электрондық сайлау жүйесiнiң жұмыс iстеуiнiң белгiленген тәртібін бұзу жолымен жасалған дәл сол әрекеттер жеті жылға дейінгі мерзімге бас бостандығынан айыруға жазаланады..Қорыта келе, төмендегідей тұжырым жасауға болады, яғни сайлау құқықтық қатынастарындағы азаматтардың сайлау құқықтарының сақталуының конституциялық кепілдігі – сайлау туралы заңның талаптарын бұзған тұлғаларға заңда көзделген жауаптылық шараларының қолданылуы болып табылады..Қазақстан Республикасының сайлау туралы конституциялық заңына сәйкес азаматтардың сайлау құқығын бұзу қылмыстық немесе әкімшілік жауаптылықты тудырады, ал мұндай құқық бұзушылықтардың толық тізімі, сипаты және нақты жауаптылық шаралары Қазақстан Республикасының  қылмыстық   кодексінде және әкімшілік құқық бұзушылықтар туралы кодексінде қарастырылған.
Ескере кететін жай, конституциялық құқықтық жауаптылықтың яғни, сайлау құқығы бойынша жауаптылықтың ерекшелігі мұнда жеке тұлғалармен (азаматтармен) бірге ұжымдық субъектілердің де (яғни, сайлау комиссияларының, заңды тұлғалардың) жауаптылығы көзделген....Әдебиеттер...