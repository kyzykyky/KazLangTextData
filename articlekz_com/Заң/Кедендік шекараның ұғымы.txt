Кедендік шекара ұғымы кеден құқығының басты санаттарының бірі болып табылады жəне бұл санат кеден аумағы ұғымымен əрқашан қатар жүреді жəне белгілі бір тұтастықты құрайды.
Кедендік шекара мəселесі кеңестік құқықтану ғылымында объективтік себептерге байланысты маңызды болмағанын айтып кеткен жөн.
Мұның ең басты себебі Кеңес Одағының кедендік шекаралары мемлекеттік шекаралармен толық сəйкес келетін, ал темір перденің болуы жағдайында тек қатал шектелген субъектілер саны ғана (олар мамандандырылған сыртқы сауда ұйымдар еді) кедендік шекарадан тауарларды өткізуді көздейтін экспорттық-импорттық операциялар жүргізу құқығына ие болатын.
Алайда жағдай Кеңес Одағының ыдырауы алдында күрт өзгерді, өйткені сыртқы сауда операцияларын жүзеге асырудың бұрыңғы шаруашылық механизмін бір қалыпта ұстап отыруға жəне тұтынушы нарығын толтыруға дəрменсіз саяси режим 1980-шы жылдардың аяғында кəсіпкерлікпен айналысатын барлық субъектілерге экспорттық-импорттық операциялар жүргізу құқығын беріп, КСРО-ның кедендік шекараларын ашуға мəжбүр болды.
Қарайған жылдар бойы келе жатқан сыртқы сауданың мемлекеттік монополиясын жойған бұл шешім КСРО Министрлер Кеңесінің 28 ақпан 1989 жылғы №191 Қаулысымен ресімделді [1]..Түбегейлі өзгерген жағдайға сай келмеген 1964 жылғы КСРО-ның бұрыңғы Кеден  кодексі  [2] 26 наурыз 1991 жылы қабылданған [3] жəне 1991 жылдың 1 шілдесі күнінен бастап күшіне енгізілген КСРО-ның жаңа Кедендік кодексімен ауыстырылды [4]..1964 жылғы Кеден кодексіне қарағанда 1991 жылғы Кодекс КСРО-ның кедендік аумағы мен оның кеден шекарасына бөлек бір бапты арнады (2 бап).
Кеден кодексінің бұл бабы төрт бөліктен құралды жəне КСРО-ның кеден аумағының құрамы мен оның шегін белгілейтін кеден шекараларына байланысты бірнеше маңызды ережені бекітті.
Сонымен 1991жылғы КСРО Кеден кодексінің 2-ші бабымен енгізілген маңызды ережелердің ішінен келесілерді ерекше атап өту керек:.КСРО кеден аумағының жалпы режимінен бөлек бірінші айрықша ереже халықаралық  құқыққа  тікелей байланысты екендігі назар аудартады.
Мəселен, КСРО кеден аумағының құрамына КСРО-ның экономикалық аймағында құрылған жасанды аралдардың, қондырғылар мен құрылыстардың енгізілуі (2 баптың 3 бөлімі) 1982 жылғы Теңіз құқығы бойынша БҰҰ Конвенциясына негізделген.
Атап айтқанда, Конвенцияның 56 бабындағы 1 «b (i)» тармағы бойынша жағалаудағы мемлекеттің айрықша экономикалық аймақта «жасанды аралдарды, қондырғылар мен құрылыстарды құру жəне пайдалану» жағынан юрисдикциясы бар [5]..Екінші айрықша ереже мемлекеттің аумағында заңды тұлғаларды тіркеу, салық салу жəне өзге де маңызды мəселелер аясында шаруашылық (кəсіпкерлік) қызметті жүзеге асырудың ерекше құқықтық режимі қолданылатын еркін (немесе арнайы) экономикалық аймақтарды (ЕЭА) құру мүмкіндігіне байланысты.
Кеден ісі аясына қатысты ЕЭА барлық аумағында еркін кеден аймағы режимі орнатылады жəне бұл режим бойынша шетелден əкелінетін тауарларды барлық кеден баждарынан толық босатуға дейін баратын оларды кедендік ресімдеудің жеңілдетілген тəртібі қолданылады..1991 жылғы КСРО Кеден кодексі Кеңес Одағының ыдырағанынан кейін біршама уақыт қолданыста болды, нақты айтқанда бұрыңғы кеңестік республикалар өздерінің ұлттық кеден кодестерін қабылдағанға дейін.
Сонымен қатар, бұрыңғы Кеңес Одағының орнында пайда болған жаңа тəуелсіз мемлекеттердің кеден ісі туралы заңдарында кеден аумағы мен кедендік шекара анықтамалары 1991 жылғы КСРО Кеден кодексіндегі құрылымды сақтап қалды.
Мысалы, 1993 жылдың 21 маусымында қабылданған Ресей Федерациясының (РФ) Кеден кодексінде [6] жəне 1995 жылдың 20 шілдесіндегі «Қазақстан Республикасындағы кеден ісі туралы» ҚР Заңында [7] кеден аумағы мен кедендік шекараға арналған мазмұны бірдей 3-ші бап былайша тұжырымдалған:.1991 жылғы КСРО Кеден кодексіне қарағанда келітірлген жағдайларда жаңалықтардың пайда болғанын байқауға болады, атап айтқанда:.Келтірілген заңи ережелер кедендік шекараның тиісті ғылыми анықтамалары үшін негіз болды.
Мəселен, анықтамалық əдебиеттердің бірқатарында кедендік шекара ұғымы, бір жағынан, «мемлекет кеден аумағының шегі, сондай-ақ еркін кеден аймақтары мен еркін қоймалардың периметрлері» ретінде, екінші жағынан – мемлекеттің кеден аумағының шекарасы ретінде берілген [9].
Басқа басылымдарда кедендік шекара мемлекеттің «кедендік аумағын шектейтін шартты сызық» ретінде [10], үшіншілерінде – «бірыңғай кедендік заңнама қолданылатын жəне сыртқы сауданың бірыңғай статистикалық есебі жүргізілетін аумақ шекарасы» ретінде ұсынылған [11, 30-б.]..Кейбір энциклопедиялық сөздіктерде кедендік шекараның құқықтық мəнінің бірнеше мағынасы бірден берілген, мысалы:.Келтірілген анықтаманың бірінші баламасында кедендік шекараны қолданыстағы кеден заңнамасы мен сыртқы сауданың статистикалық есебінің біртұтастығы арқылы анықтау мəселесі көтерілген..Екінші баламада кедендік шекара анықтамасы кедендік декларация толтыру жəне  кеден  баждарын төлеу қажеттілігі арқылы анықталады.
Алайда бірніші жағдайда да, екінші баламада да кедендік шекараның құқықтық мəні мемлекет егемендігі əрекетінің кеңістіктегі шегіне тіреледі..Үшінші жəне төртінші тармақтарда мемлекеттің кедендік шекарасының құрамы анықталады.
КСРО орнынан пайда болған жаңа тəуелсіз мемлекеттердің екінші буын кеден кодестерінде кеден аумағы мен кедендік шекара жөніндегі норма кейбір өзгерістерге ұшырады.
Мəселен, 2003 жылдың 5 наурыз күні қабылданған Қазақстан Республикасының Кеден кодексінде қарастырылып отырған мəселеге арналған 6-шы бап келесі жаңалықтарға ие болды [13]:.Сонымен, кеден аумағы мен кедендік шекараға арналған норманың көп өзгерістерін қолданылатын ұғымдарды айқындау қажеттілігімен түсіндіруге болады..2003 жылдың 28 мамыр күні Ресейдің жаңа Кеден кодексі қабылданды жəне оның құрамындағы 2-ші бап кеден аумағы мен кедендік шекараға арналды [14].
Бұл бап Қазақстанның жаңа Кеден кодексіне ұқсас жаңалықтарды енгізді, бірақ оның өз ерекшеліктері де бар еді, атап айтқанда:.Сонымен, РФ Кеден кодексінің 2-ші бабы бұрыңғы редакцияға қарағанда екі жақты түсіндіруге кез келген мүмкіндіктердің алдын алатын жəне оны дұрысырақ мазмұндайтын бірқатар нақтылаушы белгілер енгізген.
Бұл жағынан ресейлік Кеден кодексінің нормасы қазақстандық баламаға қарағанда біршама артықшылықтары бар.
Сонымен бірге, қазақстандық кодекстің маңызды артықшылығы ресейлік кодексте кездеспейтін кедендік шекараның дефинициясын енгізу екендігін басып көрсеткіміз келеді..Демек, жоғарыда көрсетілген жайлардың барлығын ескере отырып мынадай қорытындылар жасауға болады:.Көрсетілген жағдайларды ескере отырып, кеден шекарасы ұғымының мынадай анықтамасын ұсынамыз: «кеден шекарасы» - кеден ісі саласындағы мемлекет егемендігі таратылатын мемлекеттің кеден аумағының шегін, еркін экономикалық аймақтардың периметрлерін, сондай-ақ жағалаудағы мемлекеттің юрисдикциясы таратылатын мемлекеттік шекаралардың сыртында орналасқан кейбір аумақтардың телімдерін анықтайтын сызық жəне оның үстімен өтетін шартты тік үстірт..Ұсынып отырған анықтамамыз бір жағынан заңнама ережелерін, екінші жағынан құқықтық ғылымның жетістіктерін ұштастырып, кеден шкарасының неғұрлым толық түсінігін бере алады деген сенімдеміз....Әдебиеттер.Минск: «Интер-Дайджест», 1998.
– С.308..