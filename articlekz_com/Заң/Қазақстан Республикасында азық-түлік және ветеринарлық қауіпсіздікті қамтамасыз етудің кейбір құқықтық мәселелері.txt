Азық-түлік қауіпсіздігі еліміздің ұлттық қауіпсіздігінің   бір   бөлігі    болып   табылады, себебі бірде-бір мемлекет халықтық сапалы тамақ өнімдеріне деген сұранысын қанағаттандырмастан, ұлттық, соның ішінде экономикалық қауіпсізідігін қамтамасыз етуі мүмкін емес..Қазақстан Республикасының Елбасы өзінің халқына кезекті жолдауында: «Әлемдік халық саны өсуінің жоғары қарқыны азық-түлік проблемасын   күрт   шиеленістіріп   отыр.
Бүгіннің өзінде әлемде миллиондаған адам аштыққа ұшырап, миллиардқа жуық адам тағамның ұдайы жетіспеушілігін бастан кешіруде.
Тамақ өнімдерін өндіруде революциялық өзгерістер жасамаса, осынау үрейлі цифрлар тек өсе түспек.
Біз үшін бұл сын-қатер астарында орасан зор мүмкіндіктер бар.
Біз қазірдің өзінде астық дақылдарын аса ірі экспорттаушылар қатарына ендік.
Бізде аса ірі экологиялық таза аумақтар бар және экологиялық таза тағам өнімдерін шығара аламыз.Ауыл  шаруашылығы өнеркәсібінде сапалы секіріс жасау толықтай қолымыздағы нәрсе.
Бұл үшін бізге жаңа тұрпаттағы мемлекеттік ой-сана қажет болады», деген болатын [1]..Қазіргі таңда азық-түлік қауіпсіздігі, халықты сапалы және қауіпсіз тамақ өнімдерімен қамтамасызетуөтекүрделіжәнеөзектімәселеболып келеді.
Бұл еліміздің ұлттық қауіпсіздігінің бір бөлігі, себебі бірде-бір мемлекет халықтың сапалы тамақ өнімдеріне деген сұранысын қанағаттандырмай, ұлттық, соның ішінде экономикалық қауіпсіздігін қамтамасыз етуі мүмкін емес.
Халықтың азық-түлік қауіпсіздігін қамтамасыз етпей тұрып, елдің экономикалық, саяси немесе ұлттық қауіпсіздігін қамтамасыз ету туралы айту, әрине, оңайға соқпайды.
Сондықтан да мемлекетіміздегі азық-түлік қауіпсіздігін толыққанды қамтамасыз ету мәселесі, менің ойымша, еліміздің Ата Заңы – Қазақстан Республикасының Конституциясынан бастау алуы қажет.
Оның адам және азамат туралы тарауына адам мен азаматтың сапалы және қауіпсіз тамақ өнімдеріне деген құқығын толыққанды бекіткен жөн.
Тек осы жағдайда мемлекетіміздің көптеген заңнамалық актілерінде, техникалық регламенттерінде бекітілген азық-түлік және тамақ өнімдерінің сапасы мен қауіпсіздігіне қол жеткізе аламыз..Гендіктүрлендірілгенөнімдердіпайдалану проблемалары.
Азық-түлік қауіпсіздігін қамтамасыз   ету жүйесінің тұрақтылық көрсеткіші тамақ өнімдерінің қауіпсіздігі, яғни тамақ өнiмдерiнiң оларды әдеттегi жағдайда пайдалану кезiнде зиянды болып табылмайтындығы, қазiргi және келешек ұрпақтың денсаулығына қауiп туғызбайтындығына негiзделген сенімділік пен сапаның болуы.
Соңғы жылдары бұл мәселе өзінің маңыздылығын көрсетуде.
Себебі тамақ өнімдерінің отандық нарығына түсетін өнімдер сапасының төмендігі байқалуда.
Сақтау мерзімі өткен, адам денсаулығының қауіпсіздігіне жауап бермейтін, көп жағдайда генетикалық түрлендірілген шикізаттардан жасалған импортты өнімдер саудаға түсуде.
Бұл гендік инженерия әдістері арқылы алынған, өсімдіктен немесе жануардан алынатын шикізат пен азық-түлік.
Қазақстан Республикасының 2007 жылғы 21 шілдедегі «Азық-түлік өнімдерінің қауіпсіздігі туралы» Заңында ГМӨ не екені жөнінде түсінік берілген: «Генетикалық модификацияланған объекті дегеніміз – гендік-инженерия биотехнологиясы көмегімен алынған өсімдіктер, мал және микроорганизмдерді генетикалық түрлендірілген, ал олардан өңделген өнімдерді трансгендік тағамдық өнімдер немесе генетикалық модифицирленген (ГМК) көздер деп атайды.
Әрине, айтылған жайттар ұрпағымыздың болашағына кері әсерін тигізбей қоймайды.
Мұндай факторлардың орын алуы тамақөнімдерініңсапасынамемлекеттікбақылау мен қадағалау жүйесінің осалдығынан болып отыр, яғни елімізге әкелінетін тамақ өнімдеріне, балалар тамақтарына, гендік түрлендірілген организмдердің, тамақ қоспалары мен бояғыштардың, биологиялық белсенді қоспалардың айналымына әлі де болса бақылаудың күшейтілуін талап етеді.
Өкінішке орай, елімізде ГМӨ импорты бойынша статистика жүргізілмейді.
Қазақстанда зиянды генетикалық модификацияланған өнімдерден сақтандыратын заң қажет.
Бұл бүгінгі қоғамда өзекті болып отырған мәселелердің бірі.
ГМӨ бақылау бойынша төменгідей қажетті іс-шаралар:.Ауылшаруашылық өнімдерін өндірудің құқықтық мәселелері.
Қазақстан Республикасында агроөнеркәсіптік кешенді дамыту жөніндегі 2013-2020 жылдарға арналған «Агробизнес-2020»  бағдарламасын  бекіту  туралы Қазақстан Республикасы Үкіметінің 2013 жылғы 18 ақпандағы № 151 қаулысына сәйкес, ауылшаруашылық өнімдерін қайта өңдеу секторының дамуын негізгі тежеуші факторлар мыналар болып табылады:.Осы арада техникалық регламенттердің талаптарына сәйкестігіне, оның ішінде жасанды тауарлардың (декларацияланбайтын өсімдік майлары, соя қоспалары  және басқа  да  алмастырғыштар,консерванттар, хош иістендіргіштер, бояғыштар, т.б.) болуына зертханалық талдауды жүргізе отырып, тамақ өнімдерінің қауіпсіздігі мен сапасына қатысты мемлекеттік бақылауды күшейту қажет.
Өз кезегінде бұл қолданыстағы техникалық регламенттерді метрологиялық сараптау жүргізуді  және  жетіспейтін  сынақ зертханаларын салу және жаңғырту, олардың материалдықтехникалық базасын нығайту, сондай-ақ сынақтар стандарттары мен әдістемелерін әзірлеу бойынша шаралар қабылдауды талап ететін болады [2]..Үкіметтік емес ұйымдарға нарықта қолдан жасалған тамақ өнімдерін анықтау жөніндегі ісшаралар жүргізу құқығын беретін мәртебе беру мүмкіндігін пысықтау қажет..Нарықты қорғау жөніндегі іс-шаралар идеологиялық қолдаумен нығайтылуы  тиіс.
Бұл үшін отандық тамақ өнімдерін тұтынуды насихаттау және халықтың отандық өнімдерге сенімділігін арттыру бойынша кең ауқымды науқан жүргізу қажет..Қазіргі уақытта тамақ өнімдерінің сапасына мемлекеттік бақылау мен қадағалау функциялары Денсаулық сақтау министрлігінің, Индустрия  және  жаңа  технологиялар министрлігінің техникалық реттеу және метрология комитетінің, санитарлық-эпидемиялогиялық қызметтің және ветеринарлық қызмет арасында бөлініп кеткен.
Осы жағдайда аталған органдар бір-бірінің қызметін қайталау жағдайлары орын алған.
Бұл отандық тауар өндірушілерді тығырыққа әкеліп соқтырып, олардың шығарған өнімдерінің бағасын негізсіз жоғарылатуға әкеп соғады.
Мәселен, қазіргі кезде әлеуметтік маңызы бар азық-түлік тауарларының бағасы тізгінсіз кетті десек болады.
ҚР Статистика Агенттігінің мәліметтері бойынша жармалар (+38,4%), сұйық май (+96,8%), сүт және сүт өнімдері (+28,8%).
Өзге де өнімдер 50 пайызға дейін қымбаттаған [7].
Әлеуметтік маңызы бар азық-түлік тауарлары Қазақстан Республикасы Үкіметінің 2010 жылғы 1 наурыздағы № 145 Қаулысына сәйкес, тізбесін Қазақстан Республикасының Үкіметі бекітетін, белсенді әрі салауатты өмірді сақтау үшін адам ағзасының негізгі тағамдық өнімдерге және энергияға қажеттіліктерін қанағаттандыруды көздейтін азық-түлік тауарлары болып табылады [3].
Сол себептен осы салада азық-түлік түлік қауіпсіздігін қамтамасыз ету басқармасын құру қажет.
Оның құзіретіне, еліміздегі тамақ өнімдерін өндіру, қайта өңдеу, ұқсату мен өткізу саласын бақылау мен қадағалау қызметін беру қажет..Қазақстанның азық-түлік қауіпсіздігін қамтамасыз ету үшін мәселелердің бірі, ол қолданыстағы нормативтік-құқықтық қамтамасыз етілу деңгейін жоғарылату.
Атап кету керек, өзге экономикасы дамыған мемлекеттерде азықтүлік қауіпсіздігін қамтамасыз ету үшін арнайы кешендінормативтікқұқықтықактініңқабылдану жағдайы орын алған.
Көршілес мемлекет Ресейде 2010 жылдың ақпан айында Азық-түлік доктринасы қабылданды, ал оның федеративтік субъектілерінде азық-түлік қауіпсіздігін қамтамасыз ету заңнамасы қабылданған [4].
Қазіргі кезде Қазақстанда «Тамақ өнімдерінің қауіпсіздігі туралы» заң қабылданып, осы заңды жүзеге асыруға байланысты  20-дан астам Үкіметтің қаулылары, Денсаулық сақтау министрлігінің, Ауылшаруашылығы министрлігінің нұсқаулықтары мен бұйрықтары қабылданды, бірқатар заңнамаларға өзгерістер мен толықтырулар енгізілді.
Бірақ бұл актілер азық-түлік қауіпсіздігін қамтамасыз ету қатынастарын жанама реттегендіктен,арнайы «Азық-түлік қауіпсіздігін қамтамасыз ету» заңын қабылдаудың өткір қажеттілігі бар.
Аталған заңда азық-түлік түлік қауіпсіздігін қамтамасыз етудің қағидалары, бағыттары, мақсаттары мен міндеттері, азық-түлік түлік қауіпсіздігін қамтамасыз етуді ұйымдастыру, атап айтсақ, азық-түлік қауіпсіздік жағдайының мониторингісі, азық-түлік түлік қауіпсіздігін қамтамасыз етуді қаржыландыру, азықтың сұранысы мен ұсынысын бағалау, азық-түлік түлік қауіпсіздігін қамтамасыз ету қатынастарын мемлекеттік реттеу, осы саладағы органдардың құқықтары мен міндеттері т.б.
жайттар қарастырылуы қажет..Қазақстан Республикасындағы ветеринарлық қауіпсіздіктің құқықтық проблемалары.
Еліміздің азық түлік қауіпсіздігінің құрамдас бөлігі болып табылатын ветеринарлық қауіпсіздікті қамтамасыз ету де қазіргі таңда өзекті мәселенің бірі болып отыр.
Себебі, тұрақсыз эпизоотиялық жағдай АӨК-ні дамыту үшін негізгі қауіп болып табылады.
Шекара маңы өңірлері ауруларға неғұрлым ұшыраған, сол жерлерден инфекциялар одан әрі елдің басқа бөліктеріне тарайды.
2012 жылы жіті инфекциялық аурулардың 227 ошағы тіркелді, осының нәтижесінде Қазақстанның бірқатар облыстары үшін мал шаруашылығы өнімінің экспортына тыйым салынды.
Мәселен ірі қара малдың бруцеллезы 75038 оқиға тіркелген, ірі қара малдың лейкозы 58756 оқиға тіркелген, т.с.с.  [5].  Неғұрлым  таралған  аурулар  ІҚМ мен ҰМ бруцеллезі және  ІҚМ  лейкозы  болып табылады.
Ветеринариялық және тамақ қауіпсіздігі жүйесін дамытуды бірқатар факторлар тежеуде.
Мал басының  басым бөлігі жеке үй шаруашылықтарында ұсталады, бұл ветеринариялық бақылауды  қиындатады.
Қазіргі таңда ақпараттық жүйелер «фермадан үстелге дейінгі» өнімді бақылауды қамтамасыз етпейді, эпизоотиялық қадағалау, аурулардың пайда болу мониторингі мен болжам жүргізуге қауқарлы емес.
Малды бірдейлендіру рәсімі орталықтандырылмаған сатып алу, сырғаларды қайталау, жоғалту, сырға құнын иелерінің қайтармауы секілді бірқатар проблемалармен қиындатылған, сондай-ақ электронды бірдейлендіру жүйесі интернет желісімен қамтамасыз етілмеген ауылдық елді мекендер үшін қол жетімсіз.
Ветеринариялық  препараттарды, диагностикумдарды қатаң бақылау жоқ.
Қолданыстағы инфрақұрылым ветеринариялық қауіпсіздіктің тиісті деңгейін қамтамасыз етпейді, ветеринариялық ұйымдар (коммуналдық мемлекеттік кәсіпорындар, облыстық және аудандық ветеринариялық зертханалар) барлық қажетті жабдықпен тиісті түрде жарақталмаған.
Ветеринарлық қауіпсіздік адам өмірі мен денсаулығының болашақтағы кепілі екенін ескере отырып, оны қамтамасыз етуге байланысты келесі шараларды қолға алуымыз қажет:...Әдебиеттер...