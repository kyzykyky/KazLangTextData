Қазақстан Республикасы өз тәуелсіздігінің алғашқы күндерінен бастап құқықтық  мемлекет ретінде дамып, азаматтық қоғам институттары одан әрі қолдауға ие болып келеді.
Елбасының әрбір халыққа жолдауы мен сөз сөйлеулерінде мемлекеттік дамудың тұрақтылығының негізі болып табылатын адамдардың құқықтары мен заңды мүдделерін қорғау, заңның үстемдігін орнату мәселелерімен негізделген [1].
Оларда қылмыстық саясаттың барлық бағыттарының демократизацияланып, тиісінше ондағы ақпараттардың ашықтығы мен тұнықтығын қамтамасыз етуге бағытталған..Құқықтық саясатты ұйымдастыру деңгейіне қарап қоғамның мемлекетке деген көзқарасы қалыптасады, заңның үстемдігін қамтамасыз ету және азаматтардың мүдделерін қорғау қабілеті бағаланады.
Ал халықтың қатысуынсыз қылмыстылықтың алдын алуда жоғары нәтиежелерге қол жеткізу мүмкін емес..Демократиялық, құқықтық мемлекетте мемлекеттік органдар, қоғамдық ұйымдар мен БАҚ қылмыстылықтың алдын алу саласындағы қызметтерін сынаудың заңи шектерін анықтау, қоғамдық өмірдің мәселелерін халықтың қатысуымен шешу, мемлекеттік органдардың, БАҚ, және қоғамдық ұйымдардың қызметтерін жандандыру да өте маңызды..БҰҰ –ның экономикалық және әлеуметтік даму департаментінің рейтингі бойынша Қазақстан Республикасы «Электрондық Үкімет» (Е-Government) бағдарламасы 2010 жылы ТМД көлемінде ең үздік деп танылды [2].
Бұл мәреде Қазақстан 46 орында, Украина – 54, РФ-59, Беларусь-64 орынды иеленген.
Алғашқы бес орындардағы е-көшбасшылар: Корея, АҚШ, Канада, Ұлыбритания және Нидерланды..ICT-Marketing зерттеу компаниясының мәліметтеріне сәйкес, Қазақстан Республикасында 2009 жылдың қорытындысы бойынша Интернетті пайдаланушылардың саны - 3, 16 млн.
құрады, ол жалпы халықтың - 19, 8% құрайды.
Бір жылдың ішінде Интернеттік аудитория саны 30% астамға артты.
Сонымен қатар, 2010 жылдың 22 шілдесінен бастап Қазақстан Республикасының қылмыстық атқару мекемелерінде ондағы жазасын атқарушыларға интернетте жұмыс жасауға мүмкіндік берілді, яғни жазасын өтеушлердің ақпараттық кеңістікті пайдалануға мүмкіндіктері артты.
Бұл өз кезегінде сотталғандардың құқықтық сауатын арттыруға, әлемдік ақпарат жүйесіне енуге кең мүмкіндіктер береді..Елімізде қылмыстылықты ескерту мен күресу жүйесінде жасалып жатқан түбегейлі өзгерістерге қарамастан қылмыстылық деңгейі әлі де асқақтап, ал криминогендік ахуал әлі де болса онымен күресудегі шаралар кешенін күшейтуді талап етіп отыр.
Айталық, қылмыстылық саны 2005 жылы – 146 347 болса, 2006 жылы – 141 271, 2007 жылы – 128 064, 2008 жылы – 127 478, 2009 жылы – 121 Қылмыстылық деңгейінің шыңырау шегі тәуелсіздіктің алғашқы жылдары, яғни 1993 жылға келеді, ол жылы қылмыстардың саны 206 000 дейін жеткен болатын.
Қылмыстылық деңгейі, әсіресе Алматы қ., Шығыс-Қазақстан облысы мен Қарағанды облыстарында жоғары.
Қылмыстардың латенттілік деңгейіне байланысты ресми қылмыстық статистика жасалған барлық қылмыстарды көрсете бермейтіндігін ескерген жөн.
Сонымен қатар, бұл статистикалық нәтижелердің құқық қорғау органдарының қызметінің негізгі көрсеткіштері ретінде бағаланатындығын және оларды өздері түзетіндіктерін де естен шығармаған абзал деп ойлаймыз..Жоғарыда келтірілген көрсеткіштерден көріп отырғанымыздай қылмыстардың жалпы саны соңғы жылдарда азайғанымен, оның сапалық көрсеткіштері, яғни ауыр және аса ауыр қылмыстар деңгейі өршіп тұрғандығын байқауға болады.
Айуандықпен адам өлтіру, аса қатыгездікпен жасалған зорлық қылмыстарының, нәпсіқұмарлық сипаттағы қылмыстардың саны артып, қылмыстарды жасаудың кәсібилігі мен ұйымдасқан нысандарының көбеюі, сыбайластық сипат алуы халықты алаңдатпай қоймайтындығы белгілі.
Қылмыстардың жасалу жағдайы мен тәсілдерін теледидар мен радиохабарлар күнделікті көрермендер мен тыңдармандарға жеткізіп отыр..Бүгінде адамдардың күнделікті өмірінде бұқаралық ақпараттар құралдары (газет, журнал, теле- радио кешен және т.б.) зор маңызға ие, өйткені ол қоғамда өз орынын табуға және бекінуге, қажетті ақпараттарды алуға, әлеуметтік байланыстарды жасауға және дамытуға көмегін тигізеді, мінез-құлық бағытын анықтауға әсер етеді, жеке тұлғаның кәсіби және өзге де жеке қасиеттерін дамытуға септігін тигізеді.
Алайда, бұқаралық ақпараттар құралдары – бұл адамдардың санасына үлкен әсер ететін мықты құрал, екіжақты қару, сөз бостандығын теріс пайдалануға жол берілсе, келеңсіз салдарға соқтырады: қоғамдық сананы бұқаралық ақпарат кімнің қолында болса, солардың мүддесіне пайдалану, қоғамның көптеген бөлігіне жалған ұнамдылық, құндылық бағыттарын беру, қажетсіз дау-дамай шығару, немесе керісінше, қандай да бір құбылысқа қатысты үрей туғызу.
Сондықтан қоғамда бұқаралық ақпарат құралдары арқылы тек моралдық қағидаларға емес,  құқықтық қағидаларға негізделген хал-ахуалды туғызу өте маңызды.
Бұл ереженің, яғни бұқаралық ақпарат құралдарында қылмыстар туралы ақпараттарды жариялаудың салдары, ондағы қоғамдық ұйымдар қызметі маңызды зерттеуді талап етіп отыр.
Бұқаралық ақпарат құралдары қоғамға қарсы құбылыстың қыр-сырларын қалай объективті жариялағанына, өзектілігін, жеткізу тәсілдерін анықтағанына байланысты қылмыстылықпен күресудің тиімділігі, Қазақстан Республикасының құқықтық саясатының бағыттарының жүзеге асуы тікелей тәуелді болады..Аталмыш мәселенің өзектілігі қазіргі замануи техниканың қарыштап дамуының арқасында пайда болған әлемдік «өрмекші торы» – интернеттің жекелеген сайттарындағы аяусыздықты, қантөгісті, зорлық-зомбылықты, анайы тәрбиені насихаттайтын жолдарды ескертумен де өте маңызды.
Бұл көрсетілімдер оны қабылдаушы көрермен, тыңдаушы, оқырман, компьютерді пайдаланушы нақты қылмысты жасаудың барлық қыр-сырлары, тәсілдері, оны жасырудың жолдары туралы көрнекті ақпар алып, жол көрсетуге ие болады.
Ал бұл үдеріс өз кезегінде қоғамдағы криминогенді ахуалды одан да ушықтыратындығы хақ..Профессорлар В.Н.
Бурлаков пен Б.В.
Волженкиндердің пайымдауынша,  қылмыстылықтың алдын алу стратегиясын қылмыстылықтың даму болашағын, жалпы криминологиялық ахуалды бағалауға басқарушылық мүмкіндік беретін және қылмыстылықпен күресудің стратегиялық мақсаттарына жетудің бағыттары, тәсілдері мен шараларын қамтитын криминологиялық категория ретінде анықталады [3, 497 б.]..Қылмыстылықпен күресудің ең маңызды мазмұнды компоненттері, яғни қылмыстылықпен стратегиялық басқарудың мазмұнын құрайды:.Криминологиялық қызметті үйлестірудегі бағыттар:.2001 жылдың 18 мамырында Алматы қаласында егеменді Қазақстанда бұрын-соңды болмаған қанды  оқиға  орын  алған  болатын.  Сол  күні  таңғы  08-25  минутта  Фурманов  көшесінің  бойында.«Газель»және «Чероки» машиналарынан жауған оқтардың әсерінен (операция бар-жоғы 9 минут қана уақытты алған) «ТұранӘлем» банкінің 1 инкоссаторы қайтыс болып, 2 инкоссаторы ауыр жарақаттанады.
Банктің баспасөз қызметінің хабарлауынша шабуылдаушылардың әрекеттерінің салдарынан 17 665 000 теңге және 196 000 доллар қолды болады.
Сол уақыттағы Алматы қалалық ішкі істер басқармасының басшыларының (генерал Қ.
Қасымов, министр орынбасары генерал В.
Симачев) топшылауынша, бұл мұздай қаруланған, алдын ала дайындалған кәсіпқой кәнігі қылмыскерлердің ғана қолынан келетін залым іс еді [4, 26 б.].
Бұл қанды оқиға бұқаралық ақпарат құралдарында берілген мәліметтер арқылы көпшілік арасында үлкен пікір тудырып, бұқаралық ақпарат құралдарында қылмыскер туралы нақты шынайы деректер берген адамға – 2 млн доллар., ал құқық қорғау органдарының қызметкерлері үшін (жедел-тергеу тоыбна) – қылмыскерлерді ұстап бергені үшін 5 млн.
теңге, сондай-ақ қайтарылған табыстың 5 % беруге уәде берілді.
Бұқаралық ақпараттар құралдарында берілген қылмыскерлердің түр-тұлғасы, сыртқы белгілері  арқылы және ішкі істер қызметкерлері мен ұлттық қауіпсіздік қызметкерлерінің бірлесе қимылдауының арқасында 2 тәулікте сезіктілер анықталып, 1 аптаның ішінде қылмыстық іс толығымен ашылды..Банк ішінде ақапарат берген адамдар анықталып, осы қылмыстың нәтижесінде техникалық қауіпсіздік күшейтіліп, инкассаторлардың қарулары нығайтылды..Жоғарыда аталғандардың негізінде, келесідей қорытындылар жасауға болады:.«Ақпараттық қауіпсіздікті» немесе басқа себептерді желеу етіп, ақиқатты бүркемелеп, көптеген материалдарды бұрмалауға жол берілу қаупі әлі де жоқ емес...Әдебиеттер.