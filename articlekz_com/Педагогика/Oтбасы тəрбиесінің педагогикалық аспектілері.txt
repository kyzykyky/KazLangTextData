.Президенттің «Қазақстан – 2050» Стратегиясы: қалыптасқан мемлекеттің жаңа саяси бағыты» атты Қазақстан халқына Жолдауы — мемлекеттігімізді, экономикамызды, халықаралық беделімізді одан ары өркендетудің ұлттық бағдарламасы.
Жолдаудың «Əлеуметтік саясаттың жаңа принциптері əлеуметтік кепілдіктер мен жеке жауапкершілік» туралы негізгі үшінші тармағында көрсетілген «Ананы қорғау», «Əйелдерге қамқорлық», «Баланы қорғау» тарауларының басты мақсаты да ана мен бала құндылықтарын қорғауға арналған.
Онда: «Біз əйел затына — анаға, жарға, қызға деген қапысыз құрметті қайта оралтуға тиіспіз.
Ең алдымен, біз қыздарымыздың тəрбиесіне көп көңіл бөлуіміз керек.
Олар — болашақ жар, болашақ ана, шаңырақтағы шырақшылары» деп атап көрсетілген.
Елбасының: «Отбасында адам бойындағы асыл қасиеттер жарқырай көрініп, қалыптасады.
Отанға деген ыстық сезім-жақындарына, туған-туысқандарына деген сүйіспеншіліктен басталады» деген сөзі отбасының Отан үшін құндылығын ерекше айқындағандай [1]..Отбасы дегеніміз — кішкентай ғана əлеуметтік-психологиялық топ, оның мүшелері некелік немесе туысқандық қатынастармен, ортақ тұрмыспен жəне өзара моральдық жауапкершілікпен байланысқан, ал ондағы əлеуметтік қажеттілік қоғамның халықты нақты жəне рухани өсіріп-өндіруге деген қажеттілігінен туындайды..Үлкен энциклопедиялық сөздікте мынадай анықтама берілген: «Отбасы — некеге немесе туысқандыққа негізделген шағын топ, оның мүшелері өзара ортақ тұрмыспен, өзара көмекпен, моральдық жəне құқықтық жауапкершілікпен байланысқан» [2]..С.И.Ожеговтың «Орыс тілі сөздігінде» бұл ұғымға келесідей анықтама беріледі: «Отбасы —бірге тұратын жақын туысқандар тобы.
Ортақ мүдделермен топтасқан адамдардың бірлестігі» [3]..Əлеуметтанушылық тұрғыда «отбасы» ұғымы, əдетте, ортақ өмір, ортақ мүдде, өзара қамқорлық сипатындағы адамдардың неке, туыстық, тəрбиелеуге балаларды отбасына қабылдауы арқылы құрылған одағы деп қабылданады [4]..И.В.Злобинаның «отбасы» ұғымына деген көзқарасы да назар аударарлық, ол: «Отбасы дегеніміз ерлі-зайыптылықты, туыстықты, туғандықты, бірге өмір сүруді, ортақ шаруашылық жүргізуді, бірлесіп тəрбиелеуді, асырап-сақтауды қамтитын күрделі құқықтық ахуал болып табылады», дейді [5]..Осылайша, отбасы келесідей төрт сипаттамасы бар күрделі құрылым болып табылады, ол қоғамның шағын əлеуметтік тобы; жеке тұрмысты ұйымдастырудың аса маңызды түрі; ерлі- зайыптылық одақ; ерлі-зайыптылардың туыстармен, яғни бірге тұратын жəне ортақ шаруашылық жүргізетін ата-аналармен, аға-інілермен, əпке-сіңлілермен, ата-əжелермен жəне басқа да туысқандармен, көптарапты қарым-қатынастары..Отбасы «неке» ұғымымен тамырлас.
Бұл ұғымдар ортақ болғанымен, олар синонимдер емес.
Мысалы, орыс тіліндегі «брак» сөзі көне славяндарда «слюб» — салтанатты түрде уəде ету,«слюбитись» — яғни ортақ келісімге келу деген мағынаны білдіреді екен..Неке (ерлі-зайыптылық) — ерлі-зайыптылардың арасында мүліктік жəне жеке мүліктік емес құқықтар мен міндеттерді туындататын, отбасын құру мақсатында Қазақстан Республикасының заңымен белгіленген тəртіппен тараптардың еркін жəне толық келісімімен құрылған əйел мен еркектің арасындағы тең құқылы одақ [6]..Отбасының атқаратын функциялары дегенде осы қатынастар жүйесіндегі (отбасындағы) қандай да бір субъектінің ерекшеліктерінің көрініс беруі, қажеттіліктерді іске асыру жөніндегі белгілі бір əрекеттер деп түсіну керек..Функция отбасылық топтың қоғаммен байланысын, оның қызметінің бағытын білдіреді.
Алайда, функциялардың бір бөлігі өзгерістерге ұшырай қоймайды, яғни тұрақты қалпын сақтайды, бұл ретте оларды қалыптасқан немесе дəстүрлі деп атауға да болады.
Олардың қатарына мына функциялар жа- тады [7]:.Отбасының құрылымы — отбасылық өзара əрекеттерді сипаттау кезінде қолданылатын негізгі ұғымдардың бірі.
Отбасы құрамының, немесе құрылымының көптеген нұсқалары бар:.Ғалымдар түрлі көзқарастар мен ерекшеліктері бойынша отбасылардың 40-тан астам түрлері мен нысандарын анықтаған.
Отбасының сипаттары келесідей..Бірге тұратын жəне ортақ шаруашылық жүргізетін, балалар тəрбиелейтін отбасылық жұптардың саны мен сипаттамасы бойынша:.Өзара қарым-қатынастардың сапасы мен отбасындағы жағдайға қарай:.Үй ішіндегі міндеттердің бөлінуіне қарай:.Отбасы — қоғамның ажырамас бөлігі əрі оның маңызын төмендету мүмкін емес.
Отбасы болмайтын ешбір ұлт, ешбір сəл де болса өркениетті қоғам болған емес.
Қоғамның алдағы келешегін де отбасысыз елестету мүмкін емес.
Əр адам үшін отбасы дегеніміз — барлық бастаулардың бастауы.
Адамдардың барлығы дерлік бақыт деген ұғымды, ең алдымен, отбасымен байланыстырады: бақытты адам – өз үйінде тұратын адам..Тұлға отбасында қалыптасып дамиды, бала қоғамға қиындықсыз икемделуге қажетті əлеуметтік рольдерді меңгере бастайды.
Отбасы алғашқы тəрбие институты ретінде көрініс береді, онымен байланысын адам өзінің бүкіл өмірінде сезініп өтеді, отбасында баланың қоршаған ортаға деген пікірі реттеледі, отбасында адамгершіліктің алғашқы сабақтарын алады..Отбасы қоғамның даму барысына да ықпал ете алады.
Қоғамның дамуындағы іргелі экономикалық, əлеуметтік, демографиялық процестер отбасының өмірінде анық байқалады..«Отбасы өмірді неғұрлым толыққанды етеді, отбасы бақыт əкеледі, бірақ əрбір отбасы, əсіресе қоғам өмірінде орасан зор мемлекеттік маңызы бар үлкен іс болып табылады», — деген А.С.Макаренко [8]..Отбасы адамзаттың бүкіл тарихи болмысында құрған ең ұлы құндылықтарының бірі болып табылады.
Ол өзіндік бір əлеуметтік институт, онда қоғамның немесе оның жекелеген мүшелерінің отбасының ролі мен мəнін білдіретін мүдделері біте қайнасып жатады..Отбасы — мемлекеттің негізі, азаматтың моралі мен құқығы көрініс тапқан бастауыш ұйым..Ең мықты жəне қалыптасқан деген мемлекеттің өзі, егер отбасылық өмір мен тəрбиенің берік орнаған тəртібі болмаса, дағдарысқа ұшырап, ақыр аяғында құрдымға кетеді, егер отбасы берік болып, тəрбие дұрыс жолға қойылған болса, онда мемлекеттік өмірдің сырттан күйреуі кездерінде де халық өмір сүруге қабілеттілігін сақтай отырып, мемлекеттің күш-қуаты мен бірлігін қалпына келтіре алады..Мемлекет отбасының нығаюына, оның сақталуына, оң дамуына мүдделі..Функциялары біршама өзгергеніне қарамастан, ата-ананың балаға деген махаббаты адаммен өмір бойы бірге болады.
Өмірдің алғашқы жылдарында ол баланың өмірі мен қауіпсіздігін қамтамасыз етеді.
Ата-ана махаббатына зəрулік — кішкентай адамның өміріне өте маңызды қажеттілік екені ақиқат.
Бірақ есейген сайын ата-ана махаббаты баланың ішкі, эмоциялық жəне психологиялық əлеміне қолдау жасау мен сақтау функцияларын көбірек атқарады.
Ғалымдар ата-ана махаббатына бірауыздан былай деп анықтама береді: ол — адамның эмоционалдық тұрақтылығының, денсаулығы мен рухани саулығының қайнар көзі мен кепілі..Ата-ана махаббатында əр түрлі ауытқулар да болуы мүмкін, кейде ол тіпті қым-қиғаш түрге енеді.
Мұндай жағдайларда оны ессіз, көзсіз махаббат деп атайды, ол табиғаты бөлек болғандықтан, мөлшерден тыс, асыра сілтеушілікке ұласады, бұл туралы чех психологы З.Матейчик бейнелі түрде «ата-ана эгоизмінің басымдығы» деп айтқан.
Мұндай отбасыларда баланың құндылығы оның роліне қарай бағаланады («отбасының сəні», «қиқар бала» жəне т.с.с.)..Бақытты отбасы — баланың эмоциялық дамуына қолайлы жағдай тудырады.
Бірақ сезімдерді тəрбиелеу өздігінен келмейді, қандай да бір тəрбие сияқты ол да қыруар күш жұмсауды қажет етеді..«Сезінуді үйрету дегенің тəрбиедегі қиынның ең қиыны», — деп жазды В.А.Сухомлинский.
Ол отбасында баланың сезімталдығын тəрбиелеудің мынадай жолдарын ұсынады:.Отбасы да өзге əлеуметтік институттар сияқты дəстүрлерді сақтап, түлете отырып, қызметтің белгілі бір үлгілерін ұстана отырып сақталып келеді, онсыз отбасының дамуы да мүмкін емес..Ұрпақтан ұрпаққа беріліп келе жатқан дəстүрлер заман ағымына бейімделіп, өзгеріп отырады.
Өзгермейтіні олардың адами қоғамдағы маңызы: олар адамның жеке əлеуметтік маңызы бар — жақын адамға деген махаббат, мейірім, қайғыны бөлісу, өзара түсіністік, көмек қолын созу сияқты қасиеттерін сіңіру тетігі ретінде əсер ететін отбасылық-туыстық байланыстар мен қарым- қатынастарды нығайтуға қызмет етеді..Отбасылық дəстүрлер дегеніміз — отбасында əдеттегідей қалыптасқан, ұрпақтан ұрпаққа беріліп отыратын өлшемдер, тəртіп мəнерлері, салттар мен пікірлер.
Бір жағынан, отбасылық дəстүрлер мен рəсімдер салауатты (В.Сатирдің айтуынша) немесе функционалдық (Э.Г.Эйдемиллердің айтуынша) отбасының белгілері болып табылады.
Екінші жағынан, отбасылық дəстүрлердің болуы отбасының келер ұрпақтарына отбасылық өмірдің барлық салаларында рольдердің бөлінуі, отбасы шегіндегі араласу, оның ішінде кикілжіңдерді шешу, қиындықтарды еңсеру ережелері сияқты отбасының ішкі өзара əрекеттестіктерінің қағидаларын жеткізудің аса маңызды тетіктерінің бірі болып табылады..Отбасылық дəстүрлер қоғамдық, діни жəне тарихи салт-дəстүрлерге негізделеді, сөйте тұрса да, олар түрленіп, толықтырылып отырады, сондықтан да əр отбасы үшін ерекше, бірегей болып келеді..Отбасылық тəрбиенің проблемалары негізінде бала мен ата-ананың арасындағы түсініспеушіліктен құралады.
Балалар (жасөспірімдер) қалауы барған сайын арта түседі, ал ата-ана оған рұқсат бере қоймайды, балалар бұған ашу шақырады, кикілжіңдер басталады.
Отбасылық тəрбие балаға деген махаббаттан бастау алады.
Егер бұл құбылыс анық байқалмаса немесе мүлдем сезілмейтін болса, онда бұл отбасында ерте ме кеш пе, проблемалар туындайтыны анық..Отбасыларда бақылаусыздық, қадағалаусыздық жиі кездесіп жатады.
Бұл ата-аналардың қолы жұмыстан босамай, балаларға көңіл аударарлық уақыт болмайтын кездерде орын алады.
Ақырында балалар өздерімен өздері қалып, көше кезіп жүреді де, жағымсыз орталарға түседі..Кейде, керісінше, бала шамадан тыс қорғаштауда болады, бұл гиперқорғаштау деп аталады.
Мұндай баланың өмірі əрдайым бақылауда болады, ол өзінің қалауындағысын жасай алмай, əрқашан да əлденені күтумен жүреді, сөйте тұра бұйрықтан жасқанады.
Нəтижесінде оның жүйкесі сыр беріп, өз-өзіне сенімсіздік пайда болады.
Осының бəрі, ақыр аяғында, жүйке ауытқуларына апарып соғады.
Баланың жан-дүниесінде реніш пен ыза жинақтала береді де, ақыр соңында, бала өз үйінен безіп кетуі де мүмкін.
Мұндай балалар саналы түрде тыйым-шектеулерді қасақана бұзуға əуес бола бастайды..Кейде бала ойына не келсе соны істеу үлгісінде тəрбиеленетін жағдайлар болады.
Мұндай балаларға не істесе де рұқсат, оған маңайдағының барлығы дəн риза, ол əрдайым басты назарда болуға əдеттенеді, ол не қаласа да орындалады.
Бұл бала есейгенде өз мүмкіндіктерін дұрыс бағамдай алмайтын болады.
Мұндайларды, əдетте, ешкім ұнатпайды, онымен араласудан аулақ болуға тырысады, оны ешкім түсінбейді..Кейбір ата-аналар балаларын эмоциялық алшақтық пен салқындық жағдайында тəрбиелейді.
Бала өз ата-анасының (немесе олардың біреуі) бұны ұнатпайтынын сезінеді.
Бұл оның жанын жегідей жейді.
Ал, отбасындағылардың біреуін бұған қарағанда жақсырақ көретін болса (бала бұны да анық сезеді), бұл балаға анағұрлым ауыр əсер етеді.
Мұндай отбасылардан шыққан балалар жүйкесі жұқа, ашушаң болып өсуі мүмкін..Кез келген ұсақ-түйек үшін жазалайтын, баланы қатаң тəрбиелейтін отбасылар да болады..Оларда өскен балалар əрқашан қорқынышпен өседі..Баланы көтеріңкі моральдық жауапкершілік тұрғысынан тəрбиелейтін отбасылар да болады.
Ата-аналары баланың санасына əке-шешенің артып отырған шексіз үміттерін ақтауға міндетті екендігі, сонымен қатар оған бала ретінде де көптеген ауыр міндеттер жүктелгенін құюмен болады.
Осының салдарынан келе-келе баланың бойына қорқыныш ұялап, өзі мен жақын туыстарының денсаулығына алаңдаушылықтан арыла алмайтын болады.
Дұрыс тəрбиелемеу баланың мінезін бүлдіреді, оның жүйкесінің сыр беруіне жетелейді, оның маңайындағылармен қарым-қатынасы қиындай түседі..Көбіне отбасы тəрбиесінің проблемаларына ата-аналардың өздері себеп болып жатады.
Мысалы, ата-ананың жеке басының проблемаларын бала арқылы шешу.
Бұл жағдайда, тəрбиенің бұзылуының түп-тамырында қайсыбір, көбіне ақылға сыймайтын қажеттілік жатады.
Нақ осы қажеттілікті ата-ана бала тəрбиесінің есебінен қанағаттандыруға ұмтылыс жасайды.
Мұдайда ата-анаға оның дұрыс еместігін түсіндіру жəне тəрбиелеу мəнерін өзгертуге талпыныс жасау көбіне еш нəтиже бермейді.
Бұл да бала мен ата-ананың арасындағы проблемаларды туындатады..Қазіргі замандағы отбасылық тəрбие ойшылдық педагогика принциптеріне негізделген:.Отбасылық тəрбие проблемаларын зерттеушілер (Т.А.Куликова, В.В.Чечет жəне тағы басқалар) отбасылық тəрбиенің принциптерін анықтаған:.Қазіргі замандағы отбасылық тəрбиенің аса маңызды принциптеріне мыналарды жатқызуға болады:.Баланы отбасында тəрбиелеу мəнерлерінің жіктемесі төмендегідей түрде болады..Г.Крайг ата-аналық бақылау жəне ата-ананың жылуы сияқты отбасындағы балаға ықпал етудің екі факторына сүйене отырып, ата-аналардың мінез-құлықтарының толық жіктемесін жасап шыққан:.Э.Г.Эйдемиллер мен В.Юстицкис отбасылық қатынастардың жекелеген үлгілерін зерттеген:.Педагогикада А.В.Петровский жасаған жіктеме кеңінен тараған [10].
Ол отбасылық тəрбиенің төрт тактикасын бөліп көрсетеді:.Қарым-қатынастың «Ана – бала» жіктемесін С.Броди ұсынады:.Тəрбие практикасында үлкен адам мен баланың арасындағы өзара əрекеттесудің үлгілері анықталған: авторитарлық; демократиялық; либералдық (бетімен кетушілік)..Қазіргі ата-аналар көбіне баламен қарым-қатынастың демократиялық моделіне бейім болып келеді..Адамдардың отбасындағы қарым-қатынастары түрлерін С.В.Ковалев қарастырған: бірлесе еңбек ету; ерлі-зайыптылардың тең əрекеттенушігі; ерлі-зайыптылардың жарыса əрекет етуі; ерлі- зайыптылардың бəсекелестігі; ерлі-зайыптылардың антагонизмі; агрессия [10]..М.И.Буянов отбасылық тəрбиенің мынадай кемшіліктерін бөліп көрсетеді: орыс ертегісіндегі «Золушканың» үлгісі бойынша тəрбиелеу, гиперқамқорлық (гиперпротекция), гипоқамқорлық (гипо-протекционизм), бетімен жіберу..Л.Д.Столяренко «қате тəрбиенің» келесі түрлерін қарастырған: қадағалаусыздық, бақылаусыздық, гиперқамқорлық, орыс ертегісіндегі «Золушканың» үлгісі бойынша тəрбиелеу, қатал тəрбие — болмашы нəрсе үшін балаға қатал жаза қолдану жəне баланың үнемі үрейде өсуі..Бала өмірдің алғашқы сабақтарын отбасында алады.
Оның ең алғаш ұстаздары мен тəрбиешілері əке мен шеше.
Бала үшін отбасындағы күнделікті қуанышты сəттер мен реніштер, сəттіліктер мен сəтсіздіктер — мейірімділік пен сезімталдықты, адамдарға деген қайырымдылық сезімдерін қалыптастыратын бастаулар болып табылатыны ежелден-ақ дəлелденген.
Отбасында баланың бойында адалдық пен зұлымдық, адамгершілік өлшемдері, еңбекке бейімділіктің бастапқы сабақтары туралы алғашқы ұғымдар қалыптасады.
Өмірлік жоспарлар мен адамның идеалдары да дəл осы отбасында қалыптасады..Баланың тұлғасын қалыптастыруда мектепке дейінгі мекемелер мен мектеп, лагерь, еңбек отрядтары, кітаптар, театр, ғаламтор, кино жəне теледидар, өмірдің жалпы құрылымы белсенді роль атқарады..Солай болғанымен, отбасының ықпалының орны бөлек, ол баланың алғаш басқан қадамдарынан бастау алады.
Сондықтан да ата-ананың адамгершілік мəдениетінің деңгейі, олардың сенім-түйсігі, өмірлік жоспарлары мен мақсаттары, əлеуметтік қарым-қатынас тəжірибесі, отбасылық дəстүрлер мен мінез-құлық нормалары, бір сөзбен айтқанда, отбасындағы атмосфера баланың тəрбиесінде шешуші маңызға ие..Білім мен тəрбие беру нəтижесінің қажеттігін педагогтар мен ата-аналардың бірдей түсінуі, ата- аналармен өзара əрекеттестікте болу келесі бағыттарда жүзеге асырылады: балалардың денсаулығы жəне тұлғаны қалыптастыру мəселелері бойынша ата-аналардың барлық санаттарымен профилактикалық, түсіндіру жұмыстары жəне жеке-жеке тəрбиелік жұмыстар.
Проблемалық отбасыларды анықтау.
Педагогикалық көмек көрсету.
Балалардың құқықтарын қорғау..Жалпы білім беретін мектептің негізгі бағыттары педагогтардың отбасыға көмек көрсетуін күшейтуге, отбасының жеткіншек ұрпақты тəрбиелеудегі жауапкершілігін арттыруға, ата-аналарды оқушылармен тəрбие жұмыстарын жүргізу ісіне кеңінен тартуға бағдарланған..«Қазіргі замандағы мектеп пен отбасының байланысы бұрынғы замандағы сияқты бастама атаулының барлығы мектептен бастау алып, ата-аналар мен оқушыларға не істеу керектігін мектеп бұйырып отыратындай, бір ғана бағытты ұстанбау керек екенін жақсы түсінеді.
Қазіргі мұғалімдер ата-аналардың көмегіне, əралуан деңгейлердегі өзара əрекеттістікке жүгінбей тұра алмайды» — бұл осы мəселе бойынша даниялық педагог Эйгил Кьяэргард пен литвалық педагог Рима Мартинененің айтқаны..Бұл ойды ресейлік педагог И.П.Подласый былай өрбітеді: «Қазіргі мектептер отбасындағы жəне мектептегі тəрбиені қоян-қолтық жүргізуге көшті, «отбасы — мектеп» кешендері қалыптасуда».
Мұндай кешендердің басты ұстанымы мектептің қызметіндегі барлық бағыттардың ата-аналар назарынан тыс қалмауын қамтамасыз ету болып табылады..Мұғалім ата-аналармен жəне жұртшылықпен байланыс орната отырып, келесі мəселелерді шешеді:.Мұғалімнің ата-аналармен жұмысының нысандары əрқилы болып келеді:.Педагогикалық ағартушылықтың келесі түрлерін ерекше бөліп атауға болады:.В.А.Сухомлинский: «Тəрбие сəтті болуы үшін отбасы мен мұғалімнің арасындағы қарым- қатынастар қандай негіздерге сəйкес болуы керек?» — деген сұраққа жауап бергенде, балаларды жөнге салу мақсатындағы ата-аналарды мектепке шақыртулар неғұрлым аз болуы керек, бала мен ата-ананың арасындағы рухани сырласу неғұрлым көп болуы тиіс, осының өзі əке мен шешеге қуаныш сыйлайды», — деген [7]..Ата-аналармен өзара байланыс келесі реттерде нығая түседі:.1–2 сынып оқушыларының ата-аналары үшін тəрбиелеу белсенділігі жəне мектеппен өзара қарым-қатынастың анағұрлым жоғары деңгейі тəн болып келеді.
Олар мектепке жиі-жиі келіп, баласының үлгерімін қадағалап жүреді.
Осы алаңдаушылықты мұғалім де түсініп, оларға неғұрлым көбірек ақпарат беруге міндетті..Мектеп пен ата-ана арасындағы қарым-қатынастың маңызды аспектілері:.Педагогикалық əдебиеттерді талдау нəтижесінде келесі қорытындылар жасауға болады:...Əдебиеттер тізімі....