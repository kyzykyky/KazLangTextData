Қазіргі уақытта Қазақстан əлемдік бірлестікте экономикасы дамыған, əлемдік өркениетке бейімделген, жаңа технологияларды кеңінен қолданатын мемлекет ретінде танылды.
Мемлекеттің əлеуметтік-экономикалық дамуы жүріп жатыр.
Соңғы жылдары білім беру жүйесіндегі өзгерістер білім берудің үздіксіздігіне, адамның білімдік қажеттілігін қанағаттандыруға, педагогикалық үрдіске қатысушылардың өзара қарым-қатынасын орнатуға, тұлғаны өзгермелі əлеуметтік-экономикалық жағдайға белсендіруге, оның өзіндік жүзеге асуына жəне тұлғалық потенциалын ашуға негізделген.
Осы жағдайда қазіргі білім беру жүйесінің ролі мен мəні қоғам өмірінің жаңа деңгейінің негізін құрайтын көрсеткіші ретінде жоғарлауда.
Мемлекетіміздің Президенті Н.Ə.Назарбаевтың Қазақстан халқына Жолдауында «бізге экономикалық жəне қоғамдық модернизация қажеттіліктеріне сəйкес қазіргі білім беру жүйесі қажет» деген..Осыған орай білім беру жүйесінің алдында тұрған міндеттердің бірі: күнделікті əрекетімізге қазіргі ақпараттық технологияны енгізу жəне білім беру субъектілерінің ақпараттық өзара байланыстарын, қарым-қатынастарын қамтамасыз ету.
Яғни білім беру саласын ақпараттандыру.
Бұл міндетті жүзеге асыру үшін жоғары оқу орнында қашықтықтан оқыту жүйесін ұйымдастыру қажет.
Ол үшін қашықтан оқытуға дəл анықтама беріп, оның теориялық жақтарын əр түрлі деңгейлерден қарастыру керек [1]..Соңғы кезде педагогикалық əдебиеттерде қашықтықтан оқытудың педагогикалық мəселелеріне көп назар аударылып жүр.
Қолданыстағы алғашқы көздердің сипаттауларында ғылыми көзқарас байқалады.
Түрлі мақалаларды салыстыра отырып, қашықтықтан оқыту — бұл əдеттегі күндізгі немесе сырттай оқудан көп айырмашылығы мен артықшылығы бар оқытудың жаңа, арнайы формасы.
Ол студент пен оқытушының, студенттердің өзара қарым-қатынынасының өзгеше формасын, өзгеше оқу құралы мен əдістемені, оқытуды ұйымдастырудың өзгеше түрін ұсынады..Қашықтықтан оқытудың көптеген қырларын ашатын анықтамалардың бірінде «қашықтықтан оқыту — білім алуда оқытушыға немесе оқу орнына назар аударылмайтындай, білім алушылардың жеке қажеттілігіне негізделген əдістеме.
Білім алушыға көңіл аударылғаны соншалық, олардың, қайда, қалай білім алып жатқаны бақыланып отырады.
Бұл оқытушының ролін білім бастамасынан оқытудың менеджеріне дейін алмастырады.
Аталған білім алу жүйесіне қол жеткізу үшін қашықтықтан оқыту əдісі мен жаңа ақпараттық технологиялардың артықшылықтары қолданылады»..Еліміздің табысты əлеуметтік-экономикалық дамуы білім беру жүйесінде анықталған өзгертулерді қажет етеді, атап айтсақ, таңдап алынған бағытта қиын да күрделі мəселелердің шешімін таба білетін жоғары маманданған мамандарды дайындау.
Бұл мақсатқа жету кең мүмкіндікті жəне əр түрлілікпен сипатталу үшін жаңа мазмұнды жəне оқыту формаларын енгізуді қажет етеді.
Бұл мəселенің жетістікпен шешілуі білім беру орындары жаңа заман талабына сай білім беруді қамтып жəне бірыңғай оқыту кеңістігіне келтірілген «ашық жүйелерге» айналуы тиіс..Қашықтықтан оқыту жүйесі — уақыт бойынша келісімге жəне кеңістікте тағайындалуға бейтарап, оқытушы мен студенттер арасында оқыту құралдарымен (сұхбаттық), асинхронды жəне синхронды өзара əрекеттесу мақсатына бағытталған үрдіс.
Сөйтіп, қашықтықтан оқыту деп:.Қашықтықтан оқытудың жергілікті жүйесі белгілі бір білім жəне жекелеген қала (университет) шеңберінде жұмыс атқарады, оның құрамына тек жоғары оқу орындары ғана емес, мектептер, гимназиялар мен колледждер де кіреді.
Осындай жүйенің аясында жұмыс жасаудың алғашқы сатысында зиялылық потенциалын, компьютерлік техниканы ұтымды пайдалана отырып, үздіксіз білім беру принциптерін ойдағыдай іске асыру қажет.
Осыған орай мектептер мен жоғары оқу орындары жергілікті жəне аймактық желіні пайдаланып, шығармашылық жұмыстарын таратып, оқыту үрдісінде əдістеме бойынша тəжірибе алмасуы қажет..Оқытудың ауқымды жəне жергілікті жүйелерін ойдағыдай пайдалана білудің нəтижесінде білімнің базалық жəне деректердің банкілік мəліметтеріне, клиент сервер, мультимедиа, компьютерді оқып-үйренуші жүйелерге, электрондық оқулықтарға, оқу-əдістемелік материалдарға, қашықтықтан оқыту жүйесінің технологиясымен үйлесімді болып келетін, алдағы уақытта оқыту тəсілдерінің ішінде кең тараған бес аспап əрі өміршең түрлері бола алатындай жайлы оқулықтарға, бағдарламаларға еркін кіруге болады [2]..Дəстүрлі сырттай оқыту мен қашықтықтан оқытуды шатастырмау керек.
Олардың басты айырмашылықтары төмендегідей:.Қашықтықтан оқытудың əдістемесі дəстүрлі оқытудың жаңа формасын жүзеге асыруға міндетті емес.
Міне, осы жағдай көптеген психологиялық-педагогикалық мəселелерге қашықтықтан білім берудің кең түрде енгізілуіне əкелді.
Қашықтықтан білім беру де оқыту технологиясының жəне жаңа əдістердің дамуы педагогиканың теориясы мен практикасына төмендегідей жаңа ұйымдастыру формаларының енуіне үлесін тигізді:.Осындай сан қырлы əрі күрделі мəселелерді жүзеге асыруда оқытушының атқарар рөлі орасан.
Оған əрі ауыр, əрі жауапты міндет жүгі жүктеледі: ол курстың бағдарламасының құрылымын дайындап, оны қашықтықтан білім беру жүйесімен астастырып бейімдейді, оқу үрдісінің барысын қадағалап, тапсырмаларды орындау барысында, өз бетімен бақылау-пысықтау жұмыстарын орындау жөнінде ұсыныстар береді.
Бұл ретте қашықтықтан оқыту жүйесінің əдістерінде көрсетілгеніндей, көңіл-күй, психологиялық қарым-қатынас бой көрсетеді.
Қашықтықтан оқыту тəсілі бойынша жұмыс істейтін оқытушы оқытудың жаңа технологиясын, оқытудың компьютерлік жəне тораптық жүйелерін жетік біліп, олармен іс жүргізу ісін орындау шарт..Қашықтықтан оқыту технологиясы бойынша оқытушының негізгі міндеті білім алушының келесі түрдегі орындалатын өз бетінше жұмысын басқару болып табылады: туындайтын мəселелерді қарастыру; мақсат пен міндеттерді қою; білім, тəжірибелерді беру; ұйымдастыру қызметі; білім алушылардың арасында өзара байланысты ұйымдастыру; оқу үрдісін бақылау.
Тыңдаушылар қашықтықтан оқыту кезінде білім беру үрдісінің негізін қолайлы уақытта, ыңғайлы орында, тиімді қарқында өз бетінше жұмыс құрайды.
Сондықтан тындаушылар өз бетінше жұмыстың техникасы мен əдістемесін, жоғарғы деңгейде білімді өз бетімен толықтыру негіздерін меңгеруі қажет.
Сонымен бірге нəтижелі түрде оқу үшін жаңа ақпараттық технологияның кұралдарымен жұмыс істей білуі тиіс..Қазіргі қойылатын талапқа сай жаңа технологиялар берілетін білім деңгейінің кенейтілуінің жəне студенттердің білім дəрежесінің артуын талап етіп отыр [3]..Əсіресе қашықтықтан оқыту технологиясы білім берудің ортасында тұратын оқыту жүйесін құру мүмкіндігін береді.
Бұл жүйеде оқытушы студенттің жұмыстарын, жеке қызығушылықтары мен сұраныстарын ескереді.
Білім беру жүйесінің ортасында студент тұратынын ескерсек, оқыту жүйесі тұтасымен өзгереді.
Оқытушы студентке арналған өзіндік жұмыстарды ұйымдастырумен шұғылданады.
Қашықтықтан оқыту технологиясын қолдануда оқытушының рөлі арта түседі жəне өзгереді.
Осымен байланысты қашықтықтан оқыту технологиясын қолданып жүргізілетін білім беру сапасын бақылауды дұрыс жүргізу жəне жүзеге асыру мəселесі туындайды..Қашықтықтан оқыту тəсілімен оқытатын оқытушыларға жəне осы істе мүдделі басқа да адамдарға бірнеше талаптар қойылады:.Бүгінгі таңда ақпараттық қамтамасыз ету жүйесіне баса мəн бермейінше, білім берудің ақпараттық технологияларын, дəлірек айтқанда, электрондық оқулық жəне бейнефильмдерді, басқа да электрондық басылымдарды қашықтықтан оқытудың спутниктік арнасы арқылы ендірмейінше, кез келген əлеуметтік-экономикалық саланың алға басуы мүмкін емес..Республикалық білім беруді ақпараттандырудың ғылыми-əдістемелік орталығы ақпараттық қарым-қатынастық технологиялардың білім берудегі педагогикалық мүмкіндіктерін зерттеу жолында ЮНЕСКО институтының тірек нүктесіне жатады жəне онымен бірге қашықтықтан оқытудың спутниктік каналын ендірудің бірлескен жобасын жүзеге асыруда..Қашықтықтан оқытудың көптеген мəселелерінің ішінде үздіксіз білім беруде оның əдістемелік негіздеріне тоқталар болсақ, оны өңдеу педагогикалық жүйенің бір бағыты — білім берудің тұлғалық-бағдарлық технологиясын, білім беру жүйесін жақсартудың аймақтық ерекшеліктерін есептеп, тəрбие мен өзіндік дамыту болып табылады.
Əр түрлі білім беру деңгейінде қашықтықтан оқыту жүйесін жүзеге асыру міндеттерін шешуде өзара байланысқан педагогикалық, психологиялық, ұйымдастырушылық, технологиялық, кадрлық жəне нормативті-құқықтық жəне басқа да аспектілері қарастырылады..Қашықтықтан оқытудың мəселелері:.Қашықтықтан оқыту жүйесін құру оқу үрдісінің белсенділігін қамтамасыз ететін қашықтықтан оқыту мəселелерін, мақсаттарын іске асырады, бұл білім алушының өз бетімен жұмыс істеу уақытының көлемі артуына жəне оқытушының үнемі оқу үрдісін қолдауына мүмкіндік береді.
Оқытушының кəсіпқорлығының сапасына жоғары талап қойылып, оның жұмысы кеңейеді, қиындайды, оқыту үрдісін жүзеге асыру əдістемесі ақпараттық-байланыс технологияларын қолдану арқылы жетіледі [5]..Қашықтықтан оқытуды ұйымдастыру барысында «Қашықтықтан оқытуды ұйымдастыру»..Негізгі ережелер.
ҚР МЖМБС 5.03.004–2006 сəйкес төмендегі принциптерді сақтау қажет:.Қашықтықтан оқытуда негізгі ақпаратты тасушы оқытушы ғана емес, сонымен қатар оқу- əдістемелік құралдарының мазмұны маңызды роль атқарады.
Білім алушылардың оқылатын пəнге деген қызығушылығы артып, ғылыми зерттеулерге бағыт алып, оқытушымен өзара белсенді əрекетте болуы керек..Қазақстанда қашықтықтан оқыту мəселесі төңірегінде В.В.Егоров жəне С.Б.Нұрмағанбетов өздерінің еңбектерінде қашықтықтан оқытудың негізгі модельдерін атап көрсеткен:.Қашықтықтан оқытудың əсерлі болуы білім алушылармен, оларды оқытатын оқытушыға тікелей байланысты.
Бұл оқытушының қазіргі заманғы ақпараттық жəне педагогикалық технологияны меңгерген, білім алушылармен бірге желідегі жаңа оқу-танымдық ортада жұмыс істеуге писхологиялық тұрғыдан дайын болуын, желідегі студентті ақпаратпен қамтамасыз ететін инфрақұрылымды талап етеді..Қашықтықтан оқыту формасы туралы айтқанда, құрамына барынша мүмкін болатын ақпараттық электрондық көздері: виртаулды кітапханалар, деректер базасы, кеңес беру қызметтер, электрондық оқу құралдары т.б.
кіретін бірыңғай ақпараттық-білім кеңістігін жасау туралы айту керек.
Əңгіме қашықтықтан оқыту туралы болып отырғанда, ол жүйеде оқытушы, білім алушы жəне оқулық бар деп түсіну керек.
Бұл білім алушы мен оқытушының өзара əсері.
Осыдан шығатыны, қашықтықтан оқыту формасын ұйымдастыруда ең бастысы электрондық курстар, педагог-үйлестірушілерді дайындау болып табылады.
Қашықтықтан оқытуды сырттай оқуға ұқсатудың қажеті жоқ, себебі бұл жерде оқытушымен жəне білім алушылардың тұрақты байланысы бар, күндізгі оқудың барлық жағы, оқудың ерекше формасы ескеріле отырып қамтылған.
Бұдан шығатыны, теориялық талдаулар, эксперименттік тексеру, жауапты ғылыми-зерттеу жұмыстары талап етіледі.
Өкіншіке орай, біздің Интернетте көріп жүргендеріміз, компакт-дисклердегі электрондық оқулықтар педагогикалық талаптарға жауап бере алмайды.
Осыдан барып, қашықтықтан оқыту курстарын жəне оны əр түрлі базалық, тереңдетілген, қосымша білім беру мақсаттарындағы əдістемелер қолданумен байланысты мəселелерді шешудің мəні зор..Сонымен, қашықтықтан оқыту адамның білім алуға жəне ақпарат алуға деген құқықтарын іске асыратын үздіксіз білім беру жүйесі нысандарының бірі ретінде мамандардың негізгі қызметін атқара жүріп білімін, біліктілігін арттыруға мүмкіндік береді.
Қашықтықтан білім беру ұйымдастыру принциптерімен оқу мекемелерінде оқыту үдерісін басқаруға, яғни білім беру ресурстарын жеткізу технологиясын еркін меңгерген оқытушылар құрамын даярлау тəсіліне əсер етеді.
Егер бұрын оқу мекемелері оқытудың техникалық жағын тек қосымша элемент ретінде қабылдаса, онда қазіргі кезде оқытушылар құрамын техникалық ақпараттық даярлау бірінші жоспарға енеді [1]..Қорытындылай келе, ақпараттандыру үрдісі барлық бүкіл əлемдік бірлестіктер үшін заңды жəне объективті үрдіс болып табылады.
Ол қызметтің барлық түрінде, оның ішінде білім беру саласында басты орын алады.
Көбіне осы үрдіске байланысты оқытудың жаңа формасы — дəстүрлі оқытудың жақсы жақтарын жинаған қашықтықтан оқыту пайда болады..Білім берудің міндеті болып тұлғаның шығармашылық жəне ғылыми потенциалын дамыту, жаңа технологияларды игеру, қашықтықтан оқыту технологиясын əрі қарай дамуын қамтамасыз ету табылады.
Ал осы алған міндеттерді жүзеге асыру үшін, білім беру функцияларын тиімді орындауға арналған ақпараттық технологияларды дамытумен сəйкес оқыту үрдісінде қолданылатын əдістердің сəйкестілігі, оқу курстарын жаңарту ұсынылады..Жоғарыда аталғандар Қазақстанда қашықтықтан оқыту жүйесінің дамып келе жатқандығын, оның аймақтарда кеңейгендігін, оның қажеттігін, оқыту үрдісінде қолданудың қолайлылығын көрсетеді.
Бұл біліктілігі жоғары, интеллектуалдық сапасы күшті, кəсіби деңгейі дамыған, халықаралық деңгейдегі бəсекелестікке төзімді қоғам құруға зор көмегін тигізеді....Əдебиеттер тізімі.