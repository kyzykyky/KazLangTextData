Жоғары оқу орындарында өзгерістер болып жатыр, əрине, ол өзгерістер білімнің жаңа, инновациялық тұлғалық-дамушылық парадигмасы бағытына қарай жүргізілуде.
Бұл өзгерістер адамның интеллектуалды-шығармашылық əлеуетін тиімді қолдану қажеттілігінен туындайды..Қазіргі таңда оқытушыға тек өз пəнінің жетік маманы болып қана қою жеткіліксіз, əрбір оқытушы өзінің оқу үрдісін ұйымдастыруға деген көзқарасына жаңашыл өзгерістер енгізуі қажет болады.
Мұндай өзгерістер практика жүзінде кеңінен орын алу үшін, жоғары оқу орындарында оқу үрдісінде студенттерді оқытудың интербелсенді əдістерін кеңінен қолдану қажет.
Оқытудың интербелсенді əдістері жоғары оқу орындарында студенттерді кəсіби даярлау үрдісін жетілдірудің ең басты құралы болып табылады..Жоғары оқу орындарында оқытудың түрлері көбіне дəстүрлі түрде жүргізіледі, яғни оқытушы білімді жеткізеді, ал студент есте сақтайды.
Осы орайда Л.С.Выготский: «Оқытушының дайын білімді жеткізілген дəрісі студентті əлбетте көп нəрсеге үйрете алады, бірақ студент бойында ешқандай əрекет жасамай, жеткізілген ақпаратты тексермей, бөтен адамның қолынан алынған дайын ақпаратты қолдануға ғана тəрбиелейді», — деген [1].
Дəрісті дəстүрлі тəсілдермен жүргізу мен интербелсенді əдістерді пайдаланып жүргізу арасындағы айырмашылықтың бірі, оқытушы мен студенттің өзара əрекеттестігінің өзгеруінде, яғни оқытушы белсенділігі студент белсенділігімен алмасады, мұнда оқытушының міндеті студенттердің белсенділігінің артуына жағдай жасау болып табылады..Интербелсенді əдістер дегеніміз не? Интербелсенді əдістер (ағыл.
interaction — өзара қатынас, бір-біріне əсер ету деген мағынаны береді) — білім алушылардың өзара қарым-қатынасына негізделген оқыту əдістері..Интербелсенді əдістердің ең басты мақсаттарының бірі — оқытуда қолайлы жағдайлар жасау, яғни студент оқу барысында өзінің жетістігін, өзінің интеллектуалды маман бола алатындығын сезіну, бұл оқу үрдісінің өнімділігін арттыра түседі.
Оқу үрдісін ұйымдастыруда барлық студенттердің таным үрдісіне тікелей араласа алуына мүмкіндік жасалады, нəтижесінде студент өзінің не білетіндігін жəне не ойлайтындығын түсінуіне, сондай-ақ рефлексия жасауына мүмкіндік алады..«Рефлексия — қарастырылатын əрбір мəселе бойынша ой толғатып, жан-жақты зерттеп, өз түсінігіңді қалыптастыру, өзіңді тану мен түсіну, ішкі жан дүниеңе үңілу, өзіңмен сырласу, өзіңе есеп пен баға беру дегенді білдіреді.
Осындай рефлексиялық жұмыс санада жаңа ұғымдар мен түсініктерді құрастырады, жаңа білім қалыптастырады, сол себепті де оқу/оқыту үрдісіндегі барлық іс- əрекеттердің негізін рефлексия құрауы керек.
Үйрену үрдісінің мақсаты ойшыл тұлға қалыптастыру болғандықтан, оның мазмұнын рефлексиялық іс-əрекеттер құрауы керек» [2]..Интербелсенді оқытудың нəтижелілігі мен тиімділігі мынада [3]:.Интербелсенді оқытуды ұйымдастыру дəстүрлі оқытуды ұйымдастырудан өзгешелігі бар.
Бұл мəселеде А.Қ.Əлімов [2] интербелсенді оқытуды ұйымдастырудың мынадай ережелерін ұсынады:.Ережелер сан алуан болуы мүмкін, мысалы, жұмыс регламенті, реті мен тəртібін анықтайтын, алайда олар бірлескен жұмыста сыйласымды қарым-қатынас құруға бағытталғаны дұрыс.
Мысалы:.«Біреу сөйлегенде, оның сөзін бөлмейік! Тұлғаның жеке басын сынамай, көзқарас пен пікірді сынайық! Қысқа да нұсқа сөйлейік! Уақытты үнемді əрі тиімді пайдаланайық! Берілген тақырыптан ауытқымайық! Біз үшін əрбір пікір құнды! Жекелей жұмыс жасағанда, бір-бірімізге бөгет жасамайық! Тыңдай білейік! Берілген тапсырманы мүлтіксіз орындайық!», тағы сол сияқты..Студенттердің сабақ барысында барлық шарттылықтардан арылып, ойлау қабілеттерін белсендендіріп, жұмысқа толық ниеттеліп, қызу кірісіп кетуін ой сергітетін жаттығулар арқылы жүзеге асыруға болады..Студенттерге «Сабақ қалай өтті: қызық өтті ма? Сіз үшін сабақтың құнды жақтары нелер болды? Бүгін не үйрендіңіз (білдіңіз)? Бүгінгі үйренгеніңіз Сіз үшін келешекте керек болады деп ойлайсыз ба? Осы тақырып бойынша тағы да не білгіңіз келеді? Сабақтың өту барысы туралы қандай пікірлеріңіз (ұсыныстарыңыз) бар? Келесі сабақта қандай мəселелерге назар аудару қажет деп ойлайсыз?» деген сұрақтарды ауызша талқылау немесе жазбаша жүргізілуі тиіс.
Осылай кері байланыс бағалаумен бірігіп, оны орындауға студенттерге жеткілікті уақыт беріледі (мысалы, 5– 10 мин)..Демек, интербелсенді деген өзара əрекеттестік жасау немесе əңгімелесу дегенді білдіреді десек (затпен, мысалы, компьютермен сұхбаттасу немесе адаммен сұхбаттасу), онда интербелсенді оқыту, ең алдымен, диалогтық оқыту, оның көмегімен өзара əрекеттестік орнату болып табылады..Диалогтық оқыту, өз кезегінде, оқыту мен оқудағы ұстаным, ол оқытушының оқу материалын даярлаудағы қолданатын ережелері мен студенттердің меңгеру барысындағы қолданатын ережелері болып табылады..Диалог термині сөздіктерде түрліше түсіндіріледі, мысалы:.Адамдар кез келген жағдайда өз ойын біреуге түсіндіріп, білдіруде, пікірлермен алмасу үшін тілдік қарым-қатынасқа түседі, демек, диалог құрып сөйлеседі..Зерттеушілердің пікірінше, адамның бір-бірімен қарым-қатынас жасауының үштен бір бөлігі тілдік сөйлесу қарым-қатынасына түсуден тұрады, яғни адамдар арасында үнемі диалогтық сөйлесу жүріп жатады..Диалог ғылыми-зерттеулерде мынадай негізде қарастырылады:.Зерттеуші-ғалымдардың пікірлері бойынша, диалогтық сөйлесудің негізгі бөліктерін: сөйлеу оқиғасы, сөйлеу жағдайы, айтушы мен тыңдаушының диалогтық сөйлесу барысында бір-біріне əсер етуі деп бөліп көрсетеді.
Осылайша бөліктеу сөздің тууы мен оның қабылдануынан, сөйлесетін серіктестер қолданған сөйлемдер мен сөйлеу жағдайлары арасындағы байланыстардан, диалогтық сөйлесуді қиындататын факторлардан, оны түсінуді жеңілдететін факторлардан тұруы мүмкін..Сабақты ұйымдастыруда мынадай кілттік идеяларды ұстануға болады:.Бірлескен əңгіме тиімді нəтиже береді, яғни:.Сондай-ақ дəстүрлі сабақта əңгімедегі жетекші рөлді оқытушы атқарады..Диалогтық оқыту барысында студенттер сын тұрғысынан ойлауды үйренеді, мəн-жайды жəне қажетті ақпаратты талдау негізінде күрделі мəселелерді шешуге, балама пікірлерді таразылауға, ақылға салынған шешімдерді қабылдауға, пікірталастарға қатысуға, басқа адамдармен қарым- қатынас жасай білуді үйренеді.
Ол үшін дəрісте топтық жұмыстар ұйымдастырылады, зерттеу жобалары қолданылады, рөлдік ойындар ойнатылады, түрлі құжаттармен жəне түрлі ақпарат көздерімен жұмыстар жүргізіледі, шығармашылық жұмыстар да қолданылады.
Студент оқу үрдісінің толық мүшесі болады, мұнда оқытушы дайын білімді бермейді, студенттердің өз беттерінше ізденулеріне түрткі болады жəне студенттер жұмысында көмекші қызметін атқарады..Диалогтық оқытудың мынадай стратегиялары мен əдістерін қолдануға болады, атап айтқанда:.Студенттермен əңгімені ұйымдастырудан бұрын кеңесу арқылы, барлық негізгі кілт идеялар анықталып алынғаннан кейін студенттердің қызығушылықтары мен даму бағыттары айқындалады.
Нəтижесінде кеңесудің оқу үдерісі үшін өзектілігі, маңызды екендігі нақтыланады..Нақты бір жүргізілген сабақтың үзіндісінен мысал келтірсек, 5В010900 — «Математика» 4-курс студенттерімен өткізілген сабақта келесі сұраққа жауап алуға тырыстық: «Диалогтық оқыту жəне топтық жұмыс арқылы оқушылардың геометрияға деген қызығушылықтарын қалай арттыруға болады?».
Осы сұраққа жауап алу үшін «Куб тұрғызу» тапсырмасын орындадық..Рефлексия.
Куб тұрғызу тапсырмасынан бұрын студенттермен «Тоса тұр» стратегиясы қолданылды.
Тапсырма мазмұны толығымен ашылған соң ортақ тұжырым шығарып, əрбір топ өздерінің кубтарын жасауға кіріседі.
Бір ауыздан кубты тұрғызудың табыс критерийлері анықталып алынды да аудиторияда көрнекі жерге іліп қойдық..Бұл стратегияны сабақта қолдану нəтижесінде студенттер сабаққа жақсы уəжделіп, белсенділіктері жоғарылады (сур.
қара)...Одан кейін 10–15 мин көлемінде теория түсіндірілді де, тағы бір стратегия қолданылды, ол «Оки токи» деп аталады.
Бұл стратегияны қолдану барысында студенттердің бүгінгі тақырыпты қалай түсінгендерін анықтау, байқау əрі пысықтау қажет болды.
Осы мақсаттарда бұл əдісті қолдану өте тиімді нəтиже беретіні анық..Топтағы бір студент дəстүрлі тəсілмен сабақ өткенде, көбіне үндемей, ешқандай белсенділік танытпай, құлағына құлаққап тағып алып, өзінің басқа жұмыстарын жасап отыратын.
Ол студентті бұзық, сабаққа ықыласы жоқ, мамандығын ұнатпайтын студент деген ой қалыптасқан еді.
Интербелсенді оқыту əдістемесін қолдану барысында ол студенттің көбірек пікірталасқа қатынаса алатын, өз ойын жыйнақты əрі нақты айта алатын, тереңінен ойлана алатын қабілетінің бар екендігін байқап, өзімізге жаңалық ашқандай болдық.
Сабақтан ол студенттің көңілінің толып, қуанып шыққаны байқалды.
Нəтижеде ол студентке деген көзқарасымыз да өзгерді.
Ол студент бұдан кейін де сабақта белсенділік танытуын одан əрі жалғастырып отырды.
Оның сабақты оқуға деген құлшынысы байқала бастады, тіптен интернетке кіріп, жан-жақты материалдар қарастырып, пікірін тереңінен түсіндіріп, жаңа мағлұматтар беруге тырысып отыратын болды..Топ студенттері «куб тұрғызу» жəне оның қасиеттері мен мүмкіндіктері, қолданылатын салалары туралы кең көлемде ақпарат жинай алды..Топта тағы бір байқалған ерекшелік, бұрын жақсы бағалар алып жүрген студенттер бұрын сабақта белсенділік танытпай жүрген студенттердің мұндай қабілеттерінің барлығына таң қалып, кішкене сасқалақтап қалды.
Олардың дəстүрлі əдістер аясында студенттердің тек кітапта ғана жазылғанды жаттанды айтып үйренгендіктері байқалып қалды.
Келесі сабақта олар жаттанды айтқанның дұрыс еместігін байқап, сабаққа жан-жақты дайындалып келуге тырысты..Сабақ соңында «Доп беру» стратегиясы қолданылды.
Бұл стратегияны қолдану себебіміз, əрбір студенттің сол күні өтілген тақырыпты қаншалықты түсінгендерін анықтауға мүмкіндік беретіндігінде.
Топта əрбір студент осы тақырып бойынша не түсінгенін əңгіме құрып, ойын толық жеткізуге тырысады, одан кейін допты келесі студентке береді.
Осылай доп студенттен студентке ауыса отырып, топта айналып қолдан қолға өтіп отырады.
Топ ішінде бір студент əркімнің ойын жазып отырады, кейін топтан қағазға тұжырымдап жазып, топ атынан екі баладан ортаға шығып сол күнгі сабақты қалай түсінгендерін қорытындалайды..Студенттердің тақырыпты меңгеру деңгейін анықтау үшін диалогтық оқыту əдістемесін оқу үрдісінде қолданудың тиімді екендігіне көз жеткіздік....Əдебиеттер тізімі.