Студенттердің тəрбиесін əлеуметтік-жеке тұлғалық басқару тұжырымдамасы бойынша тəрбиелеу əрекеттестігіндегі нысан мен үрдіс жағдайына ғылыми негізделген көзқарас жүйесі бойынша түсіну қажет..Жоғары оқу орнындағы тəрбиелеу үрдісінің əлеуметтік-жеке тұлғалық басқару тұжырымдамасының басты көріністегі ғылыми негіздемелері студенттердің тəрбиесін ұйымдастыру əдісі мен түрлерін, функцияларын, принциптерін, заңдылықтарын анықтау болып табылады..Тұжырымдаманың ғылыми дəйектемесінің негізінде студент жастарды тəрбиелеуде əлеуметтік- жеке тұлғалық басқаруды мақсатқа бағытталған жүйеге қалыптастырып, жоғары оқу орнында білім беру үрдісінде оны жүзеге асырудағы ең қолайлы жолдары анықталады..Біздің пікірімізше, бұл бағдар жол спорт пен дене шынықтырудың педагогикалық мүмкіндіктерін белсенді қолдану негізінде студенттерді тəрбиелеуде əлеуметтік-жеке тұлғалық басқару тұжырымдамасының зерттемесі мен дəйектемесіне келеді..Əлеуметтік-жеке тұлғалық басқаруды сипаттайтын белгілер (əлеуметтік менеджмент аясында) басқару заңдылығы мен əлеуметтік заңдарды мақсатқа бағыттап қолдану мен пайымдау, басқару əрекеттестігіндегі үрдістің үздіксіздігі мен жүйелігін қамтамасыз ету, басқару субъектісі мен басқарылатын объектіні үлгілеу, құбылыстардың сандық жəне сапалық өлшемдері, мемлекеттік, қоғамдық жəне шаруашылық менеджменттің өзара əрекеттестігі мен өзара байланысы болып табылады дейді В.В.Глухов [1]..Бұдан студент жастардың тəрбиесін əлеуметтік-жеке тұлғалық басқару жағдайына қарай əлеуметтік менеджмент принциптері мен заңдар қатарын мақсатты түрде қарастыру маңыздылығы ұсынылады..Əлеуметтік басқару заңының жүйесінде адам жігері мен санасына тəуелсіз объективті əлеуметтік жəне экономикалық заңдар маңызды рөл атқарады.
Олардың əрекеттері адамдар қызметтерінен көрінетін болғандықтан, объективті заң талабының қаншалықты орындалатыны есепке алынады.
Адамдардың еңбегін біріктіре жəне үйлестіре отырып басқару жүйесі жетістікке жету жолында кездесетін қиындықтарды жеңіп жəне оны жүзеге асыру мақсатын белгілеуде кездесетін экономикалық жəне əлеуметтік заңдар талаптарын қатаң түрде есепке алуы керек.
Е.В.Глущенко, Е.В.Захарова, Ю.В.Тихонравов [2] басты əлеуметтік заңдарға əлеуметтік даму заңдарын, əлеуметтік тұтастық заңдарын, əлеуметтік сертификат заңдарын т.б.
жатқызады.
Олардың пікірінше, заң категориясы заңдылық категориясымен бірдей деңгейде жүреді.
Заңдылық та заң сияқты зерттеуге алынған заттың арасындағы ортақ, мəнді, қажет байланыстарды заңдастырады..Б.Ф.Зайцевтың [3] пікірі бойынша, «заңдылық» ұғымы əлеуметтік менеджмент теориясында заңның дербес көрінісінің алғашқы тұжырымдамасы ретінде қарастырылады.
Осы пікірлерге сүйене отырып, жоғары оқу орнында білім беру процесі барысында студенттер тəрбиесін əлеуметтік-жеке тұлғалық басқарудың заңдылықтар қатарын тұжырымдауға тырысып көреміз.
Көрсетілген заңдылықтар басқару қатынасын жүйелі талдаудың нəтижесі болып, жоғары оқу орнының тəрбиелеу үрдісінде əлеуметтік-жеке тұлғалық басқарудың құрылымы мен сипатын анықтайды.
Олардың маңызды мазмұны келесі қағидалардан көрініс табады:.Көрсетілген заңдылықтар студент жастар тəрбиесін əлеуметтік-тұлғалық басқаруда жоғары оқу орнындарында басқару органдарында басшылыққа алынатын тиісті қақидаларға негізделеді.
Бұл қағидалар тəрбиелеу үрдісіндегі басқарудың құрылымы мен механизмінің, сондай-ақ жүйесінің талабын анықтайды..Басқару принциптері — басқарудағы заңдылық пен заңдарды қолданатын, кез келген жағдайдан шыға алатын басқарушы идеялар [4].
Олардың негізінде басқару əдістерінің жүйесі құрылады..Əлеуметтік жүйемен басқару туралы əдебиеттерді қарастыру нəтижесі тəрбиенің əлеуметтік- жеке тұлғалық басқару қағидаларын сипаттайтын бірнеше айыру белгісін анықтауға мүмкіндік туғызады:.Жоғарыда аталған белгілерді ескере отырып, жоғары оқу орындарындағы ұйымдастыру құрылымы мен тəрбиелеу қызметінің басты бағыттарын талдау студенттер тəрбиесін əлеуметтік-жеке тұлғалық басқару қағидаларының қатарын қалыптастыруға мүмкіндік туғызады:.Көрсетілген қағидалар жоғары оқу орнында білім беру қызметінің бағытына сай тəрбиелеу үрдісін əлеуметтік-тұлғалық басқарудағы басты нұсқасын анықтайды.
Ал принциптердің жоғары оқу орнында білім алу кезінде нақты жағдайларға байланысты студент жастардың тəрбиесін əлеуметтік- жеке тұлғалық басқаруда функционалдық құрамын анықтай басқаратын байланыстар мен қатынастардың негізінде тиімді жүзеге асыра алатын мүмкіншілігі бар..Əдебиеттердің талдауы И.И.Переверзин [5], Н.В.Жмарев [6], Б.Ф.Зайцев [3], В.И.Жолдак, В.Н.Зуев [7], əлеуметтік-ұстаздық үрдісті басқару функциясын мақсатты белгілейтін басқару қызметінің нақты түрі деп айғақтайды.
Олар мақсаттар мен қызметтердің немесе қосымша нысандардың бірыңғайлығын сипаттайтын басқарудың өзіне тəн түрлерінің анық құрамын анықтайды..Басқару функциясы басқарылатын нысанның заңдылығының іске асуы мен дамуын есепке алады.
Олар құрамы мен мазмұны ең төменгі дəрежеде тəуелді нақты ерекшелігі бар ұйымдардың басқару жұмысының бағыты мен жалпы міндеттерін сипаттайды дейді А.И.Китов [8], В.И.Кноринг [9]..Жоғары оқу орнында тəрбиелеу үрдісін басқару функциясын жіктеу басқару қызметінің түрлері мен дара міндеттерін анықтауға мүмкіндік туғызып, тиімді ережелердің жүзеге асу рəсімін реттейді.
Бұдан басқару үрдісін қайталанушы циклді сипаты бар, белгілі бір əрекеттің дəйекті түрде бір-бірін алмастыратын қатар ретінде қарастыруға болады.
Дара басқаратын əрекеттестіктің біршама дербестігі бар жəне басқару циклінің белгілі бір сатылары мен кезеңдері бар болып табылады..Е.В.Глущенко, Е.В.Захарова, Ю.В.Тихонравовтардың пікірінше, басқару циклының дəйекті түрде алмасу сатыларына сай субъекті басқару сияқты əрекеттер басқару функциясы деген атқа ие болды.
Басқару технологиясын ашатын бұл функциялар жан-жақты, объекті басқаруға қатыссыз кез келген басқару үрдісін сипаттайды [2]..Уақытша айнымалылық белгісі бойынша бөлінетін функциялар жалпы (негізгі) басқару функциясы атына ие болды.
Нысанға ықпал жасаушы бағыттағы мазмұннан бөлінетін функцияларды басқарудың нақты (немесе арнайы) функциясы деген атау қалыптасқан..Басқару функцияларын салыстырмалы талдау (шетелдік жəне отандық əдебиеттерден алынған мəліметтер бойынша) басқару ғылымының тарихи даму кезеңдерінде функционалдық құрамы бірнеше өзгерістерге ұшырағанымен, басқарудың негізгі функциялары іс жүзінде бүгінгі күнге дейін өзгермей қалғандығын айғақтайды Г.Саймон [10], С.Г.Сейранов [11]..Басқару функцияларын жіктеп, нақты құрамын анықтау басқарушы мен басқыралатын жүйенің сəйкес келуінен, басқару үрдісінің мазмұнын сапаттайтын диалектикалық бірліктен шығады.
Студенттер тəрбиесін басқаратын функциялар субъектіні басқаруда қоғамның білім беру ортасында кездесетін түрлі өзгерістерге тиімді реакцияны қамтамасыз етуге міндетті..Студент жастар тəрбиесін əлеуметтік-тұлғалық басқару үрдісінің мазмұнын жүйелі талдау жоғары оқу орнында тəрбиелеу міндетін атқаруда басқару қызметінің функциясын жіктеуді нақтылауға мүмкіндік туғызды..Осының нəтижесінде студенттерді тəрбиелейтін жұмыстардың барлық түрін сипаттайтын басқару функциясының үш түрі анықталды: жалпы, əлеуметтік-психологиялық жəне технологиялық.
Жалпы функция жоғары оқу орнында тəрбиелеу жұмысын басқару үрдісінің негізгі сатыларының мазмұнын барлық иерархиялық деңгейде қамтиды.
Əлеуметтік басқару жүйесіне жүргізілген түрлі зерттеу кестесі жалпы функцияға мақсатты түрде құру, жоспарлау, ұйымдасу мен бақылауды жатқызуға болатынын көрсетті..Əлеуметтік-психологиялық функция негізінде білім беру мекемелерінде қызмет-кəсіби қатынас сипатымен байланысты жəне екі əр түрлі функциядан тұрады: құқық берушілік пен мотивациялық..Технологиялық функция кез келген иерархиялық деңгейде басқару қызметінің екі ең басты түрін, яғни шешім қабылдау мен коммуникацияны, анықтайды.
Соныменен, жалпы əлеуметтік- психологиялық жəне технологиялық функциялар бір-бірін толықтыра отырып, студенттердің тəрбиесіне ықпал етуші əдіс-тəсілдерді саралауға мүмкіндік туғызатын, дербес жетекшілерінің еңбегі мен басқару органдарын мамандандыратын жоғары оқу орнында тəрбиелеу үрдісін əлеуметтік-жеке тұлғалық басқарудың біртұтас жүйесін құрайды..Жалпы функциялар білім беру процесінде субъектілерді тəрбиелеу қызметінің басқарудың жалпы ережесін қамтиды.
Олар стратегиялық жəне оперативтік басқару шегіндей бірдей деңгейде қажет..Басқару үрдісі біздің жасап шығарған жүйеге сəйкес белгілі бір уақыт барысында студенттерді тəрбиелеу жұмысының мақсаты мен міндетін жүйелеуден басталады.
Сонан соң тəрбиелеу мақсатының белгіленген жетістігіне бағытталған іс-шараларды жоспарлау жүзеге асырылады..Жоспарланған тəрбиелеу іс-шараларын жүзеге асыру белгілі бір ұйымдық құрылымның құрылуын, орындаушылардың қатысуын, олардың уақыт пен кеңістіктегі жұмыстарының үйлесімдігін қажет етеді..Ұйымдық құрылымның аясында анықталған іс-шараларды ойдағыдай орындау есеп-қисапты, тəрбиелеу процесіндегі субъектің қызметін реттеу мен тəрбиелеу əсерінің жүзеге асуын үнемі қадағалауды талап етеді.
Тəрбиелеудің жалпы функциясындағы өзара байланысқан əрбір жұп пайдаланудағы «мақсат–құрал–нəтиже» топтамасын басқару шешімінің нұсқасы ретінде ұсынылады..Бірінші нұсқаның «мақсат-жоспарлауында» жоспарлау процесі қарастырылған тəрбиелік іс- шаралар мен жоспарланған ықпалдастық анықталған педагогикалық мақсаттың жетістігін қамтамасыз ете алғанда ғана аяқталады.
Олай болмаған жағдайда тəрбиелеудің міндеттері мен бастапқы мақсаттың құрылуына түзету енгізуге мəжбүр болады..Нұсқаның екінші кезеңіндегі «жоспарлау–ұйымдастыруда» жоспарланған тапсырмаларды ең тиімді жолмен шешуін қамтамасыз ететін ұйымдастырудың тəрбиелік əсерін іздестіру жүзеге асырылады..Нұсқаның үшінші «ұйымдастыру–бақылауында» қабылданған ұйымдық шарттарда алауыздықтардың тууын болдырмауға бағытталған жоспарланған тапсырмалардың орындалуы мен шешім қабылдауына үздіксіз бақылау жүріп отырады.
Қызметтердің мəнділігі мен масштабына қарай негізгі функциялардың арақатынасы жоғары оқу орнында тəрбиелеу жұмысын басқарудың иерархиялық деңгейіне байланысты сараланады..Бұл жұмыста басқарудың жалпы функциясының əрқайсысын жүзеге асыру үшін басқару шешімі дайындалып, белгілі бір коммуникациялық байланыстар қалыптасады.
Олар басқарудың жалпы функциясының аспапты (технологиялық) базасы болып табылады.
М.В.Прохорованың [12] пікірінше, студенттердің тəрбиесін басқарудың жалпы функциясының тəлімдік қыры олардың əлеуметтік- психологиялық функцияларын, яғни құқық берушілік пен мотивацияны, қалыптастырады.
Тура осы көрсетілген функциялар көбіне жоғары оқу орнында тəрбиелеу процесін басқарудың əлеуметтік-жеке тұлғалық бағытын анықтайды жəне қазіргі зерттеудің контекстінде ерекше қызығушылық танытады.
Басқарудың əлеуметтік-жеке тұлғалық функциясы білім беру қызметінің барысында пайда болатын адамдардың ара қатынасын реттеуді қамтамасыз етеді.
Белгілеп өткендей, басқарудың əлеуметтік- психологиялық функциясына құқық берушілік пен мотивация жатады.
Бұл екі функция да тəрбиелеу процесін жүзеге асырушылардың əрқайсысының өкілдігі мен міндеттерінің құрамын анықтауға, жоғары нəтижеге жетуге ынталандыратын қызметтерге жағымды жағдайлар қалыптастыруға мүмкіндік туғызады.
Басқару қызметінің объектісіне ғылыми негізделген технологияның, психология-педагогикалық əсердің жоқтығынан студент жастарды тəрбиелеудің басқару практикасында бұл функцияларды жүзеге асыру жиі кідіреді..Педагогикада теорияның ғылыми дамуының қазіргі жағдайы жоғары оқу орнында тəрбиелеу жұмысын басқарудың практикасында əлеуметтік-психологиялық функцияның жүзеге асуына қарай осы саладағы кейбір арнайы құрастыруларды бейімдеуге мүмкіндік туғызады.
Бұл жерде басқарудың демократиялық стиліне негізделетін гуманистік іскерлік ынтымақтастытың технологиясы туралы айтылу көзделген.
Құқық берушілік пен мотивация функияларына қарай көрсетілген технологияны қарастыру білім беру қызметінің шарттарына сай студенттер тəрбиесін басқару процесін оңтайландырудың тиімді жақтарын ашуға мүмкіндік туғызады..Құқық берушілік (өкілеттілік) басқару функциясы сияқты тапсырма беру мен оның орындалуын жауапкершілікке алатын құзыретті тұлғаны немесе топты анықтау үрдісін білдіреді..Мотивация студенттер тəрбиесін басқару функциясы сияқты білім беру қызметінің барлық қатынасушыларын алға қойған мақсатқа жету үшін ынталандырушы үрдіс болып табылады.
Студент жастардың тəрбиесін əлеуметтік-жеке тұлғалық басқарудың функционалдық құрамын жүйелі суреттеуде технологиялық функцияның жалпы сипатына тимей өтсек, толық болмайтыны анық..Технологиялық функция тəрбиелеудің басқару əдісі мен процесс мазмұнын сипаттайды.
Ол екі басты компоненттен тұрады: байланыс (коммуникация) жəне шешім.
Басқарудағы байланыс дегеніміз — басқару шешімін дайындаудағы жəне қамтамасыз етудегі ақпараттың алмасуы.
Байланыс тəрбиелеу процесін басқаратын функциялар сияқты студенттер ортасындағы тəрбиелеудің тиімді əсерін басқару мақсатында ақпараттық ағымды пайдалы ұйымдастырумен айналысады..М.В.Прохорова [12] мен А.И.Купринаның [13] пікірінше, студент жастардың тəрбиесін басқару жүйесінде байланыстың негізгі міндеттері мыналар болып табылады:.Студент жастардың тəрбиесін əлеуметтік-жеке тұлғалық басқарудың басты үлгісінің жүйелі талдауы қабылданған басқарудың шешімі тəрбиелеуді басқаруға əсер ететін ең тиімді тұжырымдаманы жасап шығаратын əрі жүзеге асыратын басты аспабы болып табылатынын көрсетеді.
Бұдан басқару шешіміне ұсынылған негізгі талаптары мыналар болып табылады:...Əдебиеттер тізімі.