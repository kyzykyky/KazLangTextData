Қоғам дамуында тілдің қарым-қатынас құралы қызметінің ерекше екендігі дау тудырмайды, тіпті, тілдің өмір сүруі сүру жағдайы да қарым-қатынас қызметінің дəреже, деңгейімен байланысып жатады, сондықтан да ол жетекші қызмет аталады. Сонымен қатар, тіл осы қарым-қатынас нəтижесінде, қарым-қатынас үдерісінде жүзеге асатын адамның таным əрекетін бейнелей алатын таңбалар жүйесі, өйткені тілдің негізінде ойлаумен, санамен байланысты танымдық қызмет жатады.
Қарымқатынас таным əрекеті тудырған тілдік бірліктердің өзгерістерін, өмір сүру жағдайын айқындайды..Тіл-этнос өмірінің «айнасы», алайда тіл дамуы мен этностың, оның мəдениетінің т.б. жағдайларының дамуы тепе-тең бір ізбен, тура, сара жолмен жүретін құбылыстар емес.
Əрқайсысының өзіндік заңдылығы бар болғанымен, байланыстылығы да дəлелдеуді қажетсінбейтін мəселелер.
Тіл көп жағдайда өзінің ішкі заңдылықтарына сүйенеді.
Ендеше тіл бірліктерінің пайда болуы, құрылымы, мағынасы т.б.
мəселелер ұлттық мəдениет, ұлт болмысына қатысты жайттармен байланыста алынып қарастырылғанда ғана сыры ашылады, олардың түп төркінінде, өң бойында жатқан мəдени танымдық ақпарат айқын көрінеді.
Бұл адамның таным қабілеті арқылы қоршаған əлемді таңбалап-атап, оның тілдік бейнесін жасаған атам заманнан бері сол атаулардың мағынасына əр алуан өзгерістер ену мүмкіндігін көрсетеді..Тіл дамуы адамзат дамуымен бірге келе жатқан күрделі, жан-жақты, жүйелі-кешенді құбылыс. Оның өзіндік ішкі заңдылықтарымен қатар сыртқы даму заңдылықтары да бар..Тілдегі өте маңызды құбылыстың бірі – жаңа атаудың жасалу жолы мен сол атаудың қалыптасу үдерісін анықтау, оның табиғаттағы заттар мен құбылыстарға жақындығын, тілдік таңбадағы сол ұғымдардың бейнелену ерекшеліктерін көрсету болып табылады..Адамды қоршаған ортадағы, əлемдегі құбылыстар, қоғам дамуының əр кезеңінде қалыптасқан салт-дəстүр, жаңалық – бəрі де тілде өз көрінісін табады, сондықтан атау мен оның жасалу сипаты тіл ғылымы дамуының қай кезеңінде де маңызды екені белгілі. Өйткені əр уақытта қалыптасқан тілдік бірлік болмысты бейнелеп жасалған кезеңнен бастап, адамзат тарихы мен мəдениетіне қатысты болады, сондықтан да қазіргі тіл ғылымы тілдің осы танымдық қызметі, қатысымдық қызметінен туатын мəн-мазмұнға айрықша назар аударып келеді..Сөздің жасалу жүйесі тілдің қалыптасу жолын бейнелейді. Тіл дамуының нақтылы көрінісі сөздің мағыналық дамуы мен жасалу сипатынан танылады.
Сөздің жасалуы тілдік дамудың кепілі, себебі ол ұзақ уақыт аралығында қалыптасып, қалың қауымның ой таразысынан өтіп барып қабылданады [1,19]..Жалпы тіл атаулының сонымен қатар белгілі тілдер тобының өзіндік қалыптасқан сөзжасам заңдары, амал-тəсілдері, сөзжасамдық қалыптары (үлгі) болатыны белгілі. Сондай сөзжасамдық қалыптардың пайда болып тұрақтануына негіз болған жолдың бірі матаса байланысу арқылы жаңа атау жасауға ұласу жолы деуге болады..Матасу – түркі тілдерінде, оның ішінде қазақ тілінде де қолданылу өрісі аса кең байланыстың түріне жатады. Матаса байланысқан тіркестердің жиі қолданылуын олардың білдіретін қатысымдық мағынасымен ұштастыра қарастыру керек..Матаса байланысқан тіркестердің өзіндік ерекшеліктері бар, біріншіден тіркес құрамына енетін сыңарлардың екеуі де белгілі тұлғада тұрады, яғни бірінші сыңар ілік септігінде, екінші сыңар тəуелдік жалғауында (ағаштың бұтағы, үлкеннің ақылы, білгеннің пайдасы, біздің ойымыз т.б), екіншіден, матаса байланысатын сөздер зат есімдер жəне заттанған, заттық мағынаны сақтаған басқа сөз таптары болып келеді [1,266], осы белгі матасуды байланыстың басқа түрлерінен ерекшелейді. Үшіншіден, матаса байланысқан тіркес анықтауыштық қатынас жасайды, өйткені бірінші сыңар, бағыныңқы, ілік септігінде жұмсалады да, белгілі затқа иелік мəн білдіреді.
Алайда басыңқы сыңарсыз иелік мағына тиянақсыз болады, сондықтан басыңқы сыңар меншік мағынасын білдіріп, тұтас тіркес меншіктік қатынас құрайды.
Осы меншіктік мағына сыңарлары арасындағы байланысты өте берік етеді, тіпті алшақ тұрғанның өзінде бекем байланыс сезіліп тұрады..Тəтті ұйқының құшағында жатқан Естайдың құлағына бұл дауыс тіпті алыстан шыққандай болып естілді. Естай жүгіріп барып жерошақ басында жатқан бақанды əкеліп, шаңыраққа тіреді. Ұзақтың қара күркесі елден бұрын жығылып дайын болған (Қ.Жұмаділов «Соңғы көш»). Осындағы Естайдың құлағында, Ұзақтың күркесі – матаса байланысқан сөз тіркестері, ал жерошақ басында – матасу үлгісіндегі негізгі зат есім мен көмекші есімнің тіркесі, жекелей алғанда, жерошақ – бастапқыда матаса байланысқан еркін тіркестің дамуынан пайда болған күрделі атау, жеке сөз..Мұндай тілдік деректер матасудың байланыстың өте ежелгі түрі екенін дəлелдейді. Осындай деректер көне жазбалардан да келтіріліп, ғылымда байланыстың осы түрі түрік изафеті аталып, түркітанушы ғалымдар назарын өткен ғасырда-ақ аударғаны белгілі..Мұның бəрі матаса байланысқан тіркестердің табиғатынан туындайды. С.Исаев оның: ілік септігіндегі сөздің тиянақсыздығы арқылы тəуелдік жалғаулы сөзге бағынып тұруы; матаса байланысқан сөздер сөйлемде қатар да, араларына сөз салып та жұмсала беруі; матасу сыңарлары зат есімнен, заттық мəндегі сөздерден құралуы; тəуелдік жалғаулы сөз сөйлем құрамында ілік септігіндегі бірнеше сөзді қатар бағындыра алуы; матасудың сыңарлары күрделі болуы мүмкін; сөйлем құрамында тізбекті байланыс құрай алуы (ағаштың жапырақтарының сыбдыры, жел тербеген ағаштың жапырақтарының сыбдыры т.б), алғашқы сыңардың жақтық мағынасымен үйлесуі; ілік септігінің түсірілуі; тəуелдік жалғауының түсірілуі тəрізді он шақты [1,269271] белгісін көрсетеді. Аталған белгілер қаншалықты салмақты болғанымен, мұндағы өзгермейтін басты белгісі – мағына, меншіктік мағына жəне сол меншіктік мағынаны танытатын заттық ұғымдар арасындағы байланыс деуге болады..Тілдік бірліктер тіл иесімен бірге жасай келе, əртүрлі өзгерістерге ұшырайды: мағыналарын кеңейтеді, тарылтады, сол арқылы қызметіне де өзгеріс енеді. Матаса байланысқан тіркестердің кейбіреулері де сол сияқты мағынасынан айырылуы, көмескіленуі нəтижесінде қазіргі күні дыбыстық өзгеріске ұшырап (білезік, жолақы, жаздыгүні, күздігүні), жеке сөзге, тұрақты тіркестерге айналуы мүмкін.
Бұл тіркестердің бойындағы өзгерісті тіл иесінің оларды қолдану қажеттілігіне байланысты тілдегі үнемдеу, ықшамдау заңдары арқылы түсіндіруге болады.
Тіл-тілдерде болатын мұндай құбылыс лексикалану деп аталады. Лексикалану – сөздердің еркін тіркес түрінде, еркін тіркес құрамында қолданыла келе, тұрақтылық сипатқа ие болуы нəтижесінде жеке сөзге парапар қолданылуы [2,196].
Қазіргі күні тілде қолданылып жүрген: отағасы, қонақасы, ауылшаруашылығы, білезік, шəкіртақы, отбасы т.б.
толып жатқан өмірдің əр саласында ұшырасатын сөз-атаулар осы лексикалану нəтижесі.
Аталған сөздер лексикалануға матаса байланысу арқылы ұшыраған.
Сонда лексикалану тілдік қатынаста ұзақ уақыт жүретін үдеріс екені байқалады.
Себебі матасу арқылы лексикалануға ұшыраған атаулардың құрамындағы сыңарлардың сыртқы түрінің өзгеріске түскендері (білезік) де, жартылай өзгергендері (күндіз) де, дыбыстық қалпын толық сақтағандары (жерошақ, жермай т.б.) да бар.
Атаулардағы мұндай өзгеріс олардың қолданылу жиілігінен, ұзақтығынан туған, сол жиілік атауды қолданудың ықшамдылығын, қолайлылығын қажет етеді.
Тілдік қолданыстағы белгілі бірліктің не сөз тіркесінің дербес атауышқа айналуы, тұтас сөз мағынасына ие болуы, тұрақты тіркестің біртұтас сөз мағынасында жұмсалуы үдерісі жүріп өткен [3,254].
Сөйтіп лексикалану нəтижесінде ұғым атауы пайда болады..Əрине, тілдің ғасырлар бойы қалыптасқан қарым-қатынас құралын жасау жолдары, амалтəсілдері, олардың белгілі ізге түскен үлгі-.қалыбы болады. Сол үлгі-қалыптың тұрақтануы аталған байланыс түрлері арқылы да жүзеге асады.
Белгілі тəсіл арқылы байланысып қолданысқа түскен тіркес тіл иесінің қажетіне қарай белгілі бір бірлігіне айналады.
Сол үлгіде тілдің сөзжасам тəсілдері қалыптасады, дегенмен осындай үлгіде қалыптасты дегеннің өзінде де белгілі атаулардың пайда болуында жекелік сипат болады.
Мысалы, ғалым Ы.Маманов көрсеткен Байжанкөл, С.Исаев еңбектеріндегі Қарпатай қоғыр соның дəлелі.
Мұндағы сөзжасамдық үлгі →зат есім+зат есім, біріншісі – біріккен сөз, екіншісі –.Мағыналық даму матаса байланысқан тіркестердің дамуына əкеледі..Қазіргі күні жаңа ұғымдарды атауға деген қажеттілікке орай матасу үлгісінде жасалған атаулар тілде кең қолданыста жүргені белгілі Олардың қатарына шəкіртақы, зейнетақы, жалақы, жолақы, малазық, отбасы, отағасы, қонағасы, төрағасы, сауда нүктесі, газ плитасы т.б. жатқызуға болады.
Бұлардың бойындағы лексикалану деңгейі əртүрлі.
Белгілі үлгі бойынша жасалғанның өзінде сөзжасамдық мағынаның тұрақтанып, мағына мен тұрпақ үйлесімі үдерісі жалғасуы мүмкін екендігі айқын..тіркескен атау. Екеуі де белгілі оқиға негізінде.пайда болған жер атаулары. Осы тəріздес атаулар көптеп саналады.
Атаудың қалыптасуына себеп болып отырған – тіркестің меншіктік қатынасты білдіретін мағынасы....