Тіл өнеріне тереңірек үңілген адамға ғасырлар қойнауынан сыр тартып, ел мен жер туған өлке тарихынан мол дерек табылады. Мұндай тарихи мәліметтерге әсіресе тіл ғылымының ономастика деген саласы бай келеді.
Ономастика гректің (onomastikos) есімге қатысты «ат», «атау» деген ұғым беретін сөзден алынған, жиынтық жалқы есімдерді зерттейтін тіл білімінің бір саласы. Қазіргі кезде жалқы есімдердің жиынтық атауы ретінде ономастика берік қалыптасып, термин ретінде кеңінен орын алды.
Қазақ ономастикасының шығу, даму, қалыптасу кезеңдері мен жасалу жолдары кеңінен зерттеп, ерекше зер салатын айтулы мәселелердің бірі..Ономастикалық категориялардың да өзіне тән граматикалық сипаты, морфологиялық құрылымы, жасалу тәсілдері, сөз тудыратын формалары – бір сөзбен айтқанда, грамматикалық құрылымы болады. Жалпы ономастикалық категориялардың құрылысы, оның лексикалық қоры мен морфологиялық құрылымы тіл-тілде алуан түрлі болып келеді [1.8-9]..Басқа да аймақ топожүйесіндегідей, өзіміздің батыс аймақта кездесетін жалқы есімдерде де өзіндік граматикалық ерекшеліктер тән болып келеді. Аймақтық ономастикалық атаулардың граматикалық құрылымын дербес қарастыруға болады.
Сондықтан тарауымыздың осы бөлімінде романда кездесетін онимдердің граматикалық құрамы, оларды негізгі және туынды түрлері, туынды онимдердің жасалу тәсілдері, топоним тудыратын қосымшалар мен олардың ерекшеліктері, күрделі онимдердің қалыптасу жолдары турасында әңгіме қозғалады..Зерттеуімнің нәтижесі бойынша романда барлығы 193 топоним (жер-су аттары) кездеседі..Топонимдер этностың өткенінен этнографиялық деректер жеткізе алатын, дәуірлік жүк арқалаған, ұлттық лексиканың негізгі саласының бірі. Топонимдік материалдар әр дәуірдегі лексиканың бөлек-бөлек қабаттарының тарихын ашуға болатын құнды қайнар бұлақ..Еңбекте кездесетін топонимдердің басым көпшілігі біздің батыс өңіріне тән. Ал Батыс Қазақстан топонимдері құрылымдық сипатына қарай дара, қос құрамды және көп құрамды болып бөлінеді.
Соңғы екеуі күрделі топонимдер деген түрді құрайды.
Демек, классификациялық сөзжасам принцптеріне сәйкес батыс аймақ топонимдерін дара және күрделі деп екіге топтастырамыз.
Осындай құрылымдық ерекшелік түркі тілдерінің бәріне тән.
Дара топонимдер құрылысына қарай негізгі және туынды болып бөлінсе, күрделі топонимдер де біріккен топонимдер және тіркесті топонимдерге бөлінеді..а) негізгі және туынды топонимдер..Негізгі топонимдер. Негізі жалпы есімді опелятивтерден жасалып, қосымшасыз келеді.
Мысалы: Қамыс, Өзен, Қопа, Жаға, Құлақ;.Дара топонимдер тілдік заңдылықтарға, оның нормасына сәйкес тілімізде ежелден қалыптасқан дәстүрлі жолмен жасалып отырады. Туынды дара топонимдерге қарағанда негізгі топонимдер саны әлдеқайда көп болып келеді.
Семантикалық қасиетіне қарай олар топонимиялық кластарға бөлінеді..Негізгі дара топонимдерге романда кездесетін бірнеше топонимдерді мысалға келтіруге болады. Мысалы: Чижа, Уфа, Амур, Бұлан, Теңіз, Арал, Рум, Қырым, Торғай, Орда, Қоқан, Қошқар, Тұран, Ырғыз, Хорезм, Хиуа, Дуана, Қисық, Бұлан, Арқа, Москва, Имран, Жем, Сағыз, Ресей, Азия, Ащы, Дон,Теке, Иран, Сібір т.б..Туынды дара топонимдер бірнеше тәсілдер арқылы жасалады. Ол тәсілдер арасында қазақ тілінде ежелден қалыптасқан сөзге қосымшалар жалғану арқылы жасалатын классикалық-синтетикалық тәсілдің орны ерекше.
Сонымен қатар туынды топонимдердің жасалуына тілдің басқа салаларында көп кездесе бермейтін тың тәсілдердің де қолданылатын айта кету керек.
Олар топонимизация,трансонимизация және транстопонимизация тәсілдері..Қазақ тілінде туынды топоним қалыптастыратын қосымшалар саны көп емес, олардың ішінде бүгінгі топоним тудыру процесінде көп кездесе бермейтін көнесі де, әлі атау тудыру қызметі самарқауланбаған жаңасы да бар. Саны жағынан көп болмаса да, олар қолданылу жиілігі жағынан басқа жұрнақтар мен жалғауларға қарағанда әлдеқайда өнімді қолданыс табады..Батыс Қазақстан топонимдерінің жүйесінде туынды топонимдер жасауда ерекше қызмет атқаратын аффикстердің қатарына төмендегі қосымшаларды жатқызуға болады..1). -ты, -ті, -лы, -лі, -ды, -ді; 2) -ық, -ік, -ө;.3) -ма,-ме; 4) -лық, -лік, -дық, -дік, -тық, -тік;.5) -шы, -ші; 6) -лай, -лей, -дай, -дей, -тай, -тей; 7) -р, -ар, -ер; 8) -ыл, -іл, -л; 9) -ақ, -ек, -к;.Мысалы: Сүттігенді, Жайық, Орал, Елек, Аңқаты, Ойыл, Ойнақ, Жымпиты, Шідерті, Бұлдырты, Өлеңті, Қалдығайты,Қазалы, Бұқар, Жарма, Мынанай, Теректі, Бөрлі, Қурайлы, Қоспа, Аңшы, Тамды, Қиыл, Бұзаулық, Пішенді, Қаңбақты т.б..Оларды қызметіне қарай көне және жаңа, мономорфемді және полиморфемді, өнімді және өнімсіз жұрнақтар деп бөлуге болады..Туынды топонимдердің бір тобы жоғарыда айтылған топонимизация, трансонимизация және транстопонимизация тәсілдері арқылы жасалады..а) Топонимизация тәсілі дегеніміз жалпы географиялық терминдердің (детирминативтердің) ешбір қосымшасыз топонимдерге айналуы. Мұндай тәсіл біздің батыс өңірінің топонимдеріне тән болғанымен, романда мұндай тәсіл арқылы жасалған топонимдер кездеспейді..ә) Трансонимизация деп – антропонимдердің (кісі аттарының) ешбір қосымшасыз топонимдерге айналуын айтамыз. Бұл тәсіл арқылы қалыптасқан топонимдерді романнан көп болмаса да кездестіруге болады.
Мысалы: Калмыков, Пугачев, Волостной, Күрлен, Ямбулатов, Әлібек, Жүніс, Қабанбай, Шұғыл, Жақсыбай, Құрманбай, Сүгірбай, Шортанбай, Қазанғап т.б..Трансонимизация тәсілі арқылы жасалған топонимдерді топонимика ғылымында антропонимдер деп атайды. Бұл тәсілдер арқылы қазақ тілінде көбіне микротопонимдер пайда болады.
Трансонимизация тәсілін қазақ топонимиясындағы өнімді тәсіл деп айтуымызға болады.
Ал, Кісі аттарының топонимдерге, топонимдердің кісі аттарына ауысу процесі ежелден келе жатқан лингвистикалық және тарихиэтнографиялық құбылыс..б) Транстопонимизация тәсілі – топонимдердің бір кластан екінші бір класқа ауысып, жаңа объектінің атауы ретінде жұмсалады. Бұл тәсіл арқылы жасалған жер-су атаулары да романда аз емес..Мысалы: Шыңғырлау 1) өзен атауы, гидроним, 2) аудан орталығы, ойконим; Өлеңті -.Бұл тәсілдің өнімді қолданылуы олардың бүгінгі топонимиялық жүйемізде толық орныққандығын білдіреді..ә) Күрделі топонимдер және олардың түрлері мен құрамы..Күрделі топонимдерді біріккен және тіркесті деп 2 түрге бөлуге болады. Олардың арасында көбірек қолданылатыны – біріккен күрделі топонимдер.
Ал, тіркесе байланысқан түрлері екі және үш немесе одан да көп компоненттерден тұратын атаулар алдыңғыға қарағанда сирек қолданыс табады..Біріккен күрделі топонимдер (БКТ) – екі толық мағыналы сөздің бірігуі арқылы жасалады. Олар дара тұлғалы топонимдерден құрамының күрделілігі, беретін мағынасының жанжақтылығы, олардың семантикалық сипаты арқылы ерекшеленеді.
О баста деке –жеке сөздерден қалыптасса да, БКТ ғасырлар бойы бөлінбейтін біртұтас лексикалық мағынасы бар сөздерге айналған.
Мұндай топонимдерді романда көптеп кездестіруге болады.
Мысалы: Үйректікөл, Атқұлақ, Қисықсай, Алқакөл, Тұнықбұлақ, Сырдария, Тіксай, Оймақкөл, Қамыстыкөл, Қараоба, Жасылмойын, Ақжайық, Тұзтөбе, Күйікқала, Ақмешіт, Мыңщұңқыр, Ханжұрты, Ханжұрты, Тасқала, Қызылқұмық, Қызылқора, Қызылорда, Аққозы, Тасқұдық, Ақдала, Майшоқы, Қаратөбе, Сарбие, Кеңалқап, Ащыбұлақ, Қашарсойған, Қарамектеп т.б..БКТ-нің көпшілігінің бір сыңары ұлттықгеографиялық терминдерден келуі жиі кездесетін құбылыс. Оларды сөз тудыратын жұрнаққа жақындатып, соларға ұқсатып, топонимиялық форманттар деп атауы да осы актив қызметіне байланысты болса керек.
Ал, оларды кейде ұлттық географиялық форманттар немесе детерминативтер деп атайды.[6; 10].Романда олардың қатысымен жасалған ономастикалық атаулар біршама көрініс тапқан. Мысалы: зат есім + детерминатив (Жылы + ой, Күйік + қала, Жар + қопа, Шұңқыр + сай, Тас + құдық, Шал +дөңес, Алқа + көл, Хан +көл, тұз + төбе, Барқын +тау т.б), сын есім + детерминатив (Сұлу + көл, Тік + сай, Қара + су, Қара + оба, Ақ + төбе, Қара + қыстау, Үлкен + сор, Тар + төбе, Қисық + сай, Қара + төбе, Ақ + дала т.б), сан есім + детерминатив (Жеті + көл, Қос + атар, Қос + оба, Мың + шұңқыр т.б.), детерминатив + детерминатив (Арал + төбе;)..Детерминатив сөздер тек біріккен топонимдер құрамында ғана кездеседі, сондай-ақ тіркесті топонимдерде де қолданылады. Мысалы: Сырым шыққан төбе, Қараөңір тауы, Ақпан моласы т.б;.Біріккен күрделі топонимдердің компоненттерінің сөз табына қатысы-на қарай бірнеше түрге топтауға болады. Бұл тұрғыдан олар тілімізде бұрыннан бар модельдерден жасалады.
Романнан олардың мынадай түрлерін кездестіре аламыз:.Мысалы: Жанбарса;.Біріккен күрделі топонимдердің басым көпшілігі қос компонентті болып келсе де, романда үш сөздің бірігуінен жасалған бір БКТ кездеседі..Мысалы: Ақшаттау.Тіркесті күрделі топонимдер құрылысына қарай қос компонентті және көпкомпонентті түрде кездеседі. Қос компонентті күрделі топонимдер төмендегідей құрылымдық модельде келеді..Батыс Қазақстан облысының топонимдерінің күрделі түрі сөзжасам тәсілдерінің грамматикалық заңдылықтарына сәйкес аналитикалық тәсіл арқылы қалыптасқан топонимдердің белгілі бір тобын құрайды. Олардың саны топонимдерге қарағанда әлдеқайда көп болып келеді..Жалпы қазақ ономастикасы соңғы 30-40 жылдары бойында ғана зерттеле бастаған жас сала болса, оның топонимия саласын арнайы зерттеу 40 – 50 жылдардан бастау алады. Қазіргі таңда романда кездесетін жергілікті топонимдердің жасалуындағы лексика – грамматикалық құбылыстар, топонимдердің лексикадағы орны, топонимдерді лексика – семантикалық тұрғыдан классификациялау тілтану ғылымында мүмкіндігінше толық қамтып, толық зерттеуді қажет ететін мәселе екендігі сөзсіз [8; 17]..Топонимдерді тарих, этнография, география, эстетика, биология ғылымдарымен байланыстыра зерттеумен қатар тілдік жасалу заңдылықтары, грамматикалық ерекшеліктері, қосымшалардың қызметі, көптік жалғау ерекшеліктері, жұрнақтардың қызметі мен қосылу ерекшеліктері түгел дерліктей қамтылып, жан жақты айқындалып талдануы, туысқан тілдермен салыстыра зерттелуі ең күрделі де үлкен жұмыс. Өйткені ономастика саласының топонимика бөлімі бойында кездесетін өлі, көнерген және тірі форманттар мен көне сөздер қазақ тілінің ғана емес, азаматтық тарихтың да кейбір мәселелеріне септігін тигізеді....