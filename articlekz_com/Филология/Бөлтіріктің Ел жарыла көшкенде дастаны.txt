Аннотация. Мақала қазақтың танымал ақыны Бөлтірік Атығанұлының шығармашылығына арналған.
Автор «Ел жарыла көшкенде» өлеңіне талдау жасайды.
Мақалада бұл шығарманың мәселелер мен өзіндік шығармашылық бейнесі көрсетілген..Қазақ халқының 1916 жылғы ұлт азаттық көтерілісі туралы өлең, жырлар сол көтерілістің барлық уақиғаларын егжейтегжейлі, саяси әлеуметтік мәнін, сипаттарын оны бастаған бұқараның жайларын, көңіл күйлерін, бейне қабілеттерін, халықтың ерлігін бәрін бастан аяқ әрі толық, әрі дәл айқын суреттейді. Сонымен бірге олар үстем тап өкілдерінің, бай феодалдардың, би болыстардың халыққа істеген опасыздық әрекеттерін ашық әшкерелеп отырады. Қазақ халқының 1916 жылғы ұлт азаттық көтерілісі туралы өлең, жырлар қазақ халқының ХХ ғасыр басындағы әдебиетінің бір мол саласы, аса құнды қазынасы.
Қазақтың тарихи істерінің тарихи, көркем шежіресі деп айтар болсақ бүгінгі таңда бұл біздің тарихымыздан үлкен орын алып сол бір өткен өмірдің куәсі ретінде әдебиетіміз тарихынан өшпес із қалдырып отыр..Ғалым Бейсенбай Кенжебаев бұл тұстағы шығармаларды тарихи шындығы мен заңдылығы терең ашылғаны үшін реалистік поэзия десе, онымен қоса 1916 жылғы көтеріліс туралы поэзия қазақ халқының ауыз әдебиетінде ежелден дамып келе жатқан реалистік тұрмыс-салт жырларымен тарихи жырлар дәуіріндегі, жаңа уақиғаға байланысты жасалған жаңа поэзия дейді../2， 18-б./ Айтса айтқандай ақ бұл тұстағы шығармалар мысалға Бөлтірік ақынның «Ел жарыла көшкенде» дастаны Көдектің «1916 жыл» дастаны Исаның «Бекболат» дастанын дәлел деп айтуға болады. Бөлтірік ақынның «Ел жарыла көшкенде» деп аталатын дастанын алып қарайтын болсақ.
Бұл дастан ақынның жанынан шығарылған халықтың күйзелісін көрсетсе онда толып жатқан астарлы уақиғалар бар бір жағы халықты аяусыз қанаған патша өкіметінің жағымсыз әрекеті, бір жағы елімен жерінен бөлініп қоныс аударып бара жатқан халықтың жұтаңқы күйі, енді бір жағынан халқымды қорғап қалсам деп алға тартқан Жәмеңке, Ұзақ сияқты батырдың бейнесін көрсетеді.
Осындай шытырман уақиғаны ақын шығармасында нақты да дәл, түсінікті етіп жеткізіп отырса енді бір тұсынан нақты уақиғаны баяндап қана емес қазақ тілінің негізгі сөздік қорындағы бір қатар сөздерге екінші түрлі жаңа мағына беріп қолданса бірде әр түрлі көркемдеу амалдарын қолданып отырады тіптен шығармада мақалды да кезіктіруге болады.
Ақынның тілдік ерекшелігі бүл ғана емес ойын жинақы бейнелеуінен де көрінеді.
Шығарманы толықтай оқымай жатқан күннің өзінде бірнеше шумақтардан ақ болған уақиғаның мән жәйін көре аласыз..Мысал:.Тұнды құлақ шуылдап , Ұшты жүрек зуылдап. Ауған, азған сорлы елге, Патшаның қолы ойнақ сап, Бидайықтай қуырған..Үпті талап үйді алды..Қараны құртып қойды алды. /1， 35-б./.Айрылдық тырна бурылдан деп жырлайтын жолдарда бір ғана халықтың сүреңсіз күйі, қоныс аударған мұңлы жағдайы емес зұмыгер патшаның аяусыз әрекеті бірге көрініс табады немесе бір уақиғаның ішінен келесі бір уақиғаның көрініс алуы десек жанырлық жақтан шығарманың дастан екенін дәлелдеп көрсете түседі. Көлемі шағын туратын осы шығарма тұтастай бір уақиғаның болмысын толық ашып отырады, шағын сюжет пен бірге дамытып жеткізеді әрине шығарманың жанырын біз дастан деп танимыз.
Шығарманың көркемдік тұстарымен халық ауыз әдебиетінің үлгілеріне келетін болсақ: мысалы.Патшаның қолы ойнақ сап, Бидайықтай қуырған..Қолқасын қойдай суырған,.деп келетін жолдардан көркемдеу амалдарының теңеу, эпитет формаларын көреміз бұл тұста ақын патшаның зұлымда жауыз әрекетін бірден анықта айқын ашып көрсетеді..Құландай қунап семірдік, Ен далада елірдік.(теңеу ).Құлан таза боп қалдық. (тұрақты сөз тіркесі).бұл жолдардағы тіркестер арқылы халықтың мал мүлкінен айрылып құлан таза боп қалғанын айқын көрсетіп түр..Көк түтінді түтетіп.Ойнатқан оқты мылтықтан, (Ауыстыру).Қаптаған мың сан қазақты.Бөріктіріп бөкендей.Көрінеу көрге бір тыққан (теңеу).Безек қағып бастары.Сүңгіді қанға тұмсықтан (эпитет).Қояндай қорқып қорғалап (теңеу).Құрдан бетер жорғалап (эпитет).Сүйтіп еңіреп жүргенде.«Асқанға бір тосқан» боп,.Болыпты зауал ұлыққа бұл арада ақын мақалды орынды қолданған, бір жағы айтар ойын анық жеткізсе енді бір жағы халыққа түсінікті етіп жеткізген..Оқпен бізді ұшықтап.Шошытқан елді қырсыққан. Бұл жерде ауыз әдебиетінің үлгісі кезігеді, ұшықтау бұл тұрмыс салтқа тән қасиет деп айтуға болады. Міне осындай шеберде өткір тілімен ақын өз ойын ашықта айқын жеткізеді және түрлі көркемдеу амалдарымен көркем сөз тіркестерін ұтымды да шебер қолданып отырған.
Бұл дастан 1916жылғы ұлт азаттық көтерілісінің көркем шежіресі дастанды оқып отырғанда көтерілістің шығу себебі патша өкіметінің отарлық саясаты елі үшін басын бәйгеге тіккен батырлар образы шынайы көрініс тауып отырады.
Сондай ақ ата мекенді тастап кету себебі де осы дастанда шындыққа лайық көрініс тапқан..Ақын аз сөзге көп мағына сиғызып қазақ халқының белгілі кезеңдегі трагедиясын нақты көрсетіп көркем жырлай білген. 16 жылғы көтеріліс басшылары Жәмеңке, Ұзақ сияқты халық батырларының қиын шақтағы іс әрекеті, ерен ерлігі, көрініс тауып нағыз батырлар образы сомдалған.
Тарихи дастанның мән маңызы жоғары туынды ретінде қазақ әдебиетінде өшпес орын алды.
Аласапран жағдайды бастан кешірген қазақ халқы өзінің қайсар да қайтпас, ержүрек мінезімен батырда, өр тұлғалы ұлдарының арқасында ұзақ жылдар бойы күресіп ақыры азаттықтың ақ таңын қолға алды.
Бұл күрес талай жылды бастан кешіріп, сан мыңдаған ұрпақтың қарулы күресінің жемісі болды.
Сол қан төккен батырларымыз бүгінде біздің ортамызда онан ары жарқын, көрініп күрескерлік рухымызды азаттығымызды одан ары нығайта берері анық.
Соның куәсі өткен тарихты өрнектеп кеткен дастандардан табылады.
1916 жылғы майдан өмірін суреттейтін бүл дастан нағыз көркем шындықтан құрылған.
1916 жылғы көтеріліс қазақ халқының көп ғасырлық ұлт-азаттық қозғалысының тарихында аса көрнекті орын алады..Шындығында да, өз тәуелсіздігі үшін ұзақ жылдар бойы жүргізген ерлік-күресінің дәстүрінде тәрбиеленген қазақ халқы 1916 жылы ұлттық және саяси бостандық алу мақсатымен Россия империясының езгісіне қарсы жойқын күреске шықты. Жаңа тарихи кезеңде, империализм мен бірінші дүниежүзілік соғыс жағдайында Амангелді Иманов, Бекболат Әшекеев, Ұзақ Саурықов, Жәмеңке Мәмбетов және басқа халық батырлары кезінде, Сырым Датов, Исатай Тайманов, Махамбет Өтемісов, Кенесары мен Наурызбай Қасымовтар көтерген бостандық үшін күрес туын қайтадан өз қолдарына алды.
1837-1847 жылдардағы Кенесары бастаған ұлт-азаттық қозғалысынан кейін 1916 жылғы көтеріліс бүкіл Қазақстандық сипатқа ие болып, ұлан-ғайыр Қазақстанның барлық өңірлерін қамтыды.
Осын тарих бетіне өрнектеп халқының азаттығы үшін күрескен ұлт жанды батырлар түлғасын бейнелеп сыр щертетін бұл біздің ақын бабаларымыздың көзбен көріп жазып қалдарған шығармаларынан табылып отыр.
Әрине бабаларымыздың жыры мәңгі жырлана береді...