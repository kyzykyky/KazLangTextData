Діни дастандар жанры өзінің тақырыптық – идеялық мазмұнында адам баласының дамуының озық, ағартушылық, адамгершілік идеяларын насихаттайтын эпикалық жанр. Қасиетті Құранға негізделген Хақ тағаланың қасиетті сөздерін ұлы оқиғалар мен байланыстырған сюжеттер Шəді шығармашылығындағы көркемдік танымға арқау болды..«Қазақ əдебиетінің XIX ғасырдағы жəне XX ғасырдың бастапқы кезіндегі дамуында ислам діні тарихында Алланың құдіретін адамзат дамуының аса өзекті мəселесі ретінде жырлау үрдісі кең өрістеді. Ақындардың дидактикалық сарындағы лирикалық жəне эпикалық шығармаларында діни тақырыпта жырлаудың мынандай жүйесі байқалады, біріншісі – Мұхаммедке дейінгі пайғамбарларға, əулие, əнбиелерге байланысты оқиғаларды жырлау, екіншісі – Мұхаммед пайғамбарлар мен оның төрт досына (Əбубəкір, Омар, Оспан, Əли) байланысты сюжеттерді жырлау» [1, 133 б.].
Шəді шығармашылығында да Мұхаммед пайғамбарға дейінгі пайғамбарлардың өміріндегі болып өткен оқиғаларды жырлау үрдісі кең орын алған..Осындай тағылымы мол, тəрбиелік мəні зор Шəді шығармаларының бірі – «Балғам Бағур» қиссасы. Бұл қисса алғаш Қазан қаласында Б.Л.
Домбровский баспаханасынан 1910 жылы басылып шықты.
1915 жылы Қазандағы осы баспаханада екінші рет, 1917 жылы Ташкенттегі Ғ.Х.
Ғарифжанов баспаханасында үшінші рет басылды.
Бұл кітапқа түрлі қисса хикаялар енген.
Біз бұл мақаламызға 1915 жылы шыққан кітапты пайдаландық..Қиссаның негізгі идеясы – ер азаматты əзəзіл шайтанның əйел арқылы жолдан тайдыратындығы, содан сақтануды көздейді..Сонау Адам Ата мен Хауа Анамыздан бастап осындай жағдайлар орын алып келе жатқанын Шəді қиссада нақты дəлелдермен келтірген. Мəселен, шайтан Адам Атаны жəннатта жүргенде неше түрлі əдіспен азғырады.
Бірақ, Адам (ғ.с.) Алланың зікірін айтып, шайтанның азғырғанына ермеді.
Одан соң Шайтан Хауа Анаға барып, Алла Тағала жеуге тиым салған бидайды алдап жегізеді.
Шайтанның тілімен біреуін жеп, Адам Атаға екі бидайды алып келеді.
Адам Ата бұл бидайды Алланың жеуге тиым салғанын айтқанына қарамастан «жеңіз» деп, Хауа Ана да қиылып сұрайды.
«Бір жақсы пенде бұл жемісте үш қасиеттің барын айтты, – дейді.
Əуелі өміріңе ешбір зиян болмас, екіншісі – Хақ ашуы болмас, үшіншісі – сол үшін жəннаттан шықпайсың», – дейді.
Хауаның көңілін қимай Адам (ғ.с.) бидайдың бірін аузына салады.
Сол кезде Адам Атаның үстіндегі киімдері төгіліп, Хауаның себебінен күнəһар болып, соңына жəннаттан жер бетіне түседі..Адам Ата неше жыл жер жүзінде Алла Тағаладан кешірім сұрап жылайды. Ол жайында Қасиетті Құран Кəрімнің «Ағраф» сүресінің 23 аятында былай делінген: «Раббымыз, біз өзімізге кесір істедік.
Егер Сен бізді жарылқап, мəрхамет етпесең əлбетте зиян етушілерден боламыз» [2, 153 б.]..Хақ Тағала Адам (ғ.с.) мен Хауа Ананың күнəсін ғафу етіп, рахмет қылып, көп перзент береді..Хазірет Адам (ғ.с.) өзінен кейінгі ұрпақтарына көп насихат қалдырды.
Соның бірі «Қатыныңның тілін алма», деген..Əуелі қатыныңның тілін алма, Хауадан көп зияндық тиді маған. Хауадан бір мəртебе тілін алдым Аузыма көңілін қимай бидай салдым..Жəннаттың нығметінен мен айрылып, Қаншама жəбір көріп, жерде қалдым [3, 5 б.]..деп көптеген насихат айтып, Адам (ғ.с.) дүниеден өтіпті.
Жақсылар бұл сөзден ғибрат алар.
Шəді өмірде болған əйелдің сөзіне еріп, құрдымға кеткен көптеген адамдарды мысалға келтіреді. Енді қиссаға үңілсек: Сүлеймен жер жүзінде еді Мəлік, Бір мəрте əйелінің тілін алып..Тəж, тақ, патшалықтан айырылып,.Қырық күндей қасірет тартты қамда қалып. Расулдың көзінің нұры Хасан,.Хақында неше түрлі хадис келді. Қатыны дұшпанына ғашық болып, Хасанды өлтіру үшін заһар берді.
Шамсун деп бір кісінің айтар атын, Байлады өз қолымен оны қатын..Кəпірдің патшасына ұстап беріп, Жеткізді айла етіп кесапатын [3, 5-6 бб.]..Сахабаларға хадиспен де Расул айтты: «Əр істі істер болсаң, қатыныңнан сұра, егер де бір сөз айтып жол көрсетсе, ол айтқан ісін қылмай терісін қыл»..Қазақтың «Алтын басты əйелден, бақа басты еркек артық» дегені осыған саяды. Ықылым заманнан мұндай оқиғалар өмірде орын алып келеді.
Топырағымызда жатқан пайғамбарымыздың сүйікті сахабасы Укаша ата жайлы ел аузындағы аңыз да біздің ойымызды нақтылай түседі..«Укаша ибн Михсон деген арабтың қолбасшысы болады. Ол жаужүрек батыр болумен қатар арабтың өте ақылды, білгір қолбасшы екен.
Оны соғысып жеңе алмасын сезген дұшпандары түрлі айла қолданады.
Олар Укашаның баққұмар тоқалын азғыра бастайды.
Укашаны өлтіріп, тоқалды оның орнына елді басқартуға қоямыз деп қызықтырады.
Ажарына сенген топас тоқал Укашаның сыр қылып айтқан: – Тек намаз оқып бар əлемді ұмытып тұрған шақта ғана маған оқ атса – оқ өтіп, шапса – қылыш өтеді, – деген сырын дұшпандарына жеткізеді..Укаша атаның осал жерін осылайша біліп алған дұшпандары күндіз – түні аңдып жүріп, жолбарыстай батырға намаз оқып тұрған кезде оқыстан келіп ұмтылып, оның басын шауып түсіреді» [4, 322-323 бб.]..Осылай əйелінің себебінен қанша адамдар қайғыға ұшырап, тіпті жолдан тайып, кəпір болып өмірден өткендер де болған. Шəдінің «Балғам Бағур» қиссасы да осы тақырыпқа арналған. «Балғам Бағур» қиссасында сюжеттік кезеңдер жігі айқынырақ.
Алайда шығарма басындағы Адам Ата мен Хауа ананың жəннаттан қуылу оқиғасын пролог ретінде бағалауға болмайды.
Егер бұл сюжет берілмесе, ол шығарманың мəнмəтіні (подтексті) болған болар еді.
Ю.Б.
Борев мəнмəтіннің шынайы да мəні терең əдебиетке тəн екенін, ол мағынаның «су асты ағысы» сияқты құбылыс екенін жəне шығарма сюжетінің астарынан танылатынын айтады [5, 301 б.]. Егер қиссада бұл оқиға бейнеленбесе де, ол мəнмəтін ретінде оқырман есіне түскен болар еді.
Ол шығарма құрамына енгізілгендіктен, шығарма сюжетіне параллель ретінде көрініс тапқан.
Ал мұндағы сюжет экспозициясы Мұса пайғамбардың өмірінен хабар беруден басталады.
Мұндағы оқиға тез шиеленіседі..Мұса пайғамбарға Алладан – «Ардун атты шаһардың кəпірлерін тура жолға сал», – деген бұйрық келеді. Мұса Кəлим қауымына хабар беріп, кəпірлермен ұрыспаққа алты жүз мың адамнан тұратын əскерін алып сапарға шығады..Ардунның Барқия атты патшасы мұны естіп уəзірлерімен кеңеседі. Мұса мен ұрысуға шамасы келмейтінін біліп, сол шаһарда тұратын Балғам Бағур деген шайқыға барады.
Балғам Бағур Хақ зікірінен басқаға мойын бұрмайтын тақуа пенде еді.
Қиссада Балғам Бағурдың бейнесі былай суреттеледі:.Үш жүз жыл қылып еді ғибадатын, Бір күнде неше мəрте жасап дұға. Біреуін қайтармасты Қадыр Құда, Көзіне жоғарыда ғаршы көрініп..Төменнен көрінерді Тахатассара [3, 8 б.]..Патша Балғам Бағурға: «Мұсаны келмесін деп бір дұға қыл, қауымыңды дұшпандарға таптатпа», – деп өтініш айтады. Шайқы: «Мұса келсе, еш зиян болмас, баршаңды кəпірліктен дінге салады, егер пайғамбарға дұға қылсам, еш уақытта Құдай разы болмас маған», – деп патшаны қайтарады..Патша уəзірлерімен ойласып, айлаға көшеді. Алтыннан нақышталып, жан – жағы маржанмен тізбектелген бесік жасап, Балғамның əйеліне əкеледі де, оған мынадай арыз айтады: «Балғам Бағурға бір мəрте Мұсаны келмесін деп дұға жасатыңыз», – дейді.
Алтын бесікке əйелдің көңілі кетіп, айтқандарын қабыл алып, оларды қайтарады..Əйелі Балғам Бағурдың ғибадатханасына əйелі келіп, күйеуіне ерекше құрмет қылып, əр түрлі сөз айтып, ақыры шайқының көңілін өзіне қаратып, Мұсаны дұға қылып қайтарыңыз. Бұл жерге келмесін.
Мүсəпір, жетімдердің тілегі үшін сіздің қылған дұғаңыздан күнə болмас», – дейді..Балғам Бағур: «Мұса Калим – Хақ пайғамбар. Хақында қылған дұғам қабыл болмас», – дейді.
Шайқы қанша айтқанымен əйелі де қиылып отырып алады.
Сөйтіп, əйелінің көңілін қимай, Аллаға екі рекағат намаз оқып, сəждеге басын салып, дұға қылады.
Сол заман дұғасы қабыл болады.
Балғамның осы дұғасының кесірінен.Мұса Кəлим көп азап шегеді. Алты жүз мың əскері мен Тия деген бір бұлақтың басына келіп қонады.
Бұл жердің жан – жағы сусыз еді.
Таңертең су көтеріп кешке дейін тынбай жүріп, бір жерге барып қонады.
Таңертең ертемен бұлар тұрып назар салып қараса Тияда тұр екен.
Адасып жаңылыспен келіппіз деп, тағы да суын көтеріп жүріп кетті.
Бір жерге кеш болған соң барып қонады.
Таңертең назар салып қараса тағы да ілгері көшіп кеткен Тияда тұр екен.
Қаншама ат, тауарлар жолда қалып, қырылып, сусыздықтан есепсіз көп адамдар өліп кетеді..Осылай қысы – жазы тынбай көшіп, сол ортада қырық жыл өтеді. Мұсаның көңілін қайғы басып, бір күні Тұр тауында дұға қылады..Мұса айтты: – Ей, Құдая Хакими Кул, Іс емес өз тұсымнан айлаған бұл..Ардунның шаһарының кəпірлерін,.Деп едің «Дін үйретіп, мұсылман қыл». Шыға алмай бір Тияда қырық жыл қалып, Көп қауымым əлек болды ашып барып..Егер де айтқан əмірің бекер болса, Мысырда отырайын қайтып барып [3, 16 б.]..Алла айтты: «Мұса тыңда, көңіліңді дəргаһымнан қапа қылма, Ардунда бір адамың дұға қылып, жібермей сəрсек етіп қойды мұнда», – дейді. Мұса Құдайдан Балғамды иманынан ажырат деп сұрайды.
Осы тұс шығарманың шарықтау шегі болып табылады..Мұсаға Алла Тағала: «Дұғаңды қабыл еттім, бірақ Балғам Бағур бар ықыласымен үш жүз жыл маған көп құлшылық қылып еді, оны да құр қойсам əділетті болмайды. Алдыңа Балғам келгенінде, бұл істерден хабардар қыл.
Балғамның дұғасының кесірінен дін иманын жойдым, ілгергі жасаған ғибадаттары үшін оның бұл дүниеде үш дұғасын қабыл еттім», – дейді.
Мұса пайғамбар қауымына Хақ бұйрығын айтып, Ардун шаһарына жол тартады..Ардунның кəпірлері Балғамды алып, Мұса Кəлимді қарсы алады. Мұса оған Хақ бұйрығын жеткізеді..Балғам Бағур мұны естіп, қатты қайғырады. Ардунның кəпірлерінің бəрі дінге кіреді.
Балғам қатты қайғыланады.
Мұны естіген əйелі: «Хақ бұйрығы осылай болса, өкініп өзгерте алмас ешкім мұны.
Енді қалған уақытымызды қуанышпен, ойнап – күліп өткізейік.
Дұғаңыздың бірін маған беріңіз, Құдай жүзімді бəрінен артық етсін, бетімдегі кəрілікті кетіріп, жастық шағым қайта келсін», – дейді..Балғам бұған келіспей ендігі өмірімді ақыреттегі жағдайымды ойлап, құлшылықпен өткізейін, – дейді. Бірақ топас əйелі де көп өтініп қоймаған соң ақыры мүддағасын қабыл етіп,.«Қатынымды сұлу қыл», – деп дұға қылады..Балғамның дұғасы қабыл болып, əйелі жасарып кетеді. Ақын əйелдің ажарын қиссада былай суреттейді:.Жүздері күн сияқты шұғыла беріп, Жарық боп үйдің іші нұрға толды. Қатында қуанды шектен асып,.Қайғысыз ойнап күлді көңілі тасып [3, 22 б.]..Ал бойынан иманы кеткен Балғамның жүзін былай бейнелейді:.Балғамның кəпірлігі белгі берді, Жүзінен мұсылмандық реңі қашып. Жүзінде кəпірліктің болды əсері, Қарайып денесінің кетті бəрі [3, 22 б.]..Адам баласының бойынан негізгі қуаты кетсе адамның реңі құритыны белгілі. Шəкəрім Құдайбердіұлының: «Дене–жан нұрлы болса жөнделмек», – деп айтқаны қисынға келеді.
Қазақтың жылы шырайлы адамды көрсе, «иман жүзді екен», – дейтіні осыдан шықса керек..Жүзінен нұры тайған Балғамға қатынының көңілі толмай, оны тастап, көшеге шығып, əркіммен ойнап – күліп кетеді. Балғам мұны көріп, одан сайын қапаланып, Құдайға əйелінің бейнесін итке айналдыр, – деп дұға тілейді.
Дұғасы қабыл болып, əйелі иттің сипатына енеді.
Ардунның адамдары мұны көріп, кейбірі күліп, кейбіреулері сөгеді.
Жас балалар артынан қуып, тас кесекпен ұрады.
Əйелдің аянышты хəлін көріп, балалары мен Ардунның адамдары жандары ашып, Балғамға:.– «Өтінген тілегіміз бұл, бір мəрте дұға қып өзінің бейнесіне келтір», – деп адамдар бір жақтан, балалары бір жағынан өтініп жылайды. Балғам лаж жоқ өтініштерін қабылдап: «Əйелді суретіне қайта келтір», – деп дұға жасайды.
Əйелі бұрынғы қалпына келеді..Балғам Бағур осылай əйелінің себебінен соңғы үш дұғасынан да айрылады..Айрылды дұғасынан Балғам залым, Өзінің надандығы ұрды жанын..Құдайдың Құдіретімен аз заманда, Айналды доңыздыққа суреті оның. Қызметін үш жүз жылдық бəр һəм беріп, Ақыры доңыз сипат кетті өліп, – [3, 25 б.].деп, Шəді қиссаны қорытындылайды. Ақын қисса арқылы Пайғамбарымыз Мұхаммед (с.ғ.с.) – ның «Əйелге сырыңды ашпа», – деген өсиетін ескертіп, соны насихаттайды..«Балғам Бағур» қиссасының сюжеттік желісі толыққанды болғанымен, көлемі шағын. Барлық оқиға жедел баяндалады.
Егер мұндағы əрбір эпизод кеңейтіле жырланса, поэма сюжеті көптізбекті болар еді.
Балғамның басынан өткен оқиға мен Мұсаның басынан кешкендерінің қатар берілуінен осыны байқаймыз.
Алайда мұндағы оқиғалар кең түрде суреттелмеген.
Шəдінің «Балғам Бағур» қиссасындағы сюжет түрлі дəуірдегі оқырмандар талғамына сай келетіні күмəнсіз. Ю.Б.
Борев Аристотельдің сюжеттің бір сызықты болу керек деген пікіріне жəне «қаһармандар тағдырындағы өзгеріс бақытсыздықтан бақыттылыққа қарай емес, керісінше, бақыттылықтан бақытсыздыққа қарай жүріп отыруы керек, олардың себебі тағдырдан деп емес, оның тарапынан жіберілген үлкен бір кемшіліктен деп көрсетілуі керек, ол адамның өзі біз сипаттаған сияқты немесе одан да артық, бірақ кем емес түрде болуы керек»,деген сөзіне тоқталады [5, 440 б.].
Бұл көзқарас сюжеттің əсерлілігінің басты кілті ретінде айтылған.
Аталмыш қисса осы талапқа жасалған.
Балғамның басынан өткен жағдайды адам баласына ғибрат қылады.
Шығарма дидактикалық негізде жазылған.
Ақыл, үлгі-өсиет ғибрат сөз айтатын адамдар көп.
Мəселе өз насихатын қалай жеткізуде.
Біреулер өлең, терме, толғаумен жеткізсе, базбіреулер нақыл сөздері арқылы жеткізеді, үшіншісі – дастандары арқылы жеткізеді.
Шəді осы аталғандардың үшіншісіне жатады.
Ақын үлкен кітаптардан оқығандарын, көрген – білгендерін, көңілге түйгендерін осындай ғибратты шығармалары арқылы танытып, білген үстіне білдіруге тырысады.
Тек құрғақ насихатқа бармай, өмірде болған, тамыры терең ауыз əдебиетінен, қала берді Шығыстың классикалық əдебиетінен  жалықпай үйреніп, білімін шыңдады. Осындай жас ұрпаққа берері мол, тағылымды шығармалар қай ұрпақ буынының оқырманын да қызықтыра білері анық..Мұнда да Балғамның трагедияға ұрындырған қателігі шайтанның азғыруынан екені астарлы түрде беріледі. Алайда автор ол жөнінде тіс жарып ешнəрсе айтпайды.
Бірақ сюжеттік параллель ретінде берілген Адам Ата мен Хауа Ана оқиғасынан осы сыр аңғарылады.
Адам Атаның жəннаттан қуылуына Хауа Ана себеп болса, Хауа Ананың қателігінің себебі шайтанның азғыруынан болатын.
Жалпы ислам дінінде өмірдің ең күрделі деген мəселелеріне де толыққанды жауап беріледі, ең күрмеуі қиын түйіндердің де шешімі табылады.
«Балғам Бағурда» осындай қиын сұрақтар шешімін тапқан. Бірақ бұл шешім оқырманды терең ойланудан азат етпейді.
Өмірлік құбылыстардың мəніне одан сайын терең бойлатады.
Қандай терең білім, рухани жəне материалдық күш иесі болса да ешкімнің қателеспеуіне кепілдік жоқ екендігі, одан əрдайым сақтанып жүру қажеттігі оқырманды жаңа бір таным көкжиегіне жетелейді..Бұл екі шығарманың да əпсаналық сипаты басым. Олай деуімізге: «...Əпсана-хикаяттың мақсаты – баяғыда болған, немесе болды деген бір керемет оқиғаны, іс-əрекетті, немесе жағдайды көркемдей баяндау арқылы тыңдаушыға ғибрат беру.
Мұнда бас кейіпкерлер дəріптеле суреттеледі, ол жай елден асқан ерекше жан емес, əулие ретінде бейнеленеді.
Сондықтан бұл жанрға кіретін шығармалардағы кейіпкерлер көркем бейне деңгейінде көрінеді.
Əпсанахикаят осы кейіпкерлерден үлгі алуға шақырады», – [6, 154 б.] деген ғалым С.
Қасқабасовтың пікірі негіз бола алады.
Өйткені ақын Барсиса мен Балғам Бағурдың басынан өткен жағдайдан оқырманның ғибрат алуын көксейді..Түйіндеп айтарымыз – осындай ғибратты шығармалар адамзаттың тот баспас асыл қасиеттерін сақтап, ұрпақтан–ұрпаққа қызмет ете берері хақ...