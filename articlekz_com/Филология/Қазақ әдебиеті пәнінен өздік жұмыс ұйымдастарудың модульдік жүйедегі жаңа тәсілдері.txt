Аннотация. Студенттердің өз бетімен істелетін жұмысында кейде көпшілік біле бермейтін материалдар да қолданылады.
Бұлардың аталған жұмысқа қосатын үлесі айтарлықтай.
Сондықтан мұндай жұмыстарды талдау барысында жоғарыда аталған бұрын белгісіздеу көрінген деректерді, болмаса әдеби мәтіннен алынған материалдарды қолдану қажет..Қазақ әдебиетінен оқытылып жатқан арнаулы курстарды немесе жалпы курстарды бірнеше модульге топтастырып беру үрдіске айналды.. Бір дәуірге жататын әдеби туындыларды осылай бөлшектеудің барлығын ғылыми жаңалық ретінде қабылдауға болар ма еді? Ойлануға тура келеді.
Жоқ, деп біржақты айту қаншалықты қиын болса, бар деудің өзі де оңай емес.Әдебиет тек қана ғұламалар мен таланттар жазған туындылардан тұрады деп түсіну мүлде қате. Оның ауыр жұмыстарын жасайтын солдаттары да болады.
Ендеше олардың жазған туындылары мен шығармашылығын ескермеу мүлде дұрыс емес..Әдебиетте көрнекті қаламгерлер таба алмай жүрген көркемдік-идеялық, түрлік (формалық)стильдік жаңалықтарды, талантты жастардың, болмаса белгісіздеу қаламгердің өз шығармашылығында пайдалануы әбден мүмкін. Бұл жаңалықты саналы түрде, әдейі қолданбаса да шығарма мәтіні ішінде күтпенген жерде кездесетін мұндай жаңалықтардың орны бөлек.
Тіпті оған автордың мән бермеуі де мүмкін.
Сыншы, зерттеушілер тарапынан да бұл жаңалықтың, детальдің бағаланбауы да ғажап емес.
Ал осы көркем идея әдеби процеске жіті көз тігіп отыратын талантты қаламгердің қаламына іліксе, бұл жаңа өрнек бірден көзге түсіп көпшіліктің назарын аударады.
Бірте бірте соның ашқан «аралы», жаңалығы тәрізді қабылданып та кетеді..Мәселен, Оралхан Бөкейдің «Өз отыңды өшірме» романында алғаш қолданған «Сахараны дүр сілкіндіріп тағы бір поезд өтті.Сол поездің ішінде кімдер кетіп барады екен..» өзге бір тұста, «осы поездың ішінде Оспан да кетіп бара жатуы мүмкін-ау».., «Көз ұшынан тағы бір поезд көрінді.
Сол поездағы көп жолаушының бірі ғана..».., «Оспандар қай вагонда кетіп барады екен?..деген тәрізді қайталаулар кеңістік пен уақыт өлшемдерінің символдық мәнін поезға байланысты көрсету, кейін Ш.Айтматов шығармашылығында қолданыл-ды.(1) Әрина, қолданыстар мақсатында сәл өзге реңк те бар, алайда сауатты оқырман көңілін аудартын деталь ретінде қолданылу үлгісі ұқсас..Сол тәрізді «мәңгүрт»-ке байланысты Ә.Кекілбаев қолданған астарлы мағына мен ой да кейін Ш.Айтматов шығармасында қолданылып, өзгеше символға, әлемдік көркем ұғым ға айналды..Мұндай мысалдарды әлем әдебиетінін де көптеп кездестіруге болады. Мәселе кімнің бірінші қолданғанында емес, адамзат руханиятының алтын қазынасына, оның дүниені, болмысты бейнелеу әрекетіндегі көркем танымының пернесіне айналуында..Ендеше, қазақ әдебиеті тарихынан өздік жұмыстарды жоспарлау барысында өзіндік өрнегі мен айтар жаңа ой-идеясы байқала бастағы қаламгерлер шығармалары мен шығармашылығын бөлек модульге топтастырып, маңызды тақырып ретінде ұсынған жөн..Өздік жұмыстар мен арнаулы курстарда талантты студенттерге, әдебиет тарихын зерттеймін деген ізденушілерге әдеби әлемге әзірше беймәлімдеу, қосқан үлесі де көріне қоймаған қаламгерлердің, шығармашылығын ұсынып көруге болады. Ал оларға бағыт пен бағдар көрсетіп көмектесіп отыру жоғары оқу орындары кафедраларының, ұстаз ғалымдарының негізгі міндеті.
Әсіресе, студенттердің өздік жұмыстарын мән беріп, олардың жазғандарын талдап, қанаттандырып отыру үлкен іс..Қоғамдық санаға біртіндеп еніп орныға бастаған жаңалықтар, өтіп жатқан процестер әдебиетке жаңа таным өрнектерін әкеледі. Сол жаңа танымның бірден қабылданар, жинақталар және көрініс табар алаңы жастар шығармашылығы.
Әрине олардың барша ізденістерін көркем үлгі, үлкен табыс деп қабылдауға болмайтыны түсінікті.
Бірақ, ойлана қарауға, талдап, байқауға міндеттіміз.
Оны талдап түсіндіруде жаңаша ойлау мен таным технологияларын қолдану ғана тиімді нәтижелерге қол жеткізеді..Жаңалық тәрізді көрініп, көңіл аудара бастаған әрбір әдеби құбылыс пен шығарманы көркемдік дамудың қажетті, маңызды бөлшегі ретінде қарастырған жөн. Ол жазу стиліне байланысты бөлектене ме, идея мазмұнымен өзге көріне ме, әйтеуір қоғамдық санада қозғалыс туғызса ол тексерілуге тиісті.
Бейнелеу құралдарындағы, шығарма құрылысы мен құрылымындағы тосындау көрінген жаңалықтардың көпшілік ықыласы мен тығыз байланысы бар және тек қана қазақ әдебиеті аясында ғана емес, әлемдік әдебиет төңірегінде де солай..Әлемдік әдебиет дегеннен шошынудың қажеті жоқ, өйткені бүгінгі таңдағы ғылым мен техника жетістіктері әлем мен әр үйді интернет арқылы кәдімгідей жақындастырды деп айтуға әбден болады. Сондықтан көркемдік танымға байланысты зерттеу жұмыстарындағы басты мақсат – әдебиеттегі шығармашылық ізденістерді ғылыми тұрғыда деректі нәтижелермен негіздеуде.
Осы құбылыстарды жүйелі түрде зерттеуге басты назар аударуда..Бұл жаңалықтарға көңіл аудару біздің әдебиеттануды замана талабына сай деңгейге көтереді және жазушылар шығармашылығын да жаңа ізденістерге, замана талаптарына сай шығармалар жазуға бағыттайды..Қазақ қаламгерлері арасында да замана талабына сай жаңа көркемдік танымды қолданушылар бар. Мәселен, М.Шаханов, (2) Т.Әбдіков, Т.Нұрмағанбетов, Иран-Ғайып, Е.Раушанов, Г.Салықбай, Р.Мұқанова, Д.Амантай, А.Алтай (3) т.б. шығармашылығы қоғам алдында пайда болған мәселелерді жаңаша көркем бейнелеуге бағыт алады.
Олардың шығармаларындағы эстетикалық объектіні сезіну мен қабылдау, жаңа ой мен парасатты байымдау замана талабына сай деңгейіндегі көркем өрнектерге ұласа бастады. Аталған қаламгерлердің шығармашылық ізденістері әлемдік әдебиетте өтіп жатқан көркемдік ізденістері-мен ‰ндеседі деп айтуға әбден болады.
Сон-дықтан да олардың шығармалары Қазақстаннан тыс елдерде де өз оқырмандарын табуда.
Мәселен, М.Шахановтың жаңа сипатты романдары мен өлең толғауларының Америка, Франция, Жапония елдерінде сөз болуы да осыны анық көрсетеді.
Ал орыс тілінде жазатын қазақ жазушылары Б.
Қанапьянов, Д.
Нақыпов т.б.
шығармашылығындағы көркемдік ізденістер мен табыстардың шетелдік сыншы, зерттеушілер тарапынан жоғары бағаланып отыр айрықша айтуға болады..Қазақ жазушыларының нақты эстетикалық объектілерді, ой, сезімдерді бейнелеудегі табыстары әжептәуір болғанмен, кейбіреулерінің оны қаламгерлік стиль, бейнелік (образылық), таңбалық өрнек деңгейіне көтере алмауы бар. Бірақ, замана талабына сай жаңа бейнелеу құралдарын (кең мәнінде) қолдануға ұмтылыстары қуантады.
Ал жастар шығармашылығындағы сезім, ой толғаныстарын т‰птей т‰сінуге, жаңаша бейнелеуге ұмтылыстар құптарлық..Қаламгерлер ізденістерінің басты арналары уақыттың жаңа танымдарын өзгеше, дара суреттеуге, бағытталуға тиіс. Демек: «Көркемдік таным табиғатын өзіндік м‰мкіндігін жетілдіре отып, адам баласы жаңа ғасыр, ғалам сырын жете таныу, игеру жолында құлшына қызмет етуде»-деп айтқандай (4), жаңа бейнелеу технологияларын замана талабына сай әдістәсілдермен көмкеру, әрлеу қажет..Әрине, замана талабына сай жаңа таным, жаңа әдіс-тәсілдер дегенде, көпшілікке таныс, белгілі қаламгердің бұрынғы оқырмандары, олардың д‰ниетаным, ойлары қайда қалады деген сұрақтардың да туындауы м‰мкін. Олардың замананы қабылдауы тез өзгереді деп айтуға бола ма? Ойлануға тура келеді.
Алайда, өзгермейді, замана оларға әсер етпейді, ойланбайды деуге де болмайтын шығар.
Қалай болғанда да, қаламгердің, замана дамуының көкжиегіне көз тігетіні шындақ..Жанталасқан бәсекеге бағыт алған мына заманда, оның талаптарын, заңдылықтарын ескермей бейғамдыққа бой алдыру – бәйгенің соңында қалып, шаң қабу ғана емес, той тарқағанда келумен парапар. Сондықтанда адамзат баласы алдына замана тартып отырған барша ірі құбылыстарды көркем суреттеу, қазақ ұлтының д‰ниетанымына сай бейнелеп көрсету барлық қаламгерлер алдындағы қасиетті борыш болмақ.Осы деңгейден табылатын шығармалар ғана қазір де, болашақта да оқырманын табады ғой деген ойдамыз..Қоғамдық санасының дамуы әлемдік деңгейдегі мәнді мәселелерге көз тіккенмен оның нақты ұлттың төл мәдениеті мен әдебиетінің дамуынан, ішкі жағдайлардан тыс бола алмайтыны т‰сінікті. Мәселен қазақ әдебиетіндегі, кез-келген шығарма негізінен қазақ руханиятына қатысты жайларды суреттейді.
Әлемдік, жаһандық мәлелерге де сол арқылы келеді.
Әдебиетіміздің аса көрнекті өкілдері, Ә.Нұрпейісов.
З.Қабдолов.
Ә.Кекілбаев, т.б.
замана талабына сай шығармаларындағы көркемдік табыстар мен жаңа танымдарға қазақ елі мен ұлтының басындағы уақиға, құбылыстарды тереңдей, жан-жақты суреттеумен келген.
Бірақ, бір өкініштісі, олардың шығармаларында келісті көрініс тапқан жаңа көркемдік-идеялық табыстарды, бейнелеу әдіс-тәсілдерін әрі дамытушылар көп емес.
Әркім өзінше жаңа тәсілдер іздегенмен, табылған жемісті байнелеу құраларын байқап көру, пайдалану аз.
Қысқаша айтқанда, жеке ізденістер бар да, қол жеткізген табыстарға көңіл аудару, қолдану, дамыту жоқ.
Бұл біздің алдымыздағы басты қиындықтың бірі болып тұр..Міне, өздік текстологиялық жұмыстарды орындау барысында студенттерге осы жайларды өздері аңғаратындай деңгейде тапсырмалар ұсынып, олардың шешімдері мен нәтижелерін тексеру, т‰сіндіру керек..Қуатты ағым, көркемдік табыс ретінде байқала бастаған көркемдік – идеялық ізденістерді көре білу, оның кейбір сырлары мен заңдылықтарын ұғыну жұмысымыздың аса маңызды шарты. Оны алғаш ұсынушы.
қолдаушы, дамытушы шығармашылық к‰штерді таба білудің де маңызы өте зор..Біздің әдебиетіміздің тарихына мұндай құбылыстар жақсы таныс. Кезінде Б.Майлин, М.Әуезов, Ғ.
М‰сірепов т.б.
дәст‰рін ұстаушылардың аз болмағаны белгілі.
Алайда, б‰гінгі таңда осы дәст‰рге көңіл бөлушілердің көп еместігі де көрініп-ақ тұр.
Ешкімге ұқсамаймын, өзімше жазамын, өз стилімді, өрнегімді табамын деген мақсат теріс емес, алайда мықты мектептің әсері, ықпалы – өнер жолындағы ‰лкен к‰ш.
Мына озық технологиялар мен информациялар заманында адасулардан және «шайтан арба» (велесипед) жасап әуре болуден сақтайтын төле жол осы. Мықты мектептің қажеттігі әдебиет қана емес, өнер мен спортта да табысқа жетудің бірден бір құралы болып отырғаны құпия емес..Замана талабына сай жаңа ізденістерге көз тігіп, шығармашылық істерінде осы қиын жолға шығып отырған қаламгерлер табыстарын шама жеткенше тексеріп, басты заңдылықтары туралы ойланып көру, пікір айту ‰лкен міндеттеріміздің бірі. Олардың шығармаларына айрықша қоғамдық ықылас қалыптастырған жаңа ізденістер мен табыстарға жігерлендіретін пәрменді к‰шдің қандай екенін ажырата білуіміз қажет.
Әсіресе әдебиеттану мен әдеби сын маңында ж‰ргендердің сын, мақалаларында осы заңдылықтар ескеріле ме бұл да есте болғаны жөн..Осы бағыттағы қаламгерлер шығармашылығын қолдайтын, қанаттандыратын стимул (ынталандыру) ретінде соңғы кездері ‰кімет тарапынан тағайындалып жатқан сан т‰рлі гранттар мен сыйлықтар, м‰шәйралардың ролі зор болып табылады. Бұл қаламгерлерге рухани қанағатты, шығармашылық шабытты ғана емес, қолды байлайтын қаражаттық мұқтаждықты, біраз уақытқа болса да шешуге жәрдемдеседі.(5).Осы ықылас жаңа бағыттағы ізденістердің көбеюіне, осының арқасында жаңа сипатты шығармалардың д‰ниеге келуіне жағдай жасайды деген ойдамыз..Жана сипатты шығарманың әлдеқалай өзінен өзі д‰ниеге келмейтіні т‰сінікті. Көп ізденістер мен талантты қаламгерлердің маңдай тері, ұйқысыз т‰ндері мен мазасыз к‰ндерінің жемісі бұл.
Әрі оны өзге ел, болмаса ұлт өкілдері жазып бермейтіні де т‰сінікті.
Тіпті, жазғанның өзінде де к‰ндердің к‰нінде ол өзгенің қазынасы болып табылады.
Оған жұбанудың да, алданудың да қажеті жоқ.
Ендеше, жаңалыққа көз тігіп, жаңа танымды д‰ниелерді, шығармаларды жасап жатқан қаламгерлер ізденістеріне қолдан келгенше жағдай жасау қажет.
Олар сол ізденістерін тынбай, тынымсыз жалғастыра берсе, осының өзі оларды бейнелеудің жаңа белестеріне алып шығары анық.
Бұл біз ‰шін ең маңызды белестің өзі.
Осы ізденістер негізінде жазылған туындыны жаңа көркемдік мақсаттағы шығармалардың басы деп атауға әбден болады.
Бұл өнердегі кезекті толқының басы.
Жаңа таным мен тәсілге с‰йенген, соның негізінде жазылған шығарма тыныш жатқан әдебиет әлемінде толқын туғызады.
Толқыннан толқын туады деген осы..Жаңа шығарманың тілін, стилін, құрылымын, мазмұнын қайталауға қымсынбайтындар аз емес. Алдынлағы үлгі неғұрлым ірі болған сайын, озғе ел, ұлт мәдениеті мен әдебиетіндегі құбылыстармен теңескен сайын оған еліктеушілер де аз болмайды....Тіпті осы толқынның ішінде де өзіндік ой, таныммен байқала бастайтын талантты қаламгерлер болады.
Осы бағыттағы шығармашылық топтардың ізденістерін де талдап тексеру өздік жұмыстар үшін аса маңызды шарт.
Көркемдік іздністерді тез қанаттануға жағдай жасайтын және көрші елдер мен озық әдебиеттерде өтіп жатқан үдерістерді туған әдебиет мысалдарымен түсінуге жағдай жасайды.
Әрине, әдебиет пен өнердің түптеп келгенде таланттарға тірелетіні түсінікті, алайда талант қашан туады деп аспанға қарап жататын заман да өтті....Қаламгерлердің нарыққа сүйенген заман талаптарын да ескергені де жөн. Өйткені өтпейтін кітап пен оқырманды тартпайтын, көркемдігі әлсіз шығарма жазудың күні келмеске кеткен..Қазақ жазушыларының кейбірінде, мені түсінетін оқушы жоқ (туған жоқ) деген бір қызық пікір бар. Бұл тым ұшқары пікір Қазіргі заман мүлде басқа.
Жастардың дүниетанымы, талап тілегі жоғары.
Олардың көбі әлемдегі озық қазыналарды еркін аралай алады.
Сондықтан мен заманымнан оздым, оқушым туған жоқ, – деген сөздер қуыс кеуденің құр жаңырығы тәрізді әсер қалдырады..Алда тұрған міндеттің бірі, бірі емес-ау ірісі де – қаламгердің дүниетанымдық, интеллект бағытында оқушысының артында қалып қоймауы. Ең қауіпті нәрсе осы.
Білімсіз адамның білімдіні оқытпақ болуы бүгінгі таңда мүмкін емес нәрсе..Осындай ізденістерге жол ашатын, себеп болатын істердің бірі студенттердің өздік жұмыстарында әдеби сын назарынан тыс қалып келе жатқан қаламгерлердің, әсіресе әдеби орталықтардан алыстау тұратын жазушылардың шығармашылығы мен талантты туындыларын талдау. Олардың шығармаларында бұршік жарып бой көтере бастаған жаңа таным бейнелерінің өрнектерін көрсету..Ұсыныс ретінде төмендегі жайларды айтамыз. Біріншіден, өздік жұмыстарға көп зерттелген, жазылған қаламгерлердің шығармаларын ұсына бергенше, көпшілік назарынан қалыс қалған талантты жастардың туындыларын жоспарлаған жөн.
Екіншіден, ізденістері айқын байқалатын қаламгерлер туындыларын бөлек модульдерге топтастырса дұрыс болар еді...Әдебиеттер:.