Қоғамдық өмір қатынастарындағы би атты тұлғаның алатын орны турасында белгілі зерттеуші-ғалым, заң ғылымдарының кандидаты Н.Дулатбеков «Әдет-ғұрып заңдарындағы жаза тағайындау» атты мақаласында: «...ел ақсақалда-рының ұйғарымы, өзара келісімі мен шешімі бойынша елдің салт-дәстүрін білетін, шежіреден хабары бар, аузы дуалы, сөзі уәлі, шаруасы түзу, ата-тегі белгілі және елге беделді, сыйлы адам-дар ғана би болған» деген пікірі арқылы билер-дің қоғамдағы орнын нақты көрсетеді..Би өз өмірінде өзінің басына дау келтірмеуі шарт, елге күмән, күмәнді сөзге себеп бермеуі шарт. «Би басына дау келсе, билігі кетер басынан» деген сөз бекер айтылмаған.
Ондай оғаш оқиға орын алған жағдайда халықтың биге және оның айтқан билігіне сенімі кетеді.
«Тура биде туған жоқ, туғанды биде иман жоқ» деген аталы сөзде үлкен мағына бар» [1, 114-б.].
Себебі, би ғалым айтқандай, үнемі халықтың назарында болатын адам..Сондай-ақ, «Жеті жарғы» туралы тың ойлар, тұшымды пікірлер жазған зерттеуші Н.Өсеровтің «Жеті жарғы» жайлы зерттеу» атты мақаласында: «Билер – өз қоғамымен бірге өсіп біте қайнасып, тұрмысына, әдет-ғұрпына жетік болған саясаткерлер. Бұл билердің айтқан билігі жерде қалған емес.
Ердің құнын екі ауыз сөзбен бітіретін билер болып, олардың билігі айтқаннан да оңай болып орындалып отырған» [1, 115-б.] дейтін сөздері халқымыздың белгілі билер статусының жоғарылығын одан әрмен нақтылап, дәлелдей түседі..Ел тарихындағы осындай белгілі тұлғалар, би-шешендер, сыйлы ақсақалдар, олардың еліне сіңірген өлшеусіз еңбектері, өнегелі істері турасында халық ақындары шығармаларында аз жырланбаған..Осы дәстүр С.Жанғабылов туындыларында жалғастық таба білді..Ақын өлеңдерінің негізгі идеясы – пайдалы іске ұмтылу, адалдықты ардақ тұту, адамгершілік мәселесі және оның осы елдік, имандылық тақырыпты шығармаларының қай-қайсысы да мұсылман діні шежіресі мысалдарымен тұтаса жырланған..Ақынның 1922 жылға дейін Адай уезі төңкеріс комитетінің, КирЦИКтің төрағасы болған Тобанияз Әлниязұлына арналған екі толғауында да қайраткердің кесек тұлғасы туындыда кеңінен ашылған. Әрине, Сәттіғұл шығармада Тобанияздың басшылық қызметін мақтан тұту, жағыну мақсатын көздемегендігі белгілі, оның елдің игілігі үшін қызыл империяның қылышынан қан тамып тұрған қиын-қыстауда нар тәуекелге бел буып, жол тауып отырғандығы, ел ішіндегі дау-дамайлы жанжалдарды да төрелік айтып басатын шешендік қасиетін, сөз тапқырлығы мен әділ би санатындағы ерекше бітімболмысын айрықша тап басып шебер жырлаған..Сонымен, ақынның «Тобанияз хан тұрғанда», «Тобанияз түрмеге түскенде» деп аталатын толғауларының басты кейіпкері – Тобанияз Әлниязұлы..Тобанияз Әлниязұлы Маңғыстаудың ойында, Бозашы түбегінің Ақшымырау елді мекенінде 1875 жылы дүниеге келген. Тобанияз он жасқа толғанда әкесі өмірден өтіп, отбасының тауқыметі енді анасының мойнына түскендіктен, бала Тобанияз іні-қарындастарына қамқор болып, шаруаға ерте араласады.
Жастайынан сөзге шебер, шешен ол он төрт жасынан-ақ ел ішіндегі дау-дамайды шешуге араласады.
«Елдің белгілі би, ақсақалдары оны үнемі жандарына ертіп, кейбір дау-жанжалдарға төрелік беруді оның тапқырлығы мен әділдігі үшін де сеніп тапсырған.
Сондықтан ол жастайынан «бала би» атанады. Барған сайын атағы жайылып, оған деген халық сенімі арта түседі..«Мәтжан би Тобанияздың шешендігі мен тапқырлығына сүйсініп, көбіне даудың соңғы түйінін «Қазақтың қара баласы Тобанияз айтсын» деп уәж білдіретін дейді көз көрген таупиықты қариялар..Тобанияз ру мен ру арасындағы жер дауы не жесір дауын тіпті, кісі өліміне байланысты даужанжалды одан әрі өршітпей, тез әрі әділ шешуге тырысқан [2, 6-б.]..Ақын шығармасында айтылатын Тобанияздың билік басында тұрған кезеңде Маңғыстау халқының көшпенділік жағдайындағы тұрмысқа бейімделгені, олардың отырықшылық кәсіппен шұғылдануға табиғаты қолайлы емес ерекшеліктерін ескертіп, нақты мысалдар келтіре дәлелдеп, кеңес өкіметіне елден салық төлемін алдырмағандығын халық көпке дейін аңызға айналдырып әңгіме етіп келген..Сонымен, автор толғаудағы «Егескен дұшпан кәпірді, Ұсталды дейді сөзінен» деген жолдардың мағынасын «...есіл ердің орысша жаңсақ аударылған бір ауыз сөзі түбіне жеткен» деген мағынасын ашып көрсете келіп, осы оқиғаның шындығын Сәттіғұл Жанғабыловтан артық ешкім жеткізбегендігін айтады:.Тобекем хәкім болғалы Аянбай сөйлеп алқада Қол салдырмай қолқаға Қоластын қорғап жүр еді.Сәттіғұл ақын Тобаниязды да, сол кезең оқиғаларын да өте жақсы білгендігі аталған еңбектің тағы бір жерінде: «Әліби Жангелдин, Бақытжан Қаратаев, Халел Досмұхамедов сияқты белгілі қоғам қайраткерлерінен басқа Закария Тұрниязұлы, Сәттіғұл Жанғабылов, оның атақты шәкірті балықшы Дүйсенбі Тобекең үйінің қонақтары болып, ұзақ-ұзақ әңгіме-дүкен құрып сұхбаттасқан еді... Мұнда имамдар, діни адамдар мен неше түрлі кеңес мекемелерінің шенеуніктері қонып, құрмет-қонағасысын жеп, аттанып жататын.
Тіпті, Ресей мен Орта Азия мұсылман елдерінің жолаушылары да керуен жолында келе жатып, бұл ауылға соғып, Тобекеңе сәлем береді екен...» [2, Б-73-74-б.] деп келтіріледі..Қайғырды дейді біз түгіл Меңдешов, Әліби, Бақытжан, – Солардай асыл бектер де, – деуі, ақынның ел өміріндегі саяси жағдайлар, ел азаматтары туралы да мол түсінікте болғандығын аңғартады..Ақын толғауында Тобанияздың ата-тегіне де шежірелі шегініс жасап, мұсылман діні мысалдарын орынды қолданып, оның адами, азаматтық қасиеттерін бұрынғы өткен батырлар мен хандардың, шешендер мен билердің елге тигізген шапағатымен салыстыра жырлайды..Дүйімбаян, Шыңғысхан – Нәсілі нұрдан жаралған. Халқына әділ қараған Ауыз тимей парадан..Ақынның бірінші толғауын «Тобанияз хан тұрғанда» деп атауының өзі сол кездегі түбек тұрғындарының түсінігі бойынша берілген, себебі, Маңғыстау халқы төңкеріс Комитетінің төрағасы деген ұғымды «хан», «қарадан шыққан ханымыз» деп қабылдаған. «Тобанияз патша заманында аз уақыт старшина, болыс та болған адам.
Сондықтан жергілікті халық оны көтермелеп атаған.
Әйелдер оны «хан қайынаға» деген сияқты.
Олардың түсінік-танымына байланысты бұлай аталуына кейін Голощекиннің «князь» деп атауына, ал ОГПУ, ГПУ тергеушілерінің «хансың» деп айыптауына себепкер болды. Ал шындығында, хан, хандық ұғымдарға мұның ешқандай қатысы жоқ еді» [ 2, Б-106107.] ..Журналист Ә.Спановтың Тобанияз Әлниязұлы туралы зерттеу еңбегінде Сәттіғұлдың осы толғауларын ОГПУ-дың қанды қанжары жанай өткендігі жайлы айтылады: «Егер өлеңде де өмірбаян бар дейтін болсақ, Сәтекеңнің бұл шығармасы да мың өліп, мың тірілген. Сондағы жазығы – оның Тобаниязға арналғандығы.
19301931 жылдар ылаңынан соң-ақ сақтанған Сәтекең үкіметтің бүйрегіне тас болып қадалады-ау деген өлеңдерін топтап жазып Түрікменстан, Қарақалпақстан асқан сенімді жолдас-жораларына аманат қылып табыстайды.
Маңғыстаудағы білетіндерге айтпауды ескертеді» [3, 57-б.].
Ақынның қатыгез мезгілдің қаһарын тани тұра, Тобаниязды ауызға алуын белгілі ғалым Қ.Сыдиықов: «Сәттіғұлдың бұл екі толғауды, әсіресе, Тобанияз тағдыры тығырыққа тірелгеннен кейінгі екінші толғауды шығаруы үлкен ерлік еді.
Бұл не нәрсеге ұшыраса да нар тәуекел деп халық сезімін білдіруге бел буған, борап тұрған оққа қарсы барумен бірдей ақындық азаматтық әрекеті» [5, 9-б.] деп айта келіп, ақынның Тобанияздың мақсат-мұратын, ел алдындағы қызметін танытуда бұл толғаулар неғұрлым шынайы деректер беретіндігін нақтылайды.
Сондай-ақ, Сәттіғұлдың өз естеліктерінде де Тобаниязға арнаған толғауларының өз басына қара бұлт үйіре жаздағаны туралы айтылады [3, 58-б.]..Демек, жалпы Тобанияз тұлғасын ең алғаш көркем әдебиетке әкелуші Сәттіғұл Жанғабылов деуімізге нақты дәлел – ақынның аталған шығармалары. Сәттіғұлдан кейін Тобанияз образы Қалижан Бехқожин шығармашылығында бой көрсетті.
Оның 1960 жылы жарыққа шыққан «Дала комиссары» поэмасындағы «Құм жорығы» бөліміндегі қазақ даласының төтенше комиссары Әліби Жангелдинге Маңғыстаудың шөл даласында кездесетін Атанияздың прототипі – Тобанияз Әлниязұлы еді..Содан кейін, белгілі журналист, жазушы М.Әбдіхалықовтың 1967 жылы жарық көрген «Ленин тапсырмасы» повесінің «Ең ұзақ күн» тарауында 1918 жылы Әліби Жангелдиннің Қаратөбеде өткізген он екі болыс өкілдері съезінде Тобанияздың Адай төңкеріс комитетінің төрағасы сайланған жиын баяндалады. Автор қаламынан кейінірек бұл оқиға 1973 жылы «Қаратөбе келісімі» атты очерк болып туды..Проза саласында бірден-бір Тобанияз турасында ең көп зерделей зерттеп, оның қоғамдықсаяси қызметі, тарихи тұлғасы туралы нақты да шынайы деректермен баға беруге тырысқан М. Әбдіхалықов еді.
Жазушының 1975 жылы шыққан бас-аяғы екі әңгімеден тұратын, 1-сі «Қызыл жұлдыз», 2-сі «Жау мен жау» атты «Екі әңгіме» деп аталатын шығармасында Тобанияз есімі Алданияз деп алмастырылып беріледі. Кейін жазушы екеуін біріктіріп, 1991 жылы «Алданияз» деген әңгімесін ұсынады..Публицист жазушының Тобанияз тұлғасын сомдауға деген сүйіспеншілігі «Ынтызар жүрек лүпілі», «Ғасырларға ұласқан жол» очерктерінде де көрініс табады. Қызыл империяның қылышы қылпылдап тұрғанда, жазушы қаламының мұқалмай осындай қайратты шығармалар беруі Тобанияздың ел алдындағы беделінің асқақ, үлкен жүректі азаматы, аяулы перзенті болғандығын танытады..Тобанияз Әлниязұлының халық алдындағы сіңірген өлшеусіз еңбегі кино өнерінде де көрініс тапты. Басты рөлде Нұрмұхан Жантөрин ойнаған 1960 жылы түсірілген деректі фильм «Ұшы-қиырсыз жол» (немесе «мың шақырымдық жол») деп аталады. Деректі фильмде Тобанияз есімі Нияз болып өзгертілген.
Фильмнің әдеби кеңесшісі – М.
Әбдіхалықов.
Сценарийін жазғандар: О.Сүлейменов, Қ.Ысқақ, М.Әбдіхалықов..Демек, Сәттіғұл ақынның Тобаниязға арнаған толғауларындағы тарихи деректерге нақты жанасатын тұстарын жоққа шығаруға болмайды..«Тобанияз өнерді, өнер адамдарын қатты құрмет тұтып, басшы, елағасы қызметінде тұрғанында да олардан күш-қуат алып отырған, олар да Тобекең айналасына топтаса білген. Жыршылар мен әншілер, күйшілер де көп болған Әсіресе, Закария Тұрниязұлы, Сәттіғұл Жанғабылов үзеңгілес пікірлесі, дос-жарандары екен.
Сәтекең Тобанияздың арғы атасы батыр Қонай туралы «Ер Қонай» атты жыр толғаған, оның үстіне 1918 жылы Тобекең Маңғыстау төңкеріс комитетінің төрағасы болғанда, сол кездегі қалың кедей алдында олардың нанымсенімі мен түсінігіне ыңғайлап, толғау арнайды.
Оны көпшілік алдында Тобекеңнің өзіне домбырамен талай жырлаған» [2, 77-б.]..Сәттіғұл Тобаниязға арнаған бірінші толғауын (1918 ж) қуана, жүрек жарды ақтарыла жырлайды. Кейіпкерін ел басқарған хандарға, аузы дуалы билерге теңгереді.
Ақын жырында Тобанияздан асқан ақыл иесі жоқ..Ал, бұдан кейінгі жырлаған «Тобанияз түрмеге түскенде» (1929 ж) керісінше, асыра сілтеу.Құлдығынан патшаның Қорғай алмай елімді..Маңғыстаудай кең жайлау Туып-өскен жерімді.Тағы да бір аманат Ұрпақтарға кейінгі Алыңдар менің дұшпаннан Ала алмай кеткен кегімді деп, «аһ» ұрады. Аруақты ер Досанның ерлік салтын елдік салтанатқа ұластыруды арман етіп, кезінде Досан білегімен қорғаған еліне Тобнияз білімімен қорған боларын, қарсыластарын қарудың сұсымен емес, дипломатиялық жолдың күшімен ықтырып, береке-бірлік эстафетасын жалғастырар деп сенгендігін көрсетеді.
Кең байтақ қазақ даласының әр жерінен әлсіз де болса дүмпуі естіліп тұрған ұлт-азаттық көтерілістің көріністері, бойларын ашу-ыза кернеген халық ұлдарының азаматтық аңсаған ұлттық намысты биікке көтеретін ұлы ұстанымдық қасиеттері сезіліп тұрады..етек алып, әділетсіздік үстемдік еткен кезеңнің тақсіретін тартып, жапа шеккен абзал азаматтың ауыр тағдырына күйзеле, күңірене тебіренген..Ақынның арнауында Тобанияз – Досан батырдың арманын жалғап, аманатын орындаушы асыл ер. Досан батырдың жау қолында азапты өліммен өлер алдындағы арпалысты арманында: Талай ер туған анаданТағы да бір ұл қол бастар, ...Арманда кетіп барамын,...