Қазіргі таңда дүние жүзіндегі тілдердің ішінде құрылысы жағынан алшақ қазақ жəне ағылшын тілдерінің грамматикалық құбылыстарын салғастыра зерттеу қарқынды дамып келе жатқан салалардың бірі. Функционалды грамматика бойынша көптеген ізденістерде тілдерді салғастыру барысында едəуір соны тұжырымдар жасалып, етістіктің шақ категорияларына қатысты сəйкестіктер мен ерекшеліктер айқындалды.
Əлі де шешімін табуға тиісті мезгілдік категориялардың (осы, өткен, келер) ішіндегі шағын микроқрістердің функционалды семантикалық біртұтастығын қарастыру бірденбір өзекті ғылыми ізденісті қажет етеді..Нақ осы шақтық мағына қазақ жəне ағылшын тілдерінде функционалды грамматика тұрғысынан əртүрлі тіл деңгейіндегі тілдік бірліктер арқылы көрініс табады, атап айтқанда: мезгіл үстеулер, мезгіл мəнді құрмалас сөйлемдер, атаулы сөйлемдер, нақтылықты көрсететін қалып етістіктері мен амал-əрекет етістіктері, нақты субъекті мен объекті. Тұтас функционалды-семантикалық микроөріс ретінде жеке алынып қарастырылмаған. Дегенмен қазақ тілін дегі жалпы шақ категориясының жекелеген формалары ағылшын тілімен салғастыра зерттелмеген.
Себебі шақ (темпоралдылық) категориясының кең ауқымды əрі күрделі категориялдығымен, функционалды-семантикалық өрістер кешені екендігімен түсіндіруге болады Яғни аталмыш категория жекелеген осы, келер, өткен шақтық мағыналардың (микроөрістердің) жиынтығынан құралады..Сөйлеуші қимыл-əрекетті белгілі бір мезгіл ішінде жүзеге асырады. Сөйлеу сəтіне қатысты іс-əрекеттің болып жатқанын, болып өткендігін, алда болатынын білдіретін етістіктің грамматикалық категориясын айтамыз.
Шақтық қатынастардың ағылшын жəне қазақ тілдерінде берілуі кешенді түрде функционалды-семантикалық өріс тұрғысынан алғаш зерттелініп отыр.
Нақ осы шақ микроөрісін білдіретін əр түрлі тіл деңгейіндегі тілдік бірліктердің парадигмасын айқындауға, мұндай бірліктердің прагматикалық мəні мен семантикалық құрылымын жəне ағылшын тілінен қазақ тіліне аударғандағы құрылымдық, мағыналық жəне көркемдік ерекшеліктерін қарастыру тың ізденістерді қажет етеді..Қандай қимыл-əрекет болсын белгілі бір уақыт кезеңінде өтіп жатады. Нақ осы шақтық қатынастың мазмұны − қимылдың жүзеге асып жатқан кезеңі мен өту орнының анық сипатта болуында.
Дəстүрлі грамматикадағы шақ формалары коммуникация процесінде уақыт ұғымын білдіреді, яғни шақтық мағына үстейді.
Сол себепті уақыт ұғымын білдіретін тілдік құралдар грамматикалық шақ категориясымен ғана байланысты емес, ол тілдің лексика, синтаксис деңгейлерінде де көрініс табады.
Нақ осы шақтың мазмұны тек шақ көрсеткіштері арқылы ғана ашылмайды.
Ол − тек бір қыры ғана.
Шақ көрсеткіштері жеке өзі тұрып та нақтылық мағынаны бере алмайды.
Нақтылық мағына міндетті түрде өзімен астасып жатқан басқа да семантикалық категориялармен тығыз байланыса отырып, функционалды-коммуникативтік тұрғыдан лексикалық, морфологиялық, синтаксистік деңгейдегі тілдік бірліктер арқылы ашылады, осымен байланысты қазақ тіл білімінде нақтылықты білдіретін тілдің түрлі тіл деңгейіндегі тілдік бірліктердің жұмсалу өрісін, функционалдық мəні мен семантикалық құрылымын айқындайтын зерттеулердің жоқтығы жұмыстың өзектілігін айғақтайды..«Сөздің табиғатын түсіну оның көпқырлы қасиетін ұғынудан, білуден кейін ғана қалыптасады. Тіл білімінде ол тілдік бірлік ретінде көп сөз болып, зерттелді, соған орай түрлі анықтамалар мен түсініктер айтылды.
Ал сөздің тағы бір қасиеті сөйлеу процесімен байланыстырылады жəне ол қасиеті, яғни қолданыс кезіндегі сапалық қасиеттері мен ерекшеліктері айқындалады..а) сөздің нақты мағынасын анықтау үшін қосымша сөздік материал қажет; ə) жеке қарастырылатын, контекстен тыс кездегі сөздің барлық семантикалық мүмкіндіктері ашылмайды; б) жекелеген сөздер есте нашар сақталады жəне көп ретте дұрыс қолданылмайды; в) тілдік бірлік ретіндегі сөздің функционалдық мүмкіндіктері мəтінде жəне сөйлем ішінде (контексте) нақты ашылады. [1].Көп жағдайларда нақтылық мағынаны мезгіл мəнді білдіретін лексикалық бірліктерден де аңғарамыз. Бірақ бұл мағыналық реңк ісəрекеттің орындалып жатқан қалпына еш нұқсан келтірмейді, нақ осы шақтың семантикалық кеңістікте білдіретін негізгі нақтылық мағынасына қосымша мəн береді..Сөйленімде іске асып жатқан кез келген ісəрекет белгілі бір мезгіл ішінде жəне белгілі бір орында, яғни кеңістікте жасалып жатады. Сонда қимылдың белгілі бір уақыт бойындағы өту сипаты оның кеңістіктегі қозғалысымен сəйкес келеді немесе қозғалыстың өтуі уақытпен сипатталады.
Қимылдың уақыт сызығында нақты өту орнының болу/болмауымен байланысты уақытқа қатысты нақ осы шақтық жəне ауыспалы осы шақтық микроөрістері бар..Дəстүрлі грамматикада грамматикалық категориялар тілдік тұлғалардың ішкі бірлігінен құралады десек, тіліміздегі функционалдысемантикалық өрістерді құрайтын мазмұн межесі мен тұрпат межесі тілдің түрлі деңгейіндегі тілдік бірліктер жүйесінен тұрады. А.В.
Бондарко бұл екі ұғымды екі аспектіде қарастырады.
Мысалы, шақтық локальділік / шақтық бейлокальділік семантикалық категория, оның функционалды бірлігі функционалды семантикалық өріс болып танылады да, семантикалық категория ретінде қарастырылғанда оның субкатегориялануы, оппозиция ретінде қарастырылуы, яғни мағыналық топтар құрылуы негізге алынады.
Тілімізде функционалды семантикалық өріспен қатар макро жəне микроөрістер қарастырылады.
Ал өріс ретінде қарастырылғанда өрістің таза құрылымдық белгілеріне, яғни сол мағыналарды беру кезіндегі тілдік құралдардың тілдік, жұмсалымдық əлеуетіне талдау жасалып, олардың мағына беру мүмкіндіктері анықталады, осы орайда тілдік құралдардың өріс ядросын құрау немесе перифериясында жату сипаттары ашылады.
Семантикалық категория жайлы сөз болғанда мағынадан формаға қарайғы зерттеу бағыты ұстанылса, өріс тұрғысынан қарастырылғанда формадан мағынаға қарайғы зерттеу бағыты ұстанылып, тұрпаттық құрылымына талдау жасалады..ФСӨ-лер мазмұн межелеріне, яғни семантикалық функцияларына қарай кішігірім шағын топтарға жіктеледі. Осы тұрғыдан алғанда ФСӨлер макроөріс, микроөріс түрлеріне сараланады..Макроөріс жалпы алғандағы ФСӨ-нің өзі болса (аспектуалдылық, темпоралдылық, модалдылық т.б.), микроөріс əрбір ФСӨ-нің ішкі мағыналық топтары болып табылады.
Сондықтан талдау барысында макроөріс термині өріс, яғни ФСӨ-мен синонимдес қолданыла береді, ал микроөріс функционалды – семантикалық категориялардың ең кіші бірлігі болып табылады.
Əрбір макроөріс кемінде екі не одан да көп микроөрістер (шағынөрістер) жиынтығынан тұрады..Граммматикалық категориялардың кемінде екі грамматикалық мағына мен форманың жиынтығынан тұруы қажетті шарты болса, функционалды-семантикалық категориялар (өрістер) да кемінде екі мағыналық жиынтықтан (микроөрістен) тұрады..Нақты шақтылықты микроөріс ретінде тану үшін нақтылық/жалпылық негізінде байланысқан барлық тіл деңгейі бірліктерін қимылдың тұрпат межесі ретінде қарау керек, сол кезде микроөріс мəртебесін алады. Белгілі бір ой жалаң бір грамматикалық формамен ғана берілмей, өзара əрекеттес тілдік құралдар арқылы жұмсалатындығын ескерсек, семантикалық категорияны белгілі бір семантикалық функцияларды атқару үшін өзара əрекеттес болуға қабілетті əртүрлі тілдік құралдардың жүйесі деп анықтауға болады.
Басқаша айтқанда, «семантикалық категория – түрлі тілдік құралдармен берілетін ой мазмұны жүйесінде көрінетін бірліктер мен элементтер» [2].
Тілдегі осындай мазмұнға нақ осы шақ микроөрісі ие.
Бұл микроөрістің мазмұны − уақыт ағымымен өлшенетін нақты бір қимылдың нақты бір осы шаққа шоғырлануы, өту шегінің, орнының анықтығы.
Ал іс-əрекеттің нақ осы шаққа шоғырлануы немесе сөйлеу кезінде болып жатқан қимылдың нақты сипат алуы уақыт ағымын білдіретін түрлі тіл деңгейіне жататын құралдардың топтамасы нақ осы шақтық микроөрісін өрісін құрайды.
Бұл микроөрістің семантикалық негізін етістік сөз табы оның ішінде əсіресе отыр мен тұр қалып етістіктері, мезгіл мəнді лексикалық бірліктер, субъекті мен объекті құрайды.
Мысалы: Абай енді бұрылып, солай қараса, мерген Бəшей аласа қостың азғантай ашылған түндігінен мылтығының ұшын аспанға беттетіп, бірдеңені көздеп тұр (М.
Əуезов).
Бұл жерде таксистік мəндегі қимылдың жүзеге асқандығын көреміз.
Яғни бір мезгілдегі екі қимылдың жүзеге асқандығы. Абай бұрылып қарай бергенінде, Бəшей мерген мылтығын аспанға көздеп тұрғандығы сөз болып тұр.
Бірақ бі мезгілдегі екі қимылды жүзеге асырушы субъектілер екі түрлі (Абай мен Бəшей). -п тұр аналитикалық формант арқылы нақтылық мағынаны көреміз. Бұл жолы арт жағынан тақап қалған Абай мен Ерболға сол қолын қатты сілкіп, ұрысып тұр (М.
Əуезов).
Қимылды жасаушы субъект біреу, ол адамның ішкі жан толғанысын, ашуға берілген сезімін ұрысып тұр тіркесінен көреміз.
Уақытқа қатысты созылыңқылық қалыпты аңғарамыз. Тау басындағы аңшылар, сөзбен айтпаса да, «екі бүркіт ұстасып қалады-ау!» деп іштерінен үндемей қауіп илесіп, қатып тұр (М. Əуезов)..Амал-əрекеттің бір қалыптағы қалпы адамның тұла бойының еш қозғалыссыз сілейіп тұрғандығын қатып тұр тіркесінен байқаймыз. Сондай-ақ, сөйлемнің ішінде созылыңқылық мағынаны, оның шектеулі созылыңқылық екендігін айқындай түсетін үндемей бейнелеуіштік мəндегі лексикалық көрсеткіш қабат келі тұр. − Жарайсың, Шолағым! Атақты Қарашегірді де қанжығаға ұрып байладың ба! Тіпті тұяғынан тартып алдың ғой! – деп, қызу қуаныш үстінде қатты мақтанып тұр (М.
Əуезов).
Адамның жан дүниесінің толғанысын көреміз.
Эмоцияға беріле отырып, ішіне симай мақтана Қарашолақ атты бүркітіне деген ризашылығын байқаймыз.
Эмоционалды етістікке тұр қалып етістігінің жалғануы арқылы қимылды бір қалыптағы нақтылық мағынасын анықтаймыз. – Білмеймін.
Бір алай-түлей! Жауа борап тұр ма деймін.
Астымыз да, үстіміз де бірдей ұйытқып тұр!.– деді (М. Əуезов). Бұл уақытта қар жауып тұр, қазір бағанағыдай қиыршықтап жаумай, енді жəй, баяу жапырақ қар ғана түсіп тұр (М.
Əуезов).
Екі сөйлемнен де табиғат құбылыстарына байланысты жасалған қимылды аңғарамыз.
Қимылдың аз ғана уақыттың ішінде тез қарқынмен өтіп жатқанын ұйытқып тұр жəне алай-түлей сияқты сөздерден көреміз.
Осы сөйленімдерде қимылдың белгілі бір шаққа нақтылана жəне ұдайы түрде жалпылық сипат алуына қатысты тілдік бірліктер (анықтауыш, жалғаулық, мекен, мезгіл пысықтауыш құралдар) қимыл-əрекетті білдіретін етістікпен қатысты қаралады.
Етістіктің деңгейімен ғана шектеліп қоймай, локалдылық мағына басқа тілдік құралдар арқылы да берілуі жəне нақтылануы мүмкін. Бұл уақытта, қазір сияқты анық (белгілі) шақтық қатынасты көрсететін мезгіл мəнді үстеулерден нақ осы шақтық мағынаны көруге болады..Қазақ тіліндегі ең күрделі сөз табы – етістікті арнайы зерттеген М. Оразов етістікке байланысты тақырыптық топтар мен лексикасемантикалық табиғатын ашуға арналған “Семантика казахского глагола” атты еңбегінде етістіктерді жалпылауыш семаларына қарай 12 топқа бөледі.
Сол мағыналық топтардың ішінде табиғи құбылыстарға байланысты етістіктер ішкі мағыналық жақындықтарына қарай қарастырылған..Жоғарыда берілген сөйленімдерде адамзат еркінен тыс табиғи құбылыстарға қатысты ұйытқу (жел, боран), жауу (қар, жаңбыр), түсу (шық, күз. қыс) етістіктерімен берілген ісəрекеттердің өту мерзімі мен сөйлеп тұрғандағы уақыты өзара сəйкестікте тұр..It is raning heavily this week // Бұл аптада жаңбыр қатты жауып тұр..– Look! The rain is beginning hard, that’s why I’ll have to take my umbrella // – Қара! Жаңбыр қатты басталып жатыр, сондықтан шатырымды алуға тура келеді..Қазақ тілінде есімдіктер жеті топқа бөлінсе, ағылшын тілінде мағынасына қарай он топқа бөлінеді. Солардың бірі – сілтеу есімдігі, ал оның мағынасы жақын тұрған затты көрсету, нұсқау, меңзеу болып табылады.
Дəстүрлі грамматика тұрғысынан келсек, “this”-тің сөйлемдегі функциясы, өзінен кейін тұрған “week” зат есімін анықтау.
Бір ғана тілдік бірліктің мағынасымен шектелеміз.
Ал функционалды грамматика тұрғысынан қарастырсақ, алғашқы сөйленімде “апта” нақтылауышы меңзеу мағынасында қолданылатын “бұл” сілтеу есімдігімен тіркесіп, табиғат құбылысын бейнелейтін етістікке қатысты мезгіл мəнді анық шақтық біртұтас мағынаны беріп тұр..Табиғи құбылыстарға байланысты қимылдың түрлі сапасын (қалай өтіп жатқанын) сынбейне үстеуі “heavily” етістікпен тіркесу арқылы белгілі бір сəттегі диапозоны алыс емес, уақытша жалпы шектеулі табиғи қимыл қозғалыстың мағынасын (жауып жатқан жаңбырды) үдете басып көрсетіп тұр. Қос тілдегі əр деңгейге жататын тілдік құралдардың бірі ретінде сөйлеу сəтіндегі мезгілдік категориялардың (осы, өткен, келер) əр қилы белгілерін анықтауда мағыналарына байланысты топтастырылған үстеулердің рөлі ерекше..Екінші диалогқа құрылған сөйлемде сөйлеушінің тыңдаушының назарын табиғат əлемінде тосын қимылдың күтпеген жерден бірден қарқындай дамып, сөйлеу уақытында іске асып жатқанын баяндау, жеткізу мақсатында екені контекстен байқалып тұр, яғни “Look!” сөзі қимыл əрекеттің болып жатқанын тайға таңба басқандай, анық айқындап, өзінен кейін тіркесетін етістікке нақ осы шақ микроөрісінің мағынасына бағдаршам іспеттес жол ашып тұр.
Бұл сөйлемнің бойында анық шақтық қатынасты көрсететін бағыт-бағдар функциясын контекст, қимылдың сапалық реңкін морфология, қимылдың одан ары қарай өрбуіңдегі модалділік мағынаны синтаксистік құрылым (алғашқы компонентінде оқиғаның себебі, ал соңғысында нəтижесі баяндалып тұрған “сондықтан” жалғаулығы арқылы байланысқан себеп салалас құрмалас сөйлем), яғни əр түрлі тіл деңгейіндегі құралдардың біртұтастығын, мазмұндық көрінісін айқындап тұр.
А.
Ысқақов сөйлеу тіліндегі ой көңілге қатысты əр қилы реңктер сөйлемдегі.сөздердің, сөз бөлшектерінің, сөз тіркестерінін түрлі қарым қатынасынан туады дей келе, модалдік мағыналар морфологияда да, синтаксисте де ұшырасатынын, сөйлемнің модальділігі бүкіл сөйлемге тəн құбылыс болатынын айтады. Бірақ морфологиялық құбылыстардың мазмұны синтаксиспен жиі байланыста болады да модалдік мазмұн сөйлемнен жеңіл айқындалады ..I’ll have to take my umbrella // Менің шатырымды алуға тура келеді. Бұл жердегі have to – істелетін іс-əрекеттің белгілі бір жағдайға байланысты орындалу мүмкіндігін, міндеттілігін, керектігін, қажеттілігін білдіретін “must” модаль етістігінің баламасы (эквиваленті).
Бұл модаль көмекші етістігі “to” демеулігінсіз негізгі тұйық етістікпен тіркесе қолданылып, have to арқылы сөйлеу сəтіндегі мезгілдік категорияларды (осы), had to (өткен), will have to (келер) береді, немесе қазақ тілінде “алуға тура келеді, алуға тура келді, алуға тура келеді”.
Модалділікті білдіретін – уға тура келу үлгісі ауыспалы осы шақта қолданылып, тілдің мазмұнды əр деңгей қатысты анықталатын іс-əрекеттің ұдайы шақтылықты білдіреді.
Мысалы: үйренуге тура келеді (қашан да), көруге тура келеді (өмір бойы).
Ал осы модалділікті білдіретін үлгіні нақ осы шақ микроөрісінде қолдансақ, сөйлеуші “Маған ағылшын тілін үйренуге тура келіп тұр” деп, өз ойындағы жуық арада орындалуға тиісті іс əрекеттің бейнесін тыңдаушыға жеткізеді.
Сөйленім мазмұнындағы сөйлеушінің ақиқат шындыққа қатысты көзқарасы қос тілде де модальдік тіркеспен келіп, реалды орындалатын хабар ретінде көрініс беруі сөйленім мазмұнының семантикалық белгісі болып табылады..Қос тілде де нақ осы шақ/Present Continuous формасының қолдану кеңістігі бай. Бұл сөйлеу сəтіндегі осы шақ мезгілдік категориялардың ішіндегі шағын өріс ретінде қарастырылғанымен, əрбір іс-əрекеттің өз шегіне жету жолындағы қажет уақытша кезең, яғни істің істелініп, жағдайы əлі кемелдену шағына жетпеген, шыңдалу жолындағы, қашан басталып, қашан бітетіні белгісіз процестегі іс.Ағылшын тілінің түсіндірме сөздігінде процесс сөзіне мынадай анықтама беріледі: “a series of actions which are carried our in order to achieve a particular result: a series of developments which happen naturally: a series of actions or thoughts by which you come to a decision or find an answer” Ал қазақ тілінің түсіндірме сөздігінде “процесс, үдеріс – 1) іс-əрекеттің даму барысы, қимылдың өрістеу қалпы. 2) белгілі бір нəтижеге жету жолындағы жасалатын əрекеттердің жиынтығы” Олай болса, қазақ тілінде жоғарыда келтірілген мысалдар арқылы анықталған нақ осы шақ микроөрісінің ішкі əрқилы мағыналары ағылшын тілінде қалай көрініс беретінін байқалық. Мысалы: “They do not sleep at night, thinking that you are languishing in the cage.
But you are free and well, light of my eyes.
They told me at the gates.
So my journey was lucky after all.
Baimagambet tried to told me, saying you were busy, but I just couldn’t wait.
I can see you are not feeling lonely here.
More power to you”..Бұл сөйленімдердегі -ing үлгісіндегі етістіктер интеллектуалды қабылдауды, ара қарымқатынасты, сезімді (stative verbs) білдіретін етістіктер қатарына жатады да, сөйлеу сəтіндегі уақытта іс-əрекетті немесе көңіл-күйді процесс (үдеріс) ретінде білдіре алмауы, ағылшын тіліндегі contiuous формасының процессуалдық қасиетінде жатса керек. You are languishing in the cage.– Сен қапаста сағынып жүрсің.
Бұл жерде нақтылауыш “cage – қапас” сөзі үйдегілердің Абайды ойлап ұйықтауға шаралары жоқ болуға тірек болып, субъектінің орналасу мекеніне орай айтылған мағына бір жағынан көрініс алса, екінші жағынан “They do not sleep.тұрмын, сен мұнда жалғы сезініп жүрген жоқ екенсің. Мықты бол.
Бұл жерде анасы Ұлжанның Абайды жолдастарымен көріп, көңілі орнына түскенін, оның уайымына себеп болған жалғыз нəрсе “lonely” сөзі арқылы нақтыланып тұр.
Бұл сөйленімдерді ағылшын тілінен қазақ тіліне аударған кезде Ф.А.
Какжанованың “Ағылшын тілінің практикалық курсы” оқулығындағы “егер сөйлемде to be көмекші етістігі am, are, is формаларын алатын болса -П ЖҮР.
-ІП ЖҮР (аналитикалық форманттарымен) +осы шақтың жіктік жалғауларымен аударылады” деген қағиданы ескердік [3].
Дегенмен, аударманың екі тілде бір шақтық формаға сəйкес келуі шарт емес, қазақ тіліне аударған кезде басқа Present Continuous формасы басқа шақтарда да көрініс табуы əбден мүмкін, əсіресе осы шақта ауыспалы формасында аударылады..– Сені ойлап олар ұйықтамайды ... дей келе тоқтаусыз іске асып жатқан қимылды жалпы осы жақтағы болымсыздық мəндегі етістік пен эмоция арқылы берілетін осы бейнелеуіштік мағынаны да аңғарамыз.
Келесі сөйленімдегі “I can see you are not feeling lonely here.
More power to you” // Мен түсініп (көріп)...