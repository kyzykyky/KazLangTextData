Қазақ тілінің энциклопедиялық сөздігінде антонимдер оппозициялық сипатына қарай градуальды (басқышты, сатылы: ыстық -жылы-суық, кеше-бүгін-ертең; тіп-тік-қисық, тар-кең), привативті (қос мүшелі: бар-жоқ, ағайын-жат; жанды-жансыз, ресми-бейресми); эквиполентті (дәлме-дәл, тепе-тең: кіру-шығу, ұмыту-ескерту, оң-сол, шығыс-батыс, ұту-ұтылу) түрлерге жіктеліп қарастырылыпты. Бірақ біз бұл бірліктерді осы үлгіде емес, дағдылы жалпы және мәнмәтінге байланысты жұмсалу сипатына қарай әңгімелемекпіз..Антонимдер туралы лингвист Н.М.
Шанский: «Антонимдер стилистикалық құрал ретінде көркем әдебиет тілі мен публицистикада кең пайдаланылады. Олар сөзқолданыстағы ең маңызды тұстарды ерекшелеуге, айрықша көңіл аудартуға қызмет етеді» [1, 93], – деп жазса, антонимдердің стилистикалық қызметінің маңыздылығын К.
Аханов: «Қарама-қарсы құбылыстарды салыстыруда, оларды бір-бірімен қатар қойып шендестіруде және осы тәсіл арқылы айтылатын ойды тайға таңба басқандай етіп түсіндіруде антонимдер айрықша қызмет атқарады.
Антонимдерді шебер қолданудың нәтижесінде айтылатын ой мейлінше ашық-айқын, мейлінше мәнерлі болып бейнеленеді», – [2, 16] деп сипаттайды..«Антоним сөздердің қарама-қарсылықты мән-бояуы, әсіресе, олар бір сөйлем ішінде қатар қолданылғанда, айқын аңғарылады. Мұндайда антоним сөздердің мағыналық қарама-қарсылығы айрықша баса көрсетіліп, ерекше көзге түседі» [3, 17] дейтін пікірдің де дәлдігі бастапқы сөйлемдердің мына мысалдарынан айқын аңғарылатындай:.Бірінші мысалдағы сүйініш сөзіне қарама-қарсы мәнде синонимдік ыңғайда жұп құрап, дыбыстық эпифоралық ыңғайда қосарланған өкініш-күйініш антонимдері кейіпкердің ішкі монолог түріндегі күйзелісін аңғартып, шығарма арқауына негіз болатын оқиғадан сыр беріп тұр. Оқырманына ой салар риторикалық сұраулы сөйлемдегі бұл антонимдер шынайы өмірде болатын ұғымды дәл көрсетуімен оқырманын ойлантады, әрі автордың меңзеп отырғаны қандай өкініш, күйініш екен деген ойға қалдырады.
Екінші мысалдағы табиғат мезгілі салыстыра берілген антонимдер (жаз ортасы-қыс) болған жай-күй, іс-әрекеттің өту мезгілін нақтылап көрсететін тілдік тәсіл ретінде жұмсалып, оқиғаны тұспалдай түсіндіруге, бүкпелей бейнелеуге қызмет етіп тұр.
Оқырманын ойландыратыны да сондықтан.
Дегенмен, бұндағы астарды түсіну аса қиын да емес.
Сөйлемде кейіпкер өмірінің бір кездегі шыбынсыз жаз тәрізді жайлы күндерінің қазір қатал, қытымыр, ызғарлы бір ауыр шаққа душар болғаны аңғарылып тұр.
Үшінші мысалдағы мәнмәтіндік антонимдер (түн ортасы-күн шықпай) балаларын тағатсыздана күткен қарияның жай-күйін сипаттай көрсетуге арналған.
Бауыр еті балаларын күткен қарт адамның түн ортасы ауғанда ғана жатқанмен, күн шықпай оянуын автор жайдан-жай алып отырған жоқ.
Дамыл көрмей, аз ғана көз шырымын алып, таңмен таласа тұрған қарияның осы алаңдауын, сағынышын демалып жүрген балалары түсіне ме, әлде «Әкенің көңілі балада, баланың көңілі далада» ма? Бірақ сөйлем мазмұнынан әкенің балаға деген махаббаты айқын аңғарылады.
Бұл да көркем сөз зергерлерінің: «Көркем шығармада бейнеленген табиғат құбылыстары арқылы адам баласының өмір шындығына тікелей қатынасы ашылады.
Табиғат құбылыстарымен теңдестіріле, шендестіріле суреттелген адам әрекеті арқылы оның ерлік-ездігін, қадір-қасиеттерін аңғартатын тұстары сипатталады», – [4, 90] дейтін пікірлерінің айқын дәлелі іспеттес..Өзге де мысалдарды көрейік:.Үдемелі (градациялық) түрде жұмсалған екпінін күшейте, селдете жөнелу мен тасырлата ойқастау мәнмәтіндік синонимдеріне автор тына қалу-ды антоним етіп қолдану арқылы табиғат мінезіндегі оқыс қайшылықты бейнелеп отыр. Әрине, екі мысалда да құбылыстық әрекеттер қарама-қайшы түрде тегіннен-тегін суреттеліп отырған жоқ.
Бірінші мысалдағы мәнмәтіндік антоним кейіпкердің туған ауылына барардағы алып ұшқан сезіміне, адамдарының пиғылына дейін өзгерген, азып-тозған аянышты ауылын көргендегі алай-түлей болған көңіл күйіне лайық жұмсалса; екінші мысалдағы жаңбырдың кейде толастауы, кейде үдеуі ана қазасына келген азаматтың жан дүниесіндегі тебіреніске сәйкес алынған.
Бірақ қолданылу тәсілдері астарлы.
Абзац әрі қарай «Сапарбектің де көңілі басыңқы.
Балшыққа батып әрең жылжыған арба соңынан зорға ілбіген ол қайта-қайта көзін сүрте береді.
Күйзелісін сездірмеуге тырысып, басын кекжитіп, сонау алқап басына көз жібермек болғанмен, мына дала оның ойына әлденелерді түсіріп, көз алдына көмескі тартқан өмір елесін келтіреді.
Жігіт сонда амалсыз егіле түседі» болып жалғасады.
Міне, автор кейіпкер жүрегінде өтіп жатқан эмоциялық үдерісті осылай контрастылы суреттеме арқылы сипаттап, оған табиғаттың «жылауын» да кейде толастатып, кейде үдетіп, қайшылата суреттеп отыр.
Үшінші мысалдағы етістік антонимдер (ысыпсуиды) – адамның болған оқиғаны еске алуы кезіндегі эмоциялық реакциясын бейнелесе, соңғы мысалдағы жүдеу кейіп пен әдемі қалып қайшылығы (контрастысы) қандай да бір жақсы әсердің кейіпкердің жан дүниесіне тигізген шипасын аңғартып тұр.
Шын мәнінде дерт меңдеткен жүдеу, ауру адам кейпінің бір сәтке болса да «әдемі қалыпқа» түсе қоюы – қиын метаморфоза (өзгеріске түсу).
Демек, сөйлемді сыршыл қаламгер қиялынан туған сәтті де әсерлі құрылым-мазмұнды бірлік дейміз..Антонимдердің соңғы сөйлемдердегі қолданылу жайы:.«Қазақ тілінде ұғымдық қатынастағы тепе-тең, қарама-қарсы сөздер контекстуалды антонимдерге негізделетіндіктен» [5, 117], келтірілген мысалдардағы қуаныш-мұң, қуанышреніш-тер жеке сөздік қайшы мағынада жұмсалса, шерліге-шаттық, шадыманға мұң-дар тіркес түрінде және іштей бір-бірімен мәнмәтіндік антонимдер болып, адам өміріндегі құбылыстарды күрделі түрде салыстыра, шендестіре бейнелеуге қызмет етіп тұр. Сонымен бірге шерліге-шадыманға сөздері антонимдік метонимия болып қолданылып тұр.
Ал С.
Мәметтің «Тажал» әңгімесінің соңғы абзацы «Атам айтқан тажалға неге құмарсыз, Көке! Атам мен апамды, Назгүл жеңешемді бір сәт аясаңшы, көке! Өрге өрлемей, құздан құлағаның не, көке!? – деп қара түнді қақырата айқайласам, құлағыңа жетер ме екен, ә!?» болып түзіліпті.
Мұндағы ассонансаллитерациялы ішкі монологте келтірілген «өрге өрлеу, құздан құлау» антонимдік фразеологизмі кейіпкердің айтпақ жан айқайын экспрессиялы, ауыспалы мәнде жеткізіп тұр.
Автор кейіпкерге қарапайым түрде: «Арағыңды қойып, ел қатарлы адам болып түзелмей, кері кеткенің не?» дегізбей, ойын бейнелі, әсерлі айтқызған.
Абзацтың бірінші сөйлеміндегі үрейлі тажал «арақ» сөзінің орнына перифраза-метафора түрінде, сескендіргендей ретте қолданылып тұр.
«Антоним сөздер арқылы сөз мағынасы әр жақты, шебер айқындалатыны рас.
Әсіресе сөздердің толып жатқан нәзік қолданыстары антоним сөздер арқылы нақты ашылады» [3, 111], – дейтін пікір де мысалдардағы тұжырымдарды нақтылай, толықтыра түсетіндей..Антонимдердің мәтінтүзімдегі қызметінде, әсіресе, олардың қос сөз түрінде жұмсалуы сөйлемнің әр-ажарын көріктендіріп, мазмұнын толыққанды ете түседі:.Антонимдік мағынада түзілген тұрақты тіркес құрамындағы «алды-арты» көмекші есімдері образдылық тудыру мақсатында ауыс мағынада алынған. Расында да, бағы жүріп, бақыттан басы айналғандар өз ісіне жауап беріп, «осыным қалай? демейді, қазіргісі мен болашағына көз жібере бермейді, яғни «алды-артына» қарамайды, қаламгердің риторикалы сұрауындағы осы антонимдік ыңғайдағы қос сөз көркем мәтін мазмұнынан сыр шертер деталь ретінде берілген; келесідегі келімді-кетімді қос сөзі тура мағынасында, динамикалық іс-қимылға лайық пайдаланылып тұр.
Мысалдарды жалғастырайық:.Бұлар әңгіменің соңғы сөйлемдерінен келтірілген мысалдар. «Туып -батқан» антонимі кейіпкердің өмірден ерте кеткен аяулы ағасына байланысты қолданылған.
Оның ғұмыры таң алдында ғана туып, дүниені қысқа уақыт қана жарығына бөлейтін Шолпан жұлдызға баланған.
Екінші мысалдағы қызығу-жабығу кейіпкердің психологиялық ахуалын көрсетсе, одан кейінгі мысалдағы арман-мұңдарымен әркім өз ісімен, өз жұмысымен және тіршілік тауқыметімен, өз ойымен екенін тура жеткізіп тұр..Сонымен ойымызды тұжырымдай келе, бастапқы және соңғы сөйлемдердегі антонимдердің жұмсалуын былайша түйіндедік: автордың негізгі айтар идеясын шендестіре суреттеу арқылы сөйлемнің экспрессиялығын арттырады; оқырманға шығармамен танысуына жетелейтін образды суреттеме жасайды; алдағы болар оқиға мазмұнынан контрасты суреттеме, баяндау арқылы хабар береді; антонимдер көркем мәтіннің семантикалық колоритін танытады; кереғар ұғымдарды қолдану арқылы философиялық ой түйіндеуге негіздейді; антонимдер мағыналығымен, әсерлілігімен оқырманын ойлантуға жетелейді...Әдебиеттер.