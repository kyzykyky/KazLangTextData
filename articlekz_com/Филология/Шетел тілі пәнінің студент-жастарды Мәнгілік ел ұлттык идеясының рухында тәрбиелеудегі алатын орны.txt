Қазақстан Республикасының Президенті Нұрсұлтан Әбішұлы Назарбаевтың «Қазақстан жолы – 2050: бір мақсат, бір мүдде, бір болашақ» атты Жолдауында «Мәңгілік ел» атты ұлттық идея алғашқы рет жарияланды. Аталған идея халықтың рухын көтеретін, ұлы мақсаттарға жеткізетін және Қазақстанның алға басуына зор ықпалын тигізетін, болашақ табыстардың негізі болатын идея екені хақ.[1].«Мәңгілік ел» идеясы әр қазақстандықтың санасында түпкі идея болуы керек екені сөзсіз. Бұл идеяның құндылығы, ол Қазақстан халқының келешекке деген сенімін арттырады және мемлекеттің тіршілікке бейімділігіне, оның алға дамуға қабілеттілігіне көз жеткізеді.
Мемлекет оның идеясы болған кез де ғана, және бұл идеяның әр жеке азаматтың өміріне , әсіресе жастарға рух бере алатындай күші болса мемлекет тіршілігінің мәні болады және ол мемлекет үнемі даму үстінде болатыны анық..Ұлттық идея халық тіршілігінің мәнін анықтайды және осы халықты сипаттайтын сұрақтарға, сонымен қатар ұлттың тарихы мен пайда болуына қатысты және оның тарихи міндеті жөніндегі сұрақтарға жауап беруге негізделген. Бір сөзбен айтқанда, ұлттық идея – бұл ұлттың өзін-өзі тануының жүйелілігі.
Ұлттық идея азаматқа мақтаныш сезімін, кез келген қарапайым адамның жүрегіне жол табар қандай да бір қасиетті, мәңгілік, ортақ нәрсеге қатысын тудыруы керек..«Мәңгілік ел» идеясын іске асыратын, болашақты жасайтын ертеңгі азаматтар – бүгінгі жас ұрпақ, сондықтан да оларды тәрбиелеу – бүгінгі күннің ең басты мәселесі. Жастармен жүргізілетін тәрбие жұмыстарының сипаты қандай болса, жемісі де соған сай болатыны белгілі..«Адамға ең бірінші керегі – тәрбие беру. Тәрбиесіз берілген білім – адамзаттың қас жауы, ол келешекте оның өміріне опат әкеледі», – деген данышпан Әл-Фараби бабамыз.[2].«Мәңгілік ел» идеясын жүзеге асырудың бірден-бір шарты ол жас буынды Отанды, туған жерді, өзінің халқын сүюге тәрбиелеу. Осындай сезімді тәрбиелеу – тұтастай халықтың ісі, білім беру ордасы және отбасының міндеті..Өткен ғасырдың ғұлама ғалымы, қатысымдық теорияның авторы, ұлы Альберт Эйнштейн осыдан 79 жыл бұрын 1936 жылы 15 қазанда Американың жоғарғы білім беру жүйесінің 300 жылдығын атауға арналған жиналыста мынадай ойын айтады: «Үкімет пен халық елдің болашақ азаматтарына білім беру және тәрбиелеу қызметін оқу-ағарту ордаларына жүктейді. Егер де қоғам алға қарай беттеп дамығысы келсе, басқа елдермен бәсекелестікке қабілетті болғысы келсе ол қоғамның бірден-бір алға қоятын мақсаты – жас буынды түзеу, олардың бойына сол қоғамның моральдық-рухани құндылықтарын сіңірту, отандарына қызмет ету сияқты қасиеттерді дамыту.
Бірақ оқу ордаларының есте сақтайтын бірден-бір өте маңызы зор нәрсе – ол әрбір оқушыға жеке тұлға ретінде қарап, олардың креативтік ойлау дағдыларын арттыра білу, өз бетімен шешім қабылдап, қоғамда өз орнын таба алатындай азамат тәрбиелеу болады» [3, 221].
Альберт Эйнштейннің тағы да бір құнды ойын келтіргіміз келеді: «Адамның құндылығы оның аларынан берері көп қасиетімен өлшенеді...
Психологиялық тұрғыдан мектеп, университет жастардың өз мойындарына жүктелген жұмысты үлкен қызығушылықпен орындап, оның нәтижелеріне қуана білу сезімін қалыптастырулары керек.
...Өмірдің қырлары көп.
Оны біле отырып оқытушылар рухы жоғары, өмірде өз жолын таба алатын және де өмірдің түрлі-түрлі жағдайларына бейімделе білетін, өз жанұясына, еліне, халқына пайдалы болуға құлшынатын азаматтарды тәрбиелеуге ұмтылулары керек» [4, 223]..Альберт Энштейннің осыдан 79 жыл бұрын Америка Құрама Штаттарының жоғарғы оқу орындарының мақсаты мен міндеттері туралы айтылған ойы Қазақстанның білім ордаларына бүгінгі күнде маңызы зор..Осы орайда Қазақстанның жас ұрпаққа біліммен қоса тәрбие беру, соның ішінде патриоттық тәрбие беру жоғарғы білім беру ордаларының міндеттерінің іргетасы. Қай пән болмасын барлығының мақсаттары мен міндеттері студенттерге кәсіби білім берумен қатар патриоттық рухтары жоғары, интеллектуалды, парасатты, жауапкершілігі мол Қазақстанның келешек азаматтарын дайындауға атсалысуға тиісті..Осы мақалада біз «Шетел тілі» пәніне оқыту негізінде «Қазақстан жолы – 2050: бір мақсат, бір мүдде, бір болашақ» және «Мәңгілік ел» идеяларын жүзеге асыру мәселесін қарастырамыз..«Шетел тілі» оқу пәнінің басқа пәндермен салыстырғанда айтарлықтай өзіндік ерекшеліктері бар: басқа пәндер сияқты емес, ол қарым-қатынас орнату құралы ретінде меңгеріліп, ондағы қарастырылатын тақырыптың мәні ой түбінде жатады. Сондықтан, шетел тілі пәнінің мазмұны жоғарыда айтылған идеяларды іске асыру мақсатына қолайлы.
Бұл пәннің жастарды тәрбиелеу үдерісіндегі орны ерекше.
Шетел тілін оқыту курсында студенттерге білім беру және тәрбие жұмысы бірге іске асырылады,оның себебі, бұл курстың мақсаты мен міндеті келешек мамандарды мәдени-аралық қарым қатынас жасауға, әлеуметтік салада күнделікті өмірде шетел тілін коммуникативтік құрал ретінде қолдануға үйрету, осымен қатар студенттердің бойында Қазақстан мен үйренетін шетел тілінде сөйлейтін елдің дәстүрін, тарихын, географиясын мәдәни құндылықтарын бағалау сезімін қалыптастыру, студенттердің ой-өрісін кеңейту, креативті түрде ойлау қабілеттерін арттыру болады..Шетел тілі пәнінің мақсаты студенттерді ауызекі сөйлесуде, тұрмыста, күнделікті өмірде, өз мамандығы саласында, кәсіби қарым-қатынас жасауда шетел тілін белсене қолдана білу дағдыларына үйрету. Жұмыс оқу бағдарламасына сәйкес, шетел тілі пәнінің бекітілген тақырыптық мазмұны төмендегідей:.І. Адам, оның өмірі, қызметі, және оның қоршаған ортасы.Өмірбаян. Жұмыс күні.
Күн тәртібі.
Ақша мәселесі..Демалыс, хобби..Отбасы, туыстық байланыстар, достар. Үй, пәтер, жиһаз..Денсаулық, медициналық қызмет көрсету. Тамақ, азық-түлік, асхана, мейрамхана, ұлттық ас..Спорт және спорттық өмір, спорттық жарыстар..Киім..ІІ. Қазақстан және өзі үйренетін шетел тілінде сөйлейтін ел.Географиялық орны, астанасы, қалалар мен олардың көрнекті жерлері..Мемлекеттің саяси құрылымы, экономикасы; Мәдениет, салт-дәстүр, мерекелер..Кино, театр, музыка. Саяхат, туристік бағыттар..ІІІ. Қазақстан мен өзі үйренетін шетел тілінде сөйлейтін елдің орта және жоғары білім беру жүйесі.Олардың айырмашылығы мен ұқсастығы. Университет, мамандық таңдау..Оқу және студенттік өмір..Студенттің болашақ мамандығы. Жұмысқа орналасу.
Сұхбаттама..Шетел тілі пәнінің негізгі оқу материалдары – шетел авторларының кітаптары. Бұл кітаптардың бір жақсы жағы ағылшын тілін күнделікті өмірден алынған, жоғарыдағы тақырыптағы мәтіндер негізінде оқытады. Мысалы, әл-Фараби университетінің жаратылыстану факультеттері студенттері ағылшын тілін English File оқулығы бойынша меңгереді және бағдарламаға көптеген ұлттық компоненттер (национальный компонент) енгізілген.
Шетел тілі пәнін оқытуға пайдаланылатын барлық материалдардың мазмұнының зор тәрбиелік мәні бар..Мысалы English File оқулығында мынадай тақырыптардағы мәтіндер бар: «We are family». (Біздің жанұя), «Back to school, aged 35» (35 жаста мектепке оралу), «In an ideal world…» (Мінсіз әлемде), «Same planet, different worlds» (Түрлі әлем бір жаһанда), «Can we make our own luck?» (Біз өзімізідің бағымызды аша аламыз ба?)..Шет тілдерін меңгеру барысында студенттердің күнделікті тұрмыста шешім қабылдау қабілетін қалыптастыруға бағытталған қоғамдық мораль нормаларына сәйкес өз көзқарастарын білдіруге мүмкіндік беретін мәселелер талқыланады. Сондай-ақ, студенттердің дүнетанымын, олардың адамгершілік қасиеттерін арттыру, қазіргі заманғы отбасы мәселелерін шешу, толеранттылық-қамқорлық, ұлттық мәдениет, салт-дәстүрлерге және көптеген елеулі мәселелер аясындағы тақырыптар қарастырылады.
Осының бәрі студенттердің мәдени және интеллектуалды деңгейлерінің көтерілуіне, адал және парасатты болуларына, айналада болып жатқан келеңсіз жағдайларға бей-жай қарамауларына, белсенді өмірлік бағыт ұстанымдарын қалыптастырылуына ықпал етеді.
Тәрбие жұмысы аудиториядағы сабақпен шектелмей аудиториядан тыс шараларда жалғасады.
Жалпы, аудиториядан тыс шаралар шетел тілі сабағының жалғасы деп айтуға болады, себебі барлық шаралар ағылшын тілінде өтеді, соның арқасында студенттер өздерінің ауызекі сөйлеу, презентация жасау, өлең айту, тақпақ оқу дағдыларын дамытады..Жаратылыстану факультеттеріне арналған шетел тілдер кафедрасының ұжымы кафедраның тәрбие жұмысының жоспарына әль-Фараби атындағы Қазақ Ұлттық университетіндегі белгілі 3 жоба бойынша студенттермен жұмыс істеуді қосқан. Олар: «Айналаңды нұрландыр!»,.«Жүз кітап» және «Грин кампус» жобалары..«Жүз кітап» жобасына сәйкес оқытушылар ағылшын тілінде Абайдың, Мұқағали Мақатаевтың, Мұхтар Шахановтың, Даниел Дефоның, Шекспир, Гете, Оскар Уайлд, Джек Лондонның шығармалары бойынша конференция, диспуттар өткізіледі..Бұл шаралардың түпкілікті мақсаты айтылған авторлар шығармаларының негізінде келешек ұрпақты өз таланттарын аша алатын, өмірде өз орнын таба алатын, патриоттық және ұлттық санасы мол рухани толыққанды азаматтарды тәрбиелеу..Сонымен бірге өткізіліп жатқан шаралар ағылшын тілін оқудың келесі мотивтерін арттыруға стимул болады:.Ағылшын тілін оқу процесінде бұл мотивтер бөлектенуі, нақтылануы немесе бірігуі мүмкін..Кафедраның тәрбие жұмысы жоспары бойынша төмендегідей тақырыптарда іс-шаралар өткізіледі: «The land I am proud of»,«Kazakhstan is my homeland»,«Kazakhstan is my Castle»,.«Kazakhstan: Geographical position, political structure, economics, customs and traditions»,.«What I would like a foreigner to know about my country?», «National identity», «Brighten your corner!» Пікір-талас, проектік жұмыс, диспут сияқты іс-шаралар студенттердің бойындағы топпен бірге жұмыс істеу, рәміздерге, ел тарихына деген құрмет сезімдерін оятады.
Осы ісшаралардың бәрі әрқашан жастардың патриоттық рухтары жоғары болып, Отанын сүюге және оның тарихын білуге, туған жері мен салт-дәстүрін құрметтеп, қастерлеуге тәрбиелеу мақсатында жүргізіледі..Елбасының рухани-адамгершілікті дамыту, тәрбиелі, аман-сау қоғам құрудағы бұл ұлттық идеясы біріккен «Қазақстан жолы – 2050» стратегиясындағы мақсаттарды шешуге негізделген.«Айналаңды нұрландыр!» жобасы 3 жыл бұрын университетімізде қолға алынған болатын.
Жобаның осы күнге дейін жалғасын табуы – университеттік қоғам тарапынан қолдауға ие болуымен тікелей байланысты..Айналаңды нұрландыр! (Brighten One Corner) атты қозғалыстың тарихы Корея елінен бастау алған.
Корея елінің Anyang университетінің құрметті президенті Юнг Сил Ким Корея жастарына тиімді, терең білім берудің және білікті маман даярлаудың жолдарын қарастыру барысында, сонымен қатар Корея жастарының ұлттық рухын көтеріп, күш беретін әсерлі ұранды іздейді.
Осы ізденіс нәтижесінде «Айналаңды нұрландыр!» атты ұранмен бастайды..Бұл қозғалыстың негізгі идеясы – әрбір жеке тұлға өз үйінде, отбасында, жұмыс орнында өз мойнына жүктелген міндеттерін үлкен жауапкершілікпен орындап, адал қызмет атқарса, көп ұзамай еңбек өз жемісін беретіні анық, осының негізінде бүкіл ел өңірінде өмір – бейбіт, салауатты, мәдениетті және бақыт ордасына айналады..«Айналаңды нұрландыр!» қозғалысының ең маңызды рухани принциптері:.Отбасында әке мен шеше ата-аналық парызын үлкен сүйіспеншілікпен орындап өнегелі ұрпақ тәрбиелесе;.Ұл мен қыз өз перзенттік борышынан бас тартпай, ата-анасын аялап құрметтесе;.Студенттер бар күш-жігерімен жақсы білім алуға талпынса;.Оқытушылар өздерінің әрбір шәкіртіне жоғары деңгейде білім беруден жалықпаса;.Қызметкерлер өз жұмыстарын үлкен жауапкершілікпен орындаса;.Ел басқарып отырған ағаларымыз өз қызметін ел алдында адал атқарса,.бүкіл ел көлемінде бейбіт және берекелі-мерекелі өмір орнайды..Айналасын нұрландыру бұл өз өмірінде міндеттерін анық білетін, берілген мәселеге өзін бағыттап, ұрпақтар бойы өз айналасын нұрландыруға тырысатын адамдардың рухани бастамасы. Ел миллиондаған азаматтардан құралады..Әрбір азаматтың жасаған игі істері бір тұтастыққа бірігіп, жоғарғы көрсеткішті көрсету нәтижесі мемлекеттің ең биік шыңдардан көрінуіне себеп болатыны хақ!.«Айналаңды нұрландыр» қозғалысы университет көлемінде қолға алынып жатқанына 3 жыл болса да, университет студенттер қауымының жүректерінен үлкен орын алды деуге болады..Жобаның негізгі идеясы ең алдымен студент-жастарды рухани-адамгершiлiк құндылықтарға тәрбиелеу мен олардың болашақтағы тұлға болып қалыптасуына бағытталған. Бүгiнгi тәуелсiз мемлекетiмiздегi жаңа қоғам мүддесiне лайықты, жан-жақты жетiлген, бойында ұлттық санасы мол ұрпақ тәрбиелеу, бiлiм беру ошақтары мен барша халықтың мiндетi.
Өзiмiздiң өркениеттi ел қатарына қосылу бағытындағы үлкен мәселелердiң бiрi келешек ұрпақтың рухани дамуы. Осы жобаның жастар үшін, коғам үшін қаншалықты маңызды екенін студенттердің бойындағы шабытынан, айтылған пікірлерінен терең түсінеміз. Ал рухани-адамгершiлiк құндылық белгiлi бiр бағытта, мақсатты жүйелi ұлттық көзқарасты, мiнезқұлықтағы адамдық тәртiп пен рухани дағдыны қалыптастыратын жүйе.
Адамгершiлiк құндылық – адамдық қасиетiнiң өлшемi.
Оның жақсылыққа талпынуы, өзге адамға жанашырлық бiлдiруi.
Айналадағы адамдарға қайырымды болуы, салтанатты өмiр сүру мәселелерi жайында iзденуі, өзiн-өзi танып сол арқылы дүниенi – әлемдi тануы..М. Шоқайұлы былай деген: «Мәдениет – адам әлемi. Мәдени көрiнiстерде адамдық парасат, ақыл-ой, iзгiлiк пен әдемiлiк заттандырылып, игiлiктер дүниесі құрылған.[2].Бәрімізге белгілі қағида, ол мәдениет адамды тұлға деңгейiне көтеретін негiзгi құрал».
Тәрбие өмiр бойы үздiксiз жүретiн болса да, қазақ халқы жетелеген тұлғаның сипатын «Сегiз қырлы бiр сырлы « деген бiр ауыз сөзге сыйғызып, түйiндеген.
Адам санасы үш түрлi құрамнан тұрады, ол ақыл-ой, сезiм, ерік.
Осыған орай оның санасында адам жаратылысының қай сипаты басым болса, оның өмiрдегi iзденiсi мен ұмтылысы да соны бейнелейдi.
Осы орайда бабамыз Әбу-Насыр Әл-Фарабидiң «Адам алдымен ойлы, парасатты болуға, ақыл-ой дың жан-жақты дамуына көңiл бөлуi қажет.
Шын мағынасындағы бiлiмдiлiк – тамаша адамгершiлiк сипат»деген ұлағатты пiкiрiн мойындай отырып, жас ұрпақты бiлiм нәріне қандыру да оқытушының парызы екенін ұмытпағанымыз абзал [2, 38]..Жоғарыда айтылғандарды қорытындыласақ, ағылшын тілін меңгерудің тәрбиелік потенциалын дұрыс қолдану ары қарай дамуы мен жетілдіруіне қажетті және жеткілікті коммуникативтік құзіреттік негізін салуға мүмкіндік береді. Жастар назарын білімге, адамгершiлiк құндылықа рухани және тарихи құндылықтарымызды бағалауға, патриотизмге аудару қажет.
Елбасының жолдауында көрсетілгендей, дамушы елдердің қатарына тек сапалы, жоғарғы білімді, тілдерді еркін меңгерген, көкірегі ояу, санасы терең жастардың арқасында ғана жетеміз...Әдебиеттер.