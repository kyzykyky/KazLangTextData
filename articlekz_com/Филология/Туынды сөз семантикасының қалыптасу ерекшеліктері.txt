Тіл үнемі дамып, өзгеріп отыратын күрделі құбылыс.
Тілдің дамуы күрделі, əрі кешенді процестерден тұрады.
Алайда бұл өзгерістер тілдің ішкі заңдылықтарына, белгілі бір жүйеге сəйкес жүреді.
Тілдегі өзгеріске бейім лексикалық қор үнемі толығып отырады.
Лексикалық қордың толығуы тілдің ішкі жəне сыртқы заңдылықтары негізінде екі түрлі жолмен іске асырылатыны белгілі: кірме сөздер жəне сөзжасам арқылы..Туынды сөз — сөзжасамның түрлі əдіс-тəсілдері арқылы жасалған жаңа мағыналы сөз.
Яғни, туынды сөз — сөзжасамдық процестердің жемісі.
Сөзжасам номинация процесінің орындалуын қамтамасыз ете отырып, адамның танымдық қызметінде шешуші рөл атқарады..Сөзжасам өмірде пайда болған жаңа ұғымдарды атау қажеттігі үшін қызмет етеді [1; 73].
Сөзжасам шындық өмірдегі белгілі бір зат пен құбылыс туралы пікірдің қалыптасуымен, ондағы белгілі бір қасиеттер мен белгілерді танумен байланысты болады.
Туынды сөздер тілде бұрыннан белгілі лексикалық элементтер негізінде жасалады.
Сөз жасауға негіз болған түбір сөзді — себепші мағына деп атайды жəне оның семантикалық мағынасы біріншілік мағына деп аталады.
Ал одан түрлі сөзжасамдық тəсілдер арқылы туындаған туынды сөздің мағынасы екіншілік мағына болып табылады [2; 38].
Мəселен, əнші туынды сөзіндегі түбір сөздің мағынасы «музыкалық туынды» болса, -ші сөзжасаушы форманты арқылы «кəсіп иесі» мағыналық реңкі туындайды..Əрбір туынды сөз адамның сөз сөйлеу ойлау, танымдық жəне номинация қызметінің нəтижелерін білдіреді, сондықтан да сөздің туынды мəн-мағыналарын зерттеу барысында аталған қызметтің ерекшеліктерін, сондай-ақ сөз жасау процестерін басқа түрдегі атау актілерінен қандай əдістер ерекшелендіретіндігін сипаттай аламыз.
Сөз жасау үрдісін зерттеген ғалымдар оның түрлендірілген сипатына назар аударғандығын білеміз, алайда туынды сөздерді үлгілеу заңдылықтарын қарастыру барысында ұзақ уақыт бойы олардың формалды ерекшеліктеріне талдау жасалып, туынды сөздерді белгілі бір сөз жасау үлгілері бойынша құрастыру ережелеріне негізделген болатын.
Сөз жасау үрдісін номинацияның қайта пайда болатын бірліктерін үлгілеу жүйесі ретінде қарастыру барысында зерттеушілер аталған бірліктерді құрудың басқа да аспектілеріне назар аударды, өйткені номинацияның жаңа бірліктеріне деген талпыныс, ең алдымен, жаңа мағыналарды немесе мағыналардың жаңа  кешендерін тілдік құралдар арқылы білдіру  қажеттілігінің туындағандығына байланысты болады..Сөз жасау үрдістерінің келесі жалпы нысанды өзгешелендіретін белгілерін атауға болады:.Көптеген тілшілер түбір сөздердің мағыналық ауқымы кеңейіп, заттық жəне қимыл-əрекеттік мағынаға ауысуы арқылы туындайтын семантикалық сөзжасамды аффиксацияға дейінгі көне тəсілдің бірі ретінде айтады [2; 186].
Сөзжасамда транспозициялық құбылыстар — тұлғалардың тұлғалық жағынан ешқандай өзгеріске түспей категориялық жағынан өзгеруі мен семантикалық дамуын қамтамассыз етеді.
Сонымен бірге транспозиция — субстантивтену, адвервиалдану, адъективтену, вербалдану, прономиналдану арқылы сөз мағынасының өзгеруіне байланысты.
Транспозициялық сөзжасам тəсілдеріне жататын заттану процесі мен басқа сөз таптарындағы сөздердің сындық- сапалық сипатқа өту процесі ерте замандарда қалыптасқан құбылыс:.Туынды сөз мағынасының қалыптасуында уəждеме негіз сөздің семасы арқау болғандықтан, негіз сөз бен туынды сөз мағыналарының арасында байланыс болады.
Сонымен бірге негіз сема бірнеше туынды сөздің мағынасының қалыптасуына өзек бола алады.
Мысалы: біл→білгіш→білім→білімді→білімділік туынды сөздер мағынасының қалыптасуында біл- етістігінің өзек семасы негіз болып отыр.
Туынды сөздер белгілі бір сөзжасамдық құрылым, үлгі бойынша құралады.
Белгілі бір үлгіде түбірлес туынды сөздер өрбиді де, əр сөз табына жататын туынды сөздер сөзжасамдық тізбек бойынша семантикалық қатарда, бір семантикалық өрісте жатады.
Мысалы:.Туынды сөз мағынасы негіз сөз семасынан туындайтындықтан, туынды сөз семантикасында өзек сема сақталуы түбір мен туынды сөз арасында мағыналық байланысқа негіз болса, сөзжасамдық процесс негізінде қалыптасқан туынды мағынаның дамуы мағыналық айырмашылықты туғызады.
Сема — сөз мағынасының ең кіші бөлігі.
Туынды сөздердің семантикалық құрылымын анықтауды сөздің семалық қырларын қарастыру маңызды.
В.Г.
Гак сөздің ішкі мағыналық (семантикалық) құрылымдағы семалар иерархиясын төмендегідей белгілейді [3; 95]:.Сөзжасамның тарихи дамуын семантикалық аспектіде қарастырған ғалым А.
Салқынбай туынды сөздердің семантикасының қалыптасуында əр түрлі деңгейде сақталып, қатынасқа түсетін құрамындағы семаларды талдап анықтама беріп, сөздің семантикалық күрделілігі осы семаларға байланысты екенін айтып кетеді:.Туынды сөздердегі түбір мен жұрнақтың семантикалық байланысын зерделеген ғалым Б.Қасым семалық талдау — туынды сөздердің өзара қатынасын анықтауда, жүйедегі аталымдардың орнын белгілеуде тиімділігін атап көрсетеді:.Туынды сөз жасауға арқау болған түбір сөздің семантикасы арқылы туынды мағынаны анықтауға болады.
Дегенмен туынды мағынасы барлық жағдайда негіз сөздің семантикасын толық қамтымайды.
А.Н.
Тихонов туынды сөз мағынасына қатысты төмендегідей талдау береді:.А.Н.
Тихоновтың пікірінше, негіз сөз бен туынды сөз мағыналарының арасында толық сəйкестік пен бірге сəйкессіздік те болуы мүмкін.
Ал Е.С.
Кубрякова бұл ұғымды ұғымдық құрылымдар асимметриясы деп атайды [6; 26]..А.Салқынбай туынды сөз мағынасының дамуы сипатын үш негіз көпмағыналылық, синонимдік жəне антонимдік сипат арқылы танылады дей отырып, кез келген семантикалық сөзжасам негізінде жасалған туынды сөздер нəтижелері осы аталған үш сипатта көрінеді деген пікір айтады [2; 85]..Бастапқы белгінің негізінде басқа бір сөзден тұратын атаудың пайда болуына ықпал ететін жəне трансформациялану кезінде бастапқы белгінің кем дегенде бір бөлігі өзгертілмейтін бастапқы белгінің кез келген өзгертілуі сол белгінің семантикасын өзгертуге бағытталған трансформация деп танылуы мүмкін.
Осындайда бастапқы белгімен салыстырғанда тек туынды белгіде байқалатын жəне кез келген жағдайда коррелятивті, белгілі бір тілдің кез келген формалды үдерістердің бірінің бастапқы белгісіне қатысты қолданылған семантикалық өзгеріс қана сөзжасамның өнімділігінің көрсеткіші болып саналуы мүмкін [6; 48].
Аталған семантикалық өзгерісті сөз белгісінің өзгергендігін сипаттауға болмаған жағдайда сөзжасам мүлде болмаған деп те айтуға болады.
Сөйтіп, сөзжасам үрдісі аясындағы қарым-қатынастарды талдау үшін де сөзжасам үрдістерінің семантикалық негіздерін зерттеу үшін де, біріншіден, семантикалық өзгерістің орын алғандығына көз жеткізіп, екіншіден, аталған семантикалық өзгерістің қандай себептерге байланысты болғанын анықтау керек..Жалпы лексикадағы семантикалық өзгерістің орын алуын үш негізгі фактормен байланыстыруға болады:.Жоғарыда айтып кеткеніміздей, туынды сөз мағынасы сөзжасамдық форманттардың мағынасы негізінде қалыптасады.
Дегенмен, кейбір жағдайда туынды сөздің семантикасында сөзжасаушы компоненттерінің мағынасынан тыс қосалқы мағына болуы мүмкін.
Бұл сөз мағынасының ауыспалы мағынаға өтуімен түсіндіріледі.
Тілдің лексикалық жəне сөзжасамдық жүйесі дамуының айқындаушы факторы семантикалық үдерісінің динамикасы болып табылады.
Сөзжасамдағы семантикалық өзгеріс соңғы жылдары когнитивистика аясында қарастырылып жүр.
А.
Бланк сөздегі семантикалық өзгерістің он бір механизмін көрсетеді: метафоралық өзгеріс, мағынаның кеңеюі, мағынаның тарылуы, гипонимиялық, халықтық этимология, антифраз, антонимия, кері (қарсы) мағына, аналогиялық өзгеріс, метономия, эллипсис [8]..Туынды сөз мағынасы сөзжасамдық морфемалардың мағынасы негізінде қалыптасумен бірге кейде сөзжасамдық үлгіден танылмайтын қосымша мағына алуы мүмкін.
Сөз мағынасындағы бұл құбылысты сөздің ауыспалы мағыналылығы деп атайды.
М.А.
Михайловтың пайымдауынша, көптеген тілшілер сөз бен сөз тудырушы тұлғалардың ауыспалы мағыналылығын семантикалық құбылыс ретінде жəне сөздің жалпы мағынасы мен сөзжасаушы форманттардың мағыналарының қосындысы арасындағы теңсіздік деп таниды [9].
Ал М.В.
Панов сөздің жалпы мағынасы тек қана сөздің құрамдас бөліктерінің мағынасынан ғана құралмайды, сонымен бірге қосымша үстеме мағына ала отырып, кеңірек болады деп айтады:.А + Б + (Х) [10]..Б.
Қасым əрбір сөз мағынасының өзгеруі нəтижесінде болған көпмағыналылық, метафора, метонимиялық қолданыстар, уəждемелік қатынас, сөз мағынасының кеңеюі, тарылуы, сөз мағынасының жаңа ұғымға телінуі сияқты үдерістердің табиғатын түсінуге мүмкіндік беретіндігін айтады [4; 188]..Семантикалық сөзжасам негізінде жасалатын сөзжасамдық мағыналарға көпмағыналылық, синонимдік жəне антонимдік мағыналар жатады.
Көпмағыналылық пен сөзжасамдық процесті бір- бірімен тығыз қарым-қатынасты болатын құбылыстар жəне көпмағыналық сөз мағынасының бірте- бірте жіктеліп саралануына ықпал жасап, жаңа сөз тууының алғашқы баспалдағы болып табылады [2; 8].
Мысалы, түркі тілдерінде: үй — зат есім «баспана», үй — естістік «жинау, топтау»..Сөзжасамдық процесс нəтижесінде орын алатын семантикалық өзгерістің бірі ретінде танылатын құбылыс антономия бір заттың бойындағы қарама-қарсы сапалық белгі мен қасиетті ерекшелеу арқылы, бір-біріне қарама-қарсы денотаттық жəне сигнификаттық белгілерді атау қажеттігінен туындайды.
Көне түркі тілінің өзінде осы құбылыс байқалады: bilig→biligsiz..Сөзжасамдағы туынды мағына мен оған негіз болған уəждеме сөздің мағынасы арасындағы теңсіздік болуы мүмкін.
Туынды сөздің мағынасы негіз сөздің мағынасынан кең болуы мүмкін, яғни сөзжасамдық мағынада мағынаның кеңеюі орын алуы мүмкін.
Мысалы: кеш лексемасының «қас қарайған», «кешкі уақыт» деген мағыналары бар, ал одан жасалған кештік туынды сөзінің бірнеше мағынасы бар: 1) кешкі сын есім; 2) кештік тамақ мəнінде зат есім; 3) мезгіл мəнді зат есім; 4) зат есім кеш қалғандық [1; 341]..Сөзжасамдық өзгерістің бірі мағынаның тарылуы туынды сөз мағынасы негіз сөздің мағыналарының бірін ғана қамтуы болып табылады.
Мысалы: қонақ туынды сөзіндегі қон- негіз сөзінің: 1) түнеп шығу, қону; 2) құстың бұтаққа қонуы; 3) ауылдың қонысқа қонуы; 4) бір жерге жайғасу сияқты т.б.
мағыналарының бірін ғана, яғни түнеп шығу, қону мағынасынан жасалып тұр..Метафора көпшілік ғалымдар тарапынан ерекше танымдық қасиетті таныта білетін құбылыс ретінде бағаланады.
Метафораны тілдегі əмбебап құбылыс деп таныған ғалым Б.
Қасым: «Оның əмбебаптығы тілдің құрылымында жəне қызметінде көрінеді.
Ол тілдің түрлі аспектісі мен қолданыстық қызметін қамтиды.
Тілдегі сөзжасам мен аталымды метафора тұрғысынан зерделеу тілде кенжелеу, назардан тыс қалып келеді», — деп ой тұжырымдайды [4; 255].
Ж.К.Сүйінжанова өзінің «Атаулық тіркестердің сөзжасамдық семантикасы» атты зерттеуінде метафораны когнитивті тəсілдердің əмбебап моделі ретінде қарастырып, метафорада концептуалды бір саланың бейнелері басқа саланың сəйкес келетін құрылымына ауыстырылады деп анықтама береді [11; 8].
Сөзжасамдық мағынадағы метафоралық өзгерісті бесік сөзінің «ұрпақ» ауыспалы мағына алуында байқалады..Г.Н.
Зайсанбаева аналогиялық аталым денотаттардың сыртқы пішініне, қасиетіне қызметіне т.б.
сипаттарына байланысты туындайтын құбылыс болса, метафорада ұқсату тілдік бірліктердің тілден тыс сипатына байланысты деп, ғалым «итмұрын», «айқұлақ» сияқты сөзқосым арқылы жасалған тілдік бірліктерден реалийлердің сырт пішіні белгілі бір заттар мен құбылыстардың қасиеттерімен жіне белгілерімен салыстырылып, ұқсастығы уəждемелік белгі ретінде қолданылса, жанашыр, қантөгіс, баскесер секілді метафоралану құбылысы арқылы жасалған атауларда қандай да бір ұқсастық пен белгінің негізінде жасалып тұрғандығы айқын көрінбейді деп айырмашылығын атап көрсетеді [12]..Метонимиялық үлгі затты не қасиетті иеленуді білдіруге негізделеді жəне ол поссесивті аталатын композиттер арқылы беріледі.
Мысалы: тізе түбірінен тізелі туынды сөзінде метонимиялық мағына бар, яғни «мықты» беретін ұғымды білдіреді.
Орхон ескерткіштерінде кездесетін бұл туынды сөзде сол кездің өзінде метаномиялық өзгерістің орын алғанын байқауға болады: «Bašlïγïγ žükündürmiš, tizligig sökürmüš» (KТү II).
Аудар.
Бастыларын бағындырдық, тізелілерін тізе бүктірдік сөйлемінде tiz+lig, baš +lïγ туынды сөздерінде метономиялық мағына бар..Гипонимиялық үлгі нағыз сөз тұтасуға ғана тəн мағынаның негізі гипонимиялық болған жағдайда, сөз орталық элемент болатын негізге қатысты гипоним ретінде қызмет атқарады.
Белгілі бір құстың, өсімдіктің, жан-жануардың атауы оның бір ерекше белгісі арқылы таңбаланып жасалған: қозы ошаған, қой жуа т.б.
[11; 8]..Сөзжасамдық мағынаның қалыптасуында сөз тудырушы жұрнақтардың да өзіндік семантикалық функциясы бар.
Бұл туралы көне түркі тіліндегі зат есімнен етістік тудырушы жұрнақтарды таным тұрғысынан зерттеген ғалым А.К.
Лим көне түркілік жұрнақтардың грамматикалық функциясымен бірге мағына арқалаушылық қызметі барын айтады [13; 3].
Мəселен -шы, -ші (-чы, -чі) агент зат есім тудырушы жұрнағының көне түркі тілінде жəне қазіргі түркі тілдерінде белгілі бір мағына арқалаушылық қызметі бар.
Көне ескерткіштер тілінде: 1.
Адамның бір нəрсеге қабілетін, бейімділігін білдіреді: aiγu +čï (ақылшы); 2.
Кəсіп иесін білдіреді: bitig +či (тасқа таңба қашаушы) т.б.
Ал қазіргі түркі тілдерінде бұл жұрнақтардың семантикалық аясының кеңейгендігін көрсетеді:.Туынды сөздер тілде бұрыннан белгілі лексикалық элементтер негізінде жасалады.
Сонымен бірге туынды сөз мағынасының қалыптасуында уəждеме негіз сөздің семасы арқау болғандықтан, негіз сөз бен туынды сөз мағыналарының арасында байланыс болады.
Сонымен бірге негіз сема бірнеше туынды сөздің мағынасының қалыптасуына өзек бола алады.
Сөзжасамдық мағынаның қалыптасуында сөз тудырушы жұрнақтардың да өзіндік семантикалық функциясы бар.
Түркі тілдеріндегі сөзжасамдық жұрнақтардың мағына туғызушылық функциясы айқын болып келеді..Туынды сөз мағынасы негіз сөз семасынан туындайтындықтан, туынды сөз семантикасында өзек сема сақталуы түбір мен туынды сөз арасында мағыналық байланысқа негіз болса, сөзжасамдық процесс негізінде қалыптасқан туынды мағынаның дамуы мағыналық айырмашылықты туғызады..Сөзжасамның өнімділігінің көрсеткіші семантикалық өзгеріс болып табылады.
Сөзжасамдағы семантикалық өзгеріс көпмағыналылық, метафора, метонимиялық қолданыстар, уəждемелік қатынас, сөз мағынасының кеңеюі, тарылуы, сөз мағынасының жаңа ұғымға телінуі сияқты үдерістердің табиғатын түсінуге мүмкіндік береді....Əдебиеттер тізімі.