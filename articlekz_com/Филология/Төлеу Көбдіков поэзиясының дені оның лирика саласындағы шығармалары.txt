Төлеу Көбдіковтің шығармаларының тақырыптық аясы мен мазмұны, ақын өмір сүрген кезеңдегі тарихи-əлеуметтік процеспен үндесіп, сол кезеңнің сөз өнері мəнерімен, стилімен сəйкес дамыды..Төлеу Көбдіковтің ақындығының бастау көздері жөнінде айтатын болсақ, ең алдымен барлық халық ақындары сияқты ертегі-аңыз, өлең-жыр арқылы бойына сіңген бай халық ауыз əдебиетінде екенін атап өткеніміз орынды..Шындығында, халық ақындары шығармашылығының өзіндік ерекшелігі бар. Ұлттық мəдениетті сақтап жеткізуші көркемдік тип ретінде, олар өздерінің ақындық өнерімен қатар, бірнеше өнер түрін қатар меңгерген.
Мəселен, музыкалық аспапта ойнайтын он саусағынан өнер тамған орындаушы, халықты ұйытып тыңдататын шебер əңгімеші, дүйім ортада сайықа түсетін имправизатор – суырып салма ақын, ұзақ толғап айта алатын жыршы.
Міне, осы қасиеттердің бəрі Төлеу Көбдіковтің де бойында бар еді. Жəне бір атап айтатын мəселе ол өз шығармаларын жазып шығаратын нағыз жазба ақын да болды..Ақынның лирика жынрында жазған ең алғашқы шығармасы «Оқушы жыры» деп аталады. Болашақ білімде екенін терең сезінген ақын, оқушының атынан “Оқушы жыры” деген өлең жазады.
Бұл өлең өз басына ғана арналған деуге болмайды.
Мұнда оқу-білімге шақырған, болашаққа талпынған оқушы бейнесі арқылы берілген дидактикалық сарындағы үгіт-нсихат үлгісі көрініс тапқан.
Ахмет Байтұрсыновтың “Маса” жинағында, Міржақып Дулатовтың “Оян, қазақ” жинағында, Сұлтанмахмұт өлеңдерінде, басқа да қазақ ақындары шығармаларында, Ыбырай Алтынсарин жол салған, оқуға-білімге шақырған сарын сол кезеңде күшті болатын, Төлеу Көбдіков өз мəнерімен, оқушы атынан сөйлейді:.Мұғалім берген сабағын, Екі айтқызбай жаттаймын. Кəмелетке жетемін.Енді қарап жатпаймын Қаламым найза қанжардай, Дəуітімді ақтаймын.Жауға қарай қаптаймын Басынан қарғып аттаймын Өз жерімнің шетіне.Барғанда бір-ақ тоқтаймын. /5/.Ақын қаламын “найза қанжардай” деген теңеу арқылы өткірлік, күштің бейнесі ретінде алады. Қазақтың “Білекті бірді жығар, білімді мыңды жығар” деген мақалына үндес, “Жауға қарай қаптаймын, Табаныммен таптаймын” деп, нағыз күштің білімде екенін, астарлап, бейнелеп тамаша жеткізген..“Ақын-жыршылардың əр кез шығарған қара өлеңдері, терме, толғаулары күделікті тұрмыстық тіршілік жағдайды дидактикалық, публицистік кейде лирикалық сарында бейнелейді. Өздері куəсі болған ел өміріндегі елеулі оқиғалар, жүректерін толқытып, көңілге қозғау салған құбылыстардың қай-қайсысына болмасын үн қатпай қалғандары кем де кем.
Бұл олардың ақындық, азаматтық борыштарын терең сезінгендігінің куəсі..…Революция əкелген ұлы жаңалық, социалистік құрылыстың жетістіктері, еңбекке көзқарас, отан қорғау, патриотизм, интернационализм идеясы, жаңа заманға жарастықты моральдық сипаттар ақындар жырының негізгі өзегіне айналған” /1,36/..Төлеу Көбдіков өлеңдерінің тақырыптық, идеялық өрісі де негізінен осы бағытта болады. Ақын қоғамдағы Қазан төңкерісі əкелген оң өзгерістерді құшақ жая қарсы алады..“Коммунист, айналайын ақ жүрегім” деп басталатын өлең-мазмұны түр жағынан уақыт талабына сай, мезгіл деңгейіне лайық, халық ақындарының таным-түсініктерінің көркем нұсқасы. Ақын Қазан төңкерісін “Аш тойып, кем жетілген заман болып, жайылып төрт талапқа құлашымыз” деп қуана жырға қосады.
Қазақ секілді кемдік көріп келген халыққа бел шеше жаңа өмірге кірісетін, бейнетке емес, зейнетке кенелетін заман келгенін жырлайды.
Ол заман шындығы:.…Атандық ірге халық қатардағы, Советке бəрі қзінің баласындай. Орыс, қазақ, өзбек, татар-дағы, Советтей шын жүректен қарай қоймас. Тапқан шеше, таптырған атаң-дағы.
/5/.Ақынның кеңестік дəуірдегі өлеңдерінің көпшілігі тапсырыспен туғаны даусыз. “Сталиннің 70 жылдығына”, “Октябрь мерекесіне”, “Он тоғызыншы съезге” сияқты өлеңдерінің айтумен туғаны оқыған адамға бірден сезіледі.
Төлеу Көбдіков кешегі өмір мен бүгінгісін ой елегінен өткізе отырып, былай деп толғайды:.Біз бұрын Азияда көшпелі едік, Көшумен талай тайғақ кешкен едік. Түңлігі түрілмеген құрым үйдей, Тұманды түн астында өскен едік..Қараңғы оқымаған наданы көп, Болған соң көзімді ашар адамым жоқ..Жырымды жаздырмады, жатқа айтқызды. /5/.Төлеу Көбдіков өзінің осы “Менің өмірім” деген өлеңінде Кеңес дəуіріндегі жақсылықты, халықтар достығын жырға қосады. Оқып өскен жастарды көріп шаттанады.
Өз басы қанша қиыншылық көрсе де, халықтың болашағына сенеді.
Өткенді сағынады, міндетті түрде империяның зорлығын атап кетіп отырады.
Ол сынның астарында қазақ елі Ресейге ешқашан өзі бодан болмаған деген ой жатыр.
Ескілік дегенді айтса, ойын соған апарып тірейді.
Мəселен, “Жырымды жаздырмады, жатқа айтқызды, қытымыр, патшаның сұм заманы боп”, деген жолдар ақынның өткірлігін байқатады.
Өз халқының еркіндікке жетуін меңзеудің ишарасы бар.
Ал ақынның көз алдындағы бүгінгі өмірі – мүлде басқа, өзгерген өмір:.Өмірім күн-күн сайын гүл-гүл жайнап, Сайрандапсандуғаштай жүрмін айрап, Қосылып, күліп-ойнап жастарменен, Заманның салтанатын жүрмін ойлап, Заманым күнде бəйге, күнде жарыс. /5/.Ақын Кеңестік Қазақстанның қарқындап дамуын шын жүрегімен қабыл алады. Өсіп жатқан қала, гүлденген дала, оқыған жастар оның мерейін өсірді.
Қазақ даласындағы маңғырған қой, астық алқапты көргенде жəне оған қазақ халқының иелік еткенін көргенде шаттанады.
Əрине, кеңестік дəуірдің күрделі кезеңі, саяси қуғыншылығы болғанын ақын білетін, өзі де басынан кешкен.
Бірақ, соғыстан кейінгі жылымық кезең көп адамды үміттендіріп, алға жетеледі.
Т.Көбдіковтің “Колхозым алып күшті қамлымдай”, “Мақтаным”, “Алып күшті Отаным”, “Сот сайлауы”, “Ел болдық күшті ордалы” тағы басқа көптеген өлеңдерінде жаңарған өлкедегі бақытты тұрмыс суреттеледі.
Өзінің осындай бақытты тұрмысқа жеткеніне риза болған ақын:.Қатыгез сұм заманда қара түнек, Еңбегім іске асылмай жүрдім жүдеп, Өкінбен кең заманға кеш келдім деп, Тотыдай түрленген соң қайта түлеп..деп, жырлайды. Тағдыр тауқыметін көп тартқан, өмірдің ащы-тұщысын бір кісідей көрген қарт ақын үшін бұл заманның ұжымақтан кем көрінбегені рас еді.
Ақынның өзі айтқандай “Бақыт шамы жарқырып маңдайымнан, бал тамып, алтын ақты таңдайымнан”..Төлеу Көбдіковтің бірқатар өлеңдерінде қазақ əйелінің тағдыры да сөз болады. Кещегі заманда əйелдің қоғамдағы орны қандай болды дей келе, олардың мал есепті саналып, от басы, ошақ қасымен күн өткізген, малдылардың төрттен-бестен сатып алар ермегі болғанын ашына айтады:.Япыр-ау, өткен өмір, неткен заман, Əйел адам орнына саналмаған..Жекеден ортақтасқан жақсы болса, Бір əйел екі еркектен неге алмаған? /5/.Ақын өлеңдеріндегі қазақ қыздары мен əйелдерінің аянышты тағдыры халық ақындарының көбі жырлаған сол дəуірдегі тарихи шындық. Елге өзгеріс келгеннен кейін қоғамдағы əйел адамның да орны өзгерді.
Əйелдер де үлкен өзгеріске үн қосып, қоғамдық, бұқаралық қызметке белсене араласа бастады..Ғалым боп бүгінгі əйел ғылым тапқан, Ту алып, тұлпар мініп, жауға шапқан. Қыс кетіп, жазы шығып, көлге жүзіп,.Көлбеңдеп жыл құсындай сылаң қаққан, - деп ақын қуанышпен жырлайды..Туған жер, ондағы тұрмыс тіршілікті халық ақынының кез-келген өлең, жырының арқауы етеді. Төлеу Көбдіков шығармашылығының да негізгі желісі – колхоз, ауыл тұрмыс, соның ішінде Шар ауданы, ондағы еңбекші халықтың тіршілігі.
Батыс Сібір жақтан көшіп келіп қоныс тепкен Шар өлкесі туралы, ондағы болып жатқан жаңалықтар жайлы ақын үлкен шабытпен жыр төгеді..Аздаған бұрын қазақ малын айдап, Құр қалған бар өнерден соры қайнап. Көшпелі ел ол уақытта Шар өзенін Кететін жаз бойында біраз жайлап,.Шаһар боп салған мұндай қаласы жоқ. /5/.Осындай өлеңдерде бұрынғы мен бүгінгіні, ескілік пен жаңанықатар қоя, салыстыра суреттеп, бейнелі сөзбен көркемдейді..Ақын қай тақырыпты алып жырға қоспасын, ол ең бірінші өзінің таным биіктігін, көркемдік шеберлігін байқатады. Халық арасында өскен, ұлттың дəстүрлі мəдениетін, салт-тұрмысын көріп, сусындаған сөз зергері шығармасының халықтық, ұлттық бояуы айқын болады.
Олардың мұң-мұқтажын, қуанышын дөп басып таниды.
Қазақ халқы қай заманда болмасын, өнер иелеріне аса құрметпен қараған.
Дегенмен, қоғамның əсері, өз ықпалы əдеби процеске де тиіп отырған.
Мəселен, Кеңес үкіметі қарапайым еңбек адамын басты тұлға деп таныды.
Сондықтан нағыз адам тек қарапайым еңбек адамы деген желеу саяст болды.
Мұндай идеология халық ақындарының поэзиясында үлкен көрініс тапты.
Еңбек адамын ақын Төлеу Көбдіков те кеңінен жырлаған.
Ақынның “Тұрмыстың толқынында”, “Тұрманым түгел, қапым жоқ”, “Төрт түлік жыры”, “Ерлерге сəлем”, “Кірісті колхоз егіске”, “Егін жайда”, “Астық майданы”, “Еңбек ерлеріне” сияқты өлеңдері соған дəлел бола алады.
Əрине, еңбек адамын жырлау, поэзияда жаңа құбылыс емес.
Бірақ та ол үгіт-насихатты көздеп, жаппай мақтау, мадақтауға негізделіп, поэзияның бағасын түсірген кез де болды.
Тракторшы – еңбек адамының бейнесі ретінде мадақталса, трактор – алып күш құралы ретінде бейнеленеді. Сөздің салмағы жеңілдеп, ой тереңдігінен айрылып, көркемдік қуаты кемісе, поэзия құрғақ дидактикаға айналады..“Халық лирикасы қалың бұқараның көңілкүйін, ой-сезімін, тұрмыс-тіршілігін бейнелейтіні жалпыға мəлім. Осы ретте Ұлы Отан соғысы кезіндегі халық лирикасы да халық өмірінің айнасы екені ақиқат.
Қазақта “Су түбінде асыл зат – жел толқытса шығады, ой түбінде асыл сөз – шер толқыса шығады” деген нақыл бар.
Халықтың жауынгерлік лирикалық өлең-жыры “Аттан!” деген ұранмен қатар шығып, жеңіс сағатымен бірге тыныстады /2,122/..Жалаң ұран, даурықпа бос сөз емес, қайсысы қолына қару, қайсысы қолына қалам ұстап өре көтерілген сол жылдары Төлеу Көбдіков те үлкен ақындық, азаматтық үнімен көрінеді. Ақын шығармашылығының шырқау шыңы болған осы кезеңде көптеген патриоттық өлеңдер шығарды.
«Жамбылдың «Ленинградтық өрендерім» толғауының майдан жауынгерлеріне қаншалықты күшті əсері болғаны белгілі.
Осы сарынды толғаулар Нұрпейіс, Төлеу, Нартай т.б.
ақындардың творчествосында аза емес» /63,126/..Төлеу Көбдіков «Майданға аттанады ақындар да» деген өлеңінде халық ақындарының жауға қарсы атқан əрбəр сөзін бомбаға балап:.Сен қайтіп бола аласың бізден биік? Жұлдыздай самолет жүр көкке шүйіп, Сен – қоян, біздің қыран ақиықтар, Төбеңнен түсіреді, бір-ақ түйіп...
/5/.Төлеу Көбдіков соғыстың қай кезеңін бейнелесе де, қылышынан қан тамған фашизмді жеңер күштің барлығын, халқының жауды тізе бүктірер қуаты бар қаһарман халық екенін айтып, жұрттың жеңіске деген сенімін нығайтты. Ғалым М.Жолдасбеков «Жүз жыл жырлаған жүрек» атты зерттеу кітабында Жамбылдың соғыс жылдарында туған өлеңдеріне мынадай баға береді: «Ел басындағы ауыртпалықты, трагедиялық күй мен ерлік рухын жырлауда Жамбыл азаматтық биік тұғырдан табылып отырды.
Асылы, Жамбылдың Ұлы Отан соғысы тақырыбы туралы өлеңжырларының маңызы елдің еңсесін, ерлік рухын көтерген қаһармандық пафосы мен халықтық сипатында» /3,242/..Майдан тақырыбын халық ақындарының көпшілігі Жамбыл дəстүрімен жырласа, Төлеу ақынның да бұл тақырыпқа жазған өлеңдерінен Жамбыл поэзиясының əсері сезіледі. Халық тағдыры сынға түскен қауіпті кезеңде Төлеу де жалынды жырларымен майдандағы жауынгерлерге отты, рухы биік өлеңдерін арнады..Төлеудің «Төлегенге» атты өлеңі – Кеңестер Одағының батыры, қазақтың ержүрек ұлы Төлеген Тоқтаровқа арналған. Елі үшін кеудесін оққа төсеген Төлегенді ақын халық ауыз əдебиетіндегі батырлар бейнесімен парапар қоя, эпостық жырлардағы ақындық мəнер-машықпен суреттейді:.Арыстандай айбатты, Қаһармандай қайратты, Қамқоры болған халықтың Тоқтар ұлы Төлеген, Жай отындай жарқылдап, Жауға шаптың алқымдап. /5/.Төлеу батырды дəстүрлі көркемдеу құралымен күгті де аудынды аң-арыстанға теңейді, оның бейнесін айшықтап жеткізу үшін əдебиетте ежелден бар үрдіс – теңеу-салыстыруларды топтап береді. Осылайша батырдың лайықты бейнесі мен жүрек жарды аталық сезімін қоса білдіреді..Ұлы Отан соғысындағы кеңес жауынгерлерінің жеңісі – жетпістен асқан қарт үшін ерекше қуаныш. Бұл қуаныш ақын шабытын тағы да шалқытады..Қапысыз тұрмын түгел, шаруам тегіс, Кең далам, бау-бақшалы қалың егіс. Үш-төрт жыл аяғыма ілгіш болған,.Құрыды түбірімен жауыз неміс, /5/ деп, қуаныш жырын нөсерлетті..Сонымен, Төлеу ақын соғыс жылдарында туған ерекше сезімге толы, жігерлі жырлары арқылы майдандағы жауынгерлердің, еңбек тылындағы адамдарымыздың ерліктерін, Семей облысы еңбекшілерінің жеңісті жеделдету жолында істеп жатқан патриоттық өнегелі істерін паш етті жəне жеңіс күнінің жақындауына рухани күш берген халық ақындарының ішіндегі бірегейі болып қалды..Ақынның өмір жайлы өлеңдерінен биік парасат, өмірді түсінудегі философиялық ой түйіндеулері көрінеді. Төлеу ақын мұндай өлеңдерінде алам өмірінің мəні мен мақсаты, борышы жайлы ой толғай отырып, өмірдің өткіншілігін, жалғандығын айтады.
Осы пəни өмірді адам адал еңбегімен өткізіп, кісілік парызын өтеу керектігі ескертіледі..Қорыта айтқанда, Төлеу Көбдіковтің өзінің алдындағы ақын-жыраулар поэзиясынан алған тағылым, үйренген үлгісі мол. Төлеу классикалық поэзияның дəстүрлі үлгісін өлеңжырларының негізі ете отырып, өз кезегінде..