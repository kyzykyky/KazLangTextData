Перцептивті етістіктер туралы түсінік.Мақалада қазақ тіліндегі сөздерді лексика-семантикалық топтастырудың шарттарына сипаттама беріледі. Етістіктердің лексика-семантикалық топтастырылуының тарихы қарастырылады.
Етістіктің əрбір лексикасемантикалық тобының мазмұны, толықтығы, т.б.
шарттар бойынша талданады.
Автор ағылшын тіліндегі перцептивті етістіктерді мысалға келтіре отырып, қазақ тіліндегі қабылдау мəніндегі етістіктерді бөліп көрсетеді..Қазақ жəне ағылшын тілдеріндегі перцептивті етістіктерге салыстырмалы-салғастырмалы лексикалық-семантикалық талдау жасау үшін, ең алдымен, қазақ тіліндегі перцептивті етістіктерді ажыратып алу қажет. Ағылшын тіліндегі перцептивті етістіктерге (verbs of perception) appear (көріну), hear (есту), look (қарау), notice (байқау), recognize (тану), resemble (ұқсау), see (көру), seem (көріну), smell (иіс сезу), sound (дыбысталу), taste (дəмін көру)* [1, 8] секілді етістіктер жатады..Қоршаған орта туралы ақпарат адамға тікелей-сезімдік түрде түстің, дыбыстың, дəмнің, иістің түрлілігімен беріледі. Осы ақпаратты алу арналары (көру, есту, ұстау (жанасу), иіс сезу, дəм сезу) адамның əлемді физикалық тұрғыда қабылдауының жалпы жүйесін құрайды.
Перцептивті сала лексикасының басты бөлігін перцептивті етістіктер құрайды [2; 42]..Қазақ тіліндегі жоғарыда аталған етістіктерге мағыналас етістіктерді анықтау мақсатында етістіктердің лексикалық-семантикалық топтарын қарастырған жөн..Лексика-семантикалық топ деп екі не бірнеше сөздердің лексикалық мағынасына қарай бірігуін айтамыз. Түркітанымда сөз болып жүрген лексика-семантикалық топ туралы пікірлер қазақ тіл біліміндегі айтылып жүрген пікірлерден онша алшақ емес.
Мұның себебі, түркі тілдерінде де сөз семантикасының толық зерттелмеуі, лексика-семантикалық топтарға сөздерді топтастыру принциптерінің жасалмауы.
Лексика-семантикалық топ туралы пікір айтушылар оның ғылыми негізін анықтамай-ақ өздерінше өлшем-критерий қойып талдап жүр.
Түркі тілдеріне байланысты жазылған еңбектерде етістіктің лексика – семантикалық топтарын А.Ысқақовтың он бірге дейін бөлгені пікірімізге дəлел бола алады.
Əр автордың өзінше дəлелдері бар екенін жасыруға болмайды.
Мысалы, А.Ысқақов бағыт – бағдар етістіктерін жеке топ етіп алғанда, кел, кет, қайт сияқты етістіктері қимылдың бір бағытқа қарай бағытталатын мағынасын негіз етіп алған.
Ал Э.Р.
Тенишевтің еңбегінде оларды қозғалу етістіктеріне қосудағы дəлелі қозғалысқа түскен заттың бір орыннан екінші орынға өтетіндігі, кеңістікке орын алмастыратындығы.
Есім сөздерді семантикалық топтарға бөлгенде мұндай талас туа бермейді..Лексика-семантикалық топ жасалуы үшін кемінде екі не одан да көп сөздерді лексикалық мағынасына қарай топтау керек. Лексика-семантикалық топ теориясын түбегейлі шешу үшін сөздердің лексикалық мағынасын, олардың семантикалық құрылымын анық білу керек [3].
Лексика-семантикалық топтарға тек бір сөз табына енетін сөздер ғана ене алады [4].
Жалпы тіл білімінде сөздерді лексика-семантикалық топтарға бөлудің ғылыми қағидалары жасалынған.
Бірақ барлық тілдерге бірдей сай келетін даяр рецепт жасалмайды.
Əр тілдің өзіне тəн ерекшелігін еске ала отырып, жалпы қағидалардан ауытқуы не жаңа қағидалардың жасалынуы мүмкін.
Себебі сөздердің лексикалық мағыналарының құрамында ұлттық реңк болады.
Бұл сөзсіз жалпы қағидаға өзгеріс енгізеді.
Ең бірінші, сөздерді лексика-семантикалық топтарға бөлу үшін əр сөзді семантикалық талдауларға салып, семантикалық құрылымын анықтау керек.
Тіл білімінде мұндай талдау əдісін компонентті талдау деп көрсеткен.
Сөздердің мағынасын компоненттік əдіспен талдау, екінші сөзбен айтқанда семаларға талдау, сөз мағыналарын өте қарапайым жолмен түсіндіруге мүмкіндік туғызады [5]. Сөздерді белгілі бір лексика-семантикалық топқа бөлу үшін мына шарттарды есепке алу керек болады:.Қазақ тіл білімінде семантика мəселесі ғылыми негізде кеш зерттелді. Дегенмен, қазақ ғалымдарының еңбектерінде бұл мəселе мүлде ескерусіз қалған жоқ.
Семантика теориясы мен тарихи семасиология мəселелері Ə.Қайдар, Е.Қажыбеков, М.Оразов, Б.Қалиев, Ж.Манкеева, Б.Қасым, Ш.Жалмаханов еңбектерімен байланысты.
Б.Сағындықұлы «Қазақ тілі лексикасы дамуының этимологиялық негіздері» деп аталатын еңбегінде сөздердің мағыналық дамуын диахронды əдіспен зерттей отырып, силлобофонема (түбіртек) теориясының негізін салды.
Б.Қалиев пен А.Жылқыбаева «Сөз мағыналарының негіздері» атты еңбектерінде мағынаға қатысты жалпы ұғымдардың барлығын санамалап көрсетіп, жеке-жеке нақты түсініктер береді.
Сөз бен ұғым, сөз бен мағына, ұғым мен мағына сияқты түсініктердің арақатынасын ашып көрсетеді.
Сондай-ақ сөз мағыналарының түрлерін жəне құрылымын анықтайды.
Ғ.Хасанов «Сөздің лексикалық мағынасының құрылымы» деп аталатын кандидаттық диссертациясында қазақ тіл біліміндегі сөз мағынасының зерттелуін шартты түрде үш кезеңге бөліп көрсеткен.
Ал қазақ тіліндегі сын есім семантикасы Б.Омар, Ə.Ақкөзов сынды ғалымдардың диссертациялық жұмыстарының зерттеу нысаны болды..Етістік – грамматикалық категорияларға, сонымен қатар модальдік реңктерге бай күрделі сөз табы. Атауыш сөздерден семантикалық реңкінің көп түрлілігімен де дербес сөз табы ретінде ерекшеленеді.
Қазақ тілінде грамматика танушы ғалымдар етістікке қатысты арнайы зерттеулер жүргізіп, монографиялар жариялаған. Етістікті əрі сөз табы ретінде əрі мағыналық сипатын қоса талдаған зерттеулерден А.Қалыбаева (Хасенова), Ы.Е.Маманов, А.Ысқақов, Н.Оралбаева еңбектерін ерекше атаған жөн..Қазақ тіл білімінде етістіктің лексика-семантикалық топтары жайында пікір айтқан Т.Сайрамбаев, Ы.Е.Маманов, А.Хасенова, С.Аманжолов, Н.Оралбаева, Ə.Болғанбаев, М.Оразов, А.Ысқақов т.б. ғалымдар.
Етістіктердің семантикалық өрісін талдап, мағынасына қарай бөлу мəселесі “Современный казахский язык” атты еңбекте төмендегіше жеті топқа жіктелген [6]..баянда, көбейт, мақта/..боталады, құлындады т.б/../еді, емес, де, деп т.б/..Бұл классификацияда ағылшын тіліндегі перцептивті етістіктерге мағыналас етістіктерді қалып-күй етістіктері деп атаған. Тыңда, аңда етістіктері перцепцияға жатқанымен, жыла етістігі перцепция ұғымының аясынан шығып кетеді..Ы.Е.Маманов өз еңбегінде етістіктерді мағыналық ерекшеліктеріне қарай топтастырып бөлу өте қиын, тіптен мүмкін де емес оларды мағынасы жағынан басты ерекшеліктеріне қарай, бірнеше топқа бөлуге болатындығын айта келіп, 8 топқа бөліп көрсеткен [7]..жүгіру, еңбектеу, домалау, қозғалу..тынығу, жүдеу, арықтау, жабығу..балалау, қоздау, боталау..азсыну, көпсіну, кемсіту..Қарап отырсақ, Ы.Е.Мамановтың еңбегінде перцепцияны білдіретін етістіктер мүлде аталмаған. Жалпы алғанда, Ы.Е.Мамановтың көрсеткен лексика-семантикалық топтары қазақ тіліндегі етістіктерді толық қамти алмайды.
Тіпті Н.К.Дмитриев көрсеткен ойлау, сөйлеу етістіктері де ескерусіз қалған.
Автор қазақ тіліндегі етістіктерді толық лексика-семантикалық жақтан топтастыруды мақсат етпеген де болуы мүмкін, тек етістіктің семантикалық топтарын үлгі ретінде ғана санап көрсеткен..А.Хасенова етістіктерді 6 семантикалық топқа бөледі:.А.Хасенова етістіктерді объекті, субъектіге қатысты топтастырған. Нəтижесінде, перцепцияны білдіретін етістіктер объектімен тікелей байланысты іс-əрекетті білдіретін топқа кірістірілген..А.Ысқақовтың оқулығында он бір етістіктің лексика-семантикалық тобының аты аталған. Ескерте кететін жайт, оқулықта ойлау мен сөйлеу, көру мен есту етістіктерін қосарлап бір лексика-семантикалық топ еткен.
Егер лексикасемантикалық топтарды бірін – екіншісінен ажырату үшін лексикалық мағына негізгі белгі болса, онда сөйлеу етістігі мен ойлау етістігін бір топқа енгізуге болмайды.
Ал көру мен есту етістіктері сезіну етістіктерінің қатарына жататындығы анық.
Бірақ бұлай топтастыруды көп ғалымдарымыз дұрыс деп көрсетпеген.
Көру мен есту етістіктері мағына жағынан сəйкес келмесе де, сезіну органдары арқылы қабылданатындығын негіз етіп алуға болады.
Егер соңғы тұжырым дұрыс дейтін болсақ, онда иіс, дəмге байланысты етістіктерді де осы топқа қосуға болады [8]..