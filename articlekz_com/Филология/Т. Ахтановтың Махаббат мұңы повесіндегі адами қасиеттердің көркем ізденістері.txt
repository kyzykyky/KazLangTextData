Мақалада автор повесть кейіпкерлерінің жан дүниесі, ішкі əлеміне талдау жасауға талпынған. Повестің қазақ əдебиетіне əкелген басты жаңалығы – адам жанын терең суреттей білген шыншылдығы мен психологизмі..Тахауи Ахтановтың өнер, өнер адамы тақырыбындағы туындылары жазушы шығармашылығының тағы бір қырын аша түседі. «Махаббат мұңы» повесі мен «Күй аңызы», «Алғашқы əн», «Қызғаныш» əңгімелерін бір арнаға тоғыстырып тұрған бір ортақ байланыс бар.
Бұл туындылары арқылы жазушы жаңа қырынан танылып, дүниетанымдық талғамының өзгешелігімен ерекшеленеді. Т.Ахтановтың бұл тақырыпқа жазылған шығармаларының кейіпкерлері күрделі тұлғалар.
Себебі, өзін тануы арқылы өзгелерді тану, не керісінше басқаны біле түсу арқылы өз жан дүниесіне үңілу, адамдар арасындағы күрделі қарым-қатынас, жеңіл ойлау мен дарынсыздық психологиясы туынды кейіпкерлерінің басындағы жай..XX ғасырдың 60-жылдары қазақ прозасына адам жанының сан алуан құбылысын, қуанышы мен мұңын қатар бейнелеген Тахауи Ахтанов «Махаббат мұңы» повесімен келді. Повесть қалың оқырманын елең еткізіп, жұртшылықтың қолынан түсірмей оқитын шығармасына айналды..Повестің сыршылдығы, адам жанын терең суреттей білген шыншылдығы мен психологизмі қазақ əдебиетіне əкелген басты жаңалығы болды. Хикаятқа ұлы жазушы М.Əуезов: «Əрине, «Махаббат мұңы» жақсы повесть, өзгелері қонымды, ұнамды əңгімелер (рассказ,новелла).
Бұлардың бəрі тақырыбы, адамдары, шындықтары жалғансыз, риясыз, əділ шындықтар, сонысы ұнайды.
Екінші – сен бір жақсы соныға түсе бастапсың.
Ол – интеллигенция туралы жазу.
Өзіңмен замандас, қанаттас қатарыңды жазу, соларды жəне ішкі мəдениет өрісіне қарай ішіне үңіле, сезіміне бойлап жазу бар (Осы кітабыңды оқу үстінде деймін).
Ол сенің өзіме сондай ет-бауыр, шабытыңмен іні-бауыр екеніңді сезіне отыру шақтары.
Мен сенің мақалаларыңнан, үлкен романыңның да кей бояуларынан «осы менімен туыстас-ау» деп ойлап журуші ем.
Ол мынада: мен өзімнің сезімдерімді, сырларымды саған жаздырып, соған барынша сеніп, еліге еріп, риза болып отырғандаймын.
Əрине, əрбір сыршыл шығарма солай еліктіреді де: өз жүрегіңе ұқсап соққан жан тамырды жан бауырдай сезбеске шараң жоқ» деп, жоғары баға берді..Шығармада бас кейіпкер Лəззат əдебиет үйірмесінің жетекшісі, жас ақын Ниязға ғашық болады. Жүрегіне ұялаған махаббат сезімі жас қыздың жан дүниесін аласапыран етіп, ерекше бір күйге бөлеп, алабұртқан ішкі сезімін жыр жолдарымен ағытып сыртқа шығарады..«Лəззат жүгіріп төбенің басына шықты да, кілт тоқтады. Жусан, бозы аралас ақшыл көк кең жазық алыс қыратқа иек артып көтеріліп барады.
Əр жерде үйір-үйір қызғалдақтар өрттей жарқын».
«Өрттей жарқын қызғалдақ» оның өрттей алаулаған сезімі.
«Аспан ашық.
Тұңғиық көкке ақ жалатып өткендей ала шабыр бұлт қана қалқиды.
Көктемгі ауа діріл қағатын тəрізді.
Лəззат аспан мен жер астасқан шетсіз кеңістікке көз тігіп құмарта қарап қапты.
Шықылықтап күліп отырған балаға тосын ойыншықты ұстата салғандай, тыпыршыған көңілі тез тыйылып, əлденеге таңырқап тұр.
Таныс дала осы күнге дейін өзі көрмеген тосын дүниедей.
Көзге көрінбейтін күшті қол жер бетіндегі пердені сыпырып алып, бүркеулі жатқан қызығын,.бар сырын ашып бергендей» [1,54-55] – деген жолдар арқылы автор табиғат пен кейіпкердің психологиялық халін сəйкестендіріп беруге тырысады. «Таныс даланың» бүгінгі «көрпесін сылып тастаған» көз тартар өзгеше көрінісі қыз жанының ерекше күйімен астасып жатыр, себебі ол ғашық, іңкəр жанның көзімен қарайды..Жазушы табиғаттың сұлулығы мен тылсым сырын алғаш жан жүрегімен сезінген, көңілінде тұңғыш ақындық сезім бұлқынып оянған Лəззат басындағы айрықша күйді əдемі суреттейді. Бұл күйін өзгеге айтайын десе келістіріп жеткізе алмайды, үндемей қалғанға ішіне сыймаған Лəззат өзінен-өзі жымиып езу тартады.
Көңілі тынышталып, алдағы өмірінің мағыналы боларын сезіп қуанады..«Ертеңгісін оянғанда кеше керемет бір жақсы нəрсе тауып алғанын, бірақ соның не екенін ұмытып қалғанын сезді. Табылған нəрсенің ешқайда кетпесін, ол есіне түскенде тағы да қуанарын біліп рақаттанып жатыр.
Жуынып жүріп, күбірлеп, бір шумақ өлеңді айта берді.
Қашан жаттағаны есінде жоқ.
Көптен таныс өлең...
кенет бетін шала сүрткен күйі сүлгіні ұстап таңырқап тұр.
Кірпігінен көзіне тамған мұздай суды да байқар емес.
Бұл түнде өзі шығарған өлең екен.
Лəззат сенер – сенбесін білмей əлгі шумақты ішінен қайталап біраз тұрды» [1,57].
Лəззаттың ойына орала беретін өлең жолдары оған көптен таныс, себебі жүрегінен шыққан алғашқы туындысы.
Бойын кернеген қуаныш сезімінен Лəззат көзіне тамған мұздай суды да байқамайды, тек əлгі шумақты қайталай береді.
Жазушы Лəззаттың алғаш жыр жаза бастаған сəттегі қуанышы мен таңданысын шебер суреттеген..Мектепті жана бітіріп келген, «ақындық – табиғаттың ерекше сыйы, ақындық дарыған адам – ерекше адам» деп есептейтін Лəззат жас ақын Нияздың өлеңдерін жоғары бағалап, оны барынша биіктетіп қабылдайды..Автордың шығарманы кейіпкер жанының ішкі тартысына құруы – повестің басты ерекшеліктерінің бірі. Хикаятта бір жақсы көріп ысынған, бір сезіктеніп суынған кейіпкер көңілінің əр сəті терең əрі шынайы суреттеледі.
Лəззаттың əр алуан жан толғанысын автор қайталаушылыққа ұрынбай, мөлшермен бейнейді.
Оқиғалардың жедел дамып, жедел өзгеріп отыруы кейіпкердің жан дүниесіне түсірер салмағының əр алуандылығы мен шығарма жанрына байланысты болса керек..Лəззат көңілін күдік пен күмəн, шошыну мен өкініш бойлайды. Бұл сезім өткен жайды қайта ойлантқандай. Сезімі əлі ырық бергісі келмесе де, Лəззаттың ой-санасында өзгеріс бар.
Нияз тарапынан əлдебір қашқақтауды, салқындықты мойындағысы келмегенмен, сезеді.
Жазушы осы ретте бас кейіпкерін тағы бір қырынан аша түседі.
Ол – шындыққа тіке қарауға ұмтылыс.
Шын ғашықтық сезіміне беріліп, өзін дүниеде теңдесі жоқ бақытты санаған Лəззаттың Нияздың қасынан «сұңғақ бойлы, ақ сұр» қызды көруі оның көңіліне қаяу түсіріп, арманын аяқ асты етеді..«Осы елестен арыла алмады. Жүрегі шошып, ақыл-есінен айырылып қалғандай.
Болған іске байыптап ой жүгіртуге де шамасы келмеді.
Кенет өзінен гөрі ана қыздың Ниязға əлдеқайда өктемдігін сезіп, тұла бойын қызғаныш өртеді.
Өзінің шын қор болғанын енді біліп, бар жүйесі босап, қатты ренжиді.
Нияз...
Лəззат оны қалтқысыз адал жүрегімен сүймеп пе еді.
Ауылдан келген аңқау қызды алдап...
Мейлі, алдадың, дегеніңе жеттің...
Дүниеде алданған қыз жалғыз мен емес шығар.
Бір қорлыққа төзер едім...Неге түңілдіріп ашық айтпадың? Əлде ол жазаны азсынып...Бір емес, екі алдағаның ғой бұл.
Мен сені жанымнан жақсы көріп едім ғой.
Жазығым сол ма?.«Мені құшақтап сүйіп отырғанда, көңіліңде басқа қыз тұрған екен ғой» деген ой жүрегін осып кетті. Өзінің қорлық шегіне жеткеніне жаны удай ашып, жастыққа бетін басып солқылдап жылай берді» [1,68].
Қалтқысыз адал жүрегімен сүйген Лəззат ақыл-есінен айырылғандай күйге түседі, сабырмен ой жүгіртуге шамасы келмейді.
Қорланған қыз жүрегі жаралы.
Жазушы монолог арқылы кейіпкер көңіліндегі бір мезеттегі қызғаныш пен өкінішті, күйінішті қатар алып, жоғарғы шегіне жеткізе бейнелейді..Шығарма тұтастай алғанда, бас кейіпкер Лəззаттың ішкі жан дүниесінің тартысына құрылады. Жан-жүрегімен беріле жақсы көре тұрып, алаңдауы, ренжи отырып бəрібір жаманшылыққа қимауы, іңкəр көңілдің оны үнемі арашалап алуға ұмтылысы, соңында Нияздың өзінің сезіміне тұрмайтын жан екенін танығанда одан жиренуі мен сан құбылған көңілкүйі – повестің психологизмі мен лиризмін тереңдетіп, көркемдік əсерлілігін күшейткен.
Туынды композициясы да – басты кейіпкер Лəззаттың ой ағымына бағынған.
Повестің басында оқырман Лəззаттың өз-өзімен оңашаланып, қалың ой кешкен бейнесін көрсе, шығарма соңында өз басындағы өткен жайды ой елегінен өткізіп, болашаққа сеніммен көз тастаған Лəз-.затты таниды. Өмір–тіршіліктің ой-шұқыры мол екен.
Өмір дегенің Лəззат алғаш түйсінгендей тақтайдай жазық емес екен.
Тəттісін ұсына отырып, ащысын да тосады.
Адам осындай өз бақытын іздеуде аңғырт та таза көңілмен кей жағдайлардың пайымына терең бойлай алмай, адасады, өкінішке ұрынады екен.
Сүрініп кетіп, қайта тұрады.
Бірақ бəрібір өмір онымен тоқтап қалмайды.
Тағы бір жақсы күндерін ұсынады, алға тартады.
Лəззат образынан оқырман өмірдің осындай күрделі де кереғар жайын ұғынады.
Жазушы шеберлігі де осы қыз мұның терең де шынайы, əсерін жоғалтпай көркем бейнелеуінде дер едік..Автор шағын повесте Лəззат образын тек махаббат желісіне ғана телімей, кеңейтіп алады. Лəззат – ақын.
Шығарманың басында көктемдегі құлпырған қыр қызғалдағы көкірегіне жыр боп құйылған оның Ниязға деген ғашықтық сезімін оянуы да осы поэзияға деген қалтқысыз сүйіспеншілігімен байланысты еді.
Іштей поэзияны пір тұтқан Лəззат ақынды да ерекше жаратылыстың иесі деп ұғынады.
Өз көңілінде бөлекшелеп алған Нияздың алдамшы бейнесін алғаш толық аңғара алмауы да осы өлең деген қасиетті өнердің өзін жаулап алған сиқырына қатысты еді..Шығармашылық табиғаты, оның бастау бұлағы мен өрісі повесте əдемі өрілген. Туындыдан шын ақындық жолының оңай еместігі көрінеді.
Өмірдің ауыр талқысынан өткен Лəззат өзіне қояр жоғары талап – ізденісімен жəне өнерге деген адалдығымен ғана биік табыстарға жетеді.
«Майданда қорқақ жауынгер жексұрын болса, əдебиетте жалған жазушы жексұрын» деп толғанатын Лəззат туындының соңында өзіне де, өзгеге де қатал өнер адамына көтеріледі.
Өмір сабақтары жеке басы үшін жеңіл болмаса да, шығармашылығына тың серпін, мазмұн əкелген..Автор Нияз образы арқылы үлкен ой айтады. Ол – əдебиеттегі талантсыздық.
Қай кезең əдебиетінде де арам шөптей өскелең келетін бұл мəселе Т.Ахтановты да шығармашылық ғұмырында терең толғантты.
Сонау 70-жылдары əдебиетте тым белең ала бастаған осы келеңсіздікке кезінде қарсы майдан ашқаны да белгілі.
Тасқын судай ағытылған ағынға бөгет болу да оңай емес-ті.
Жазушылық ортада өзі терең сезінген дарынсыздық пен өлермендіктің, ынсапсыздықтың психологиясын автор Нияз образы арқылы ұтымды бейнелейді.
Шығарманың басында Лəззаттың ой – танымымен өрілетін Нияз биіктен көрінгенімен, бірақ Лəззат – Нияз қатынасы өрістеген сайын адамдық тұрғыдан төмендей түседі. Ол, біріншіден, өзін құлай сүйген Лəззатқа опасыздық жасауымен байланысты болса, кейіннен сарқылып қалған көлшіктей талантының бірте – бірте таяз тартуы.
Ізденісі жоқ, жеңіл жол, арзан атаққа ұрынған ол бойындағы жылт еткен аз талантының ұшқынын да сөндіріп, өнердегі көп тобырдың біріне айналады.
Шығарма ақырында соңғы кезге дейін Лəззат көңілінде ақтауға, қамқор болуға ұмтылған, күйі болмаған дарын деп ұғынған Нияздың шын кейпі ашылады.
Ол дарынсыздығының үстіне Лəззаттың соншалықты таза көңіліне титімдей де жанаспайтын пасық, күйкі жан екенін танытады..«Лəззат тыжырынып қалды. Сөзді қалай бастарын білмей, қиналып ұзақ отырды.
Оның түрін көріп Нияз да ойнақы көңілімен тыйылып, өкпелеген баладай томсырайып алған.
Нияздың осы бір балалық кескіні сонау кезде өзіне сүйкімді көрінуші еді.
Бірақ...
Отыз бен қырықтың арасындағы адамға балалық жараспайды екен..Бұдан сегіз – тоғыз жыл бұрынғы қалпы. Нияз тіпті өзгермеген сияқты.
Сырт көзге сол күйі жылтырап тұр.
Бетке түскен əжім, шашқа кірген ақ та жоқ.
Қаңсырай қатқан денесіне ет те қосылмаған – тарамыс қара.
Бірақ анықтап қарасаң осы жігіттің өңі қар астында қыстап шыққан өсімдік тəрізденіп, бояуы оңып, тозып бара жатқанын аңғарасың.
Түйе мойнағындай бет терісі қалыңдап, өзінен-өзі бүрісіп жиырыла бастапты.
Лəззат енді байқады – көзі де дымқылданатын болыпты.
«Сен де ескіріп қалған екенсің ғой» деді ішінен» [1,87-88].
Лəззат тың «Сен де ескіріп қалған екенсің ғой» деген сөзінен Ниязға деген мүсіркеушілік пен жанашырлық сезімнің қатарласып келуін байқаймыз..« Мынау өлеңдеріңді кітап етіп шығаруға болмайды, – деп төтесінен бір-ақ айтты. Нияз Лəззатқа тұңғыш көрген адамындай көзі адырайып, таңырқай қалды..Лəззат жауап қатпай басын изеді. Нияз сенер – сенбесін білмей Лəззаттың бетіне жалтақтап қарай берді..Нияз күрт өзгерді..Лəззат төбеге ұрғандай үнсіз қалды. Нияз ашу үстінде өзінің тым асып кеткенін сезді білем, кешірім сұрауға əлі ет қызуы басылмай, бірақ шығып та кете алмай, қыз алдында қипақтап тұр.
Бір кезде кінəлі дауыспен:.Лəззат селк ете қалды. Басын көтеріп алып, жас мөлтілдеген көзімен Ниязға тіке қарады..Лəззат алдында жатқан папканы қолының ұшымен итеріп тастады» [1,88-89]. Шынайы айтылған сынды қабылдай алмаған Нияз өткенді қозғап, өзінің пасық ойын білдіріп қалады.
Лəззаттың жиіркеніш сезімін тудырады.
Жазушы кейіпкердің бір ауыз сөзімен Нияздың шын бейнесін шебер ашып берсе, Лəззаттың сөзімен берілетін соңғы үкім де шығарманың идеялық – əлеуметтік түйінін салмақтандырған..Повесть тек махаббат мəселесіне ғана құрылмай, ақындық өнер, талант жəне дарынсыздық проблемасымен іштей ұштасуы шығарма тынысын кеңейтіп, образдарды тұлғаландыра түскен. Лəззат, Нияз бейнелерінен өнердің барынша күрделілігі, өнер ортасының күнгейі мен көлеңкесі қатар көрінеді..Шығарманың бас кейіпкері Лəззат оқырманға барлық сезім-сырларымен толық көрінеді. Оның қуанышы мен күйзелісі, өкініші – оқырманға да етене жақын сезім-күйлер.
Оқырман Лəззаттың басындағы əр алуан жайлармен тікелей эмоциялық қарым-қатынаста болады.
Мұның бір себебі туындыда адамдық қасиеттердің боямасыз шынайы көрінуінде.
Сондықтан да ғалым З.
Жұмағалиевтің:.«... Автор өмір салты, ар-ұждан хақындағы ұстанған принциптері бір-бірлеріне ұқсамайтын екі жастың арасында болған бір қарым-қатынастан конфликт тауып, оны əлеуметтік деңгейге көтереді, ниязшылдықтың сырын ашады..