Творчестволық эволюцияның батыл да, еркін жанры — повесть. Əдебиетші Лев Якименконың айтуына қарағанда, роман-эпопея секілді, повестьэпопея деген жанр үлгісі болмақ.
Ғалым пікірін батыл айтқанымен дəлелдеп үлгермей көз жұмды..Қазақ жазушылары повестерінің зерттелуі төл əдебиеттану ғылымымызда ескерусіз қалған жоқ. 1970-80 жылдарда қазақ əдебиетінде осыған дейін жетекші жанр саналып келген роман өз орнын повесть пен əңгімеге ұсынғандай болды.
Себебі, XX ғасырдың соңғы ширегінде қарқындай дамыған ғылыми техникалық революцияның (FTP), одан бергі ақпарат ағынының əсерінен, қысқалық пен нұсқалық сөз өнеріне де тəн бола бастады.
Көркем əдебиеттің орнын ақпараттар ағынын тасқындатқан теледидар мен радио баса бастағандықтан, адамдардың, яғни оқырманның уақыты мейлінше азайып кетті.
Уақыт пен мезгілдің заңды талабына сəйкес дүниежүзілік əдебиетте повесть жанры алдыңғы қатарға шығып, дəуірінің ең басты проблемаларын қорғауға міндет алды.
Жеке бастың (тұлғаның) рухани-адамгершілік əлемі, гуманистік, философиялык, этикалық проблемалары – міне, атан түйеге жүк боларлық осынау аса ауқымды мəселелерге жауап беру, ізденіс сапарына шығу – қазақ повесінің тақырыптық-идеялық ерекшеліктерін көрсетудің басты шарты болды десек қателеспеспіз..Замана талабы қанша тосқауыл қойғанымен, қазақ қаламгерлері "өткізу үшін шындықты, өтірік қостым ішіне" (Қ.Мырзалиев) дегендей, тұспалдап талай нəрсені жеткізе білді. Ал бұл ұлтымыздың қоғамдық сана, ақыл-ойының кемелденуіне едəуір ықпал еткені даусыз.
Жаңаша ойлау процестерін біраз жеделдетіп, оның қанат жайып өрістеуіне, тарихи қажеттілікке айналуына өз повестерімен үлкен үлес қосқан Д.Исабеков те осы кезеңде шағын жанрға қарымды қалам тартты.
Осы жылдар ішінде ол "Гауһар тас", "Мазасыз Күндер", "Пері мен періште", "Дермене", "Сүйекші", "Тіршілік", "Біз соғысты көрген жоқпыз" повестерін дүниеге əкелді..Əдеби дамудың жаңа кезеңінде шығармашылығын бастаған жазушы Д.Исабеков те қаһарманын өзгеше орта мен жағдайдан таңдап алып, кейіпкер бейнелеудің ашылмай жатқан қалтарыстарына көңіл бөлді. Мұны байқаса да, идеологияға сай дəстүрлі көзқараспен сараптағандар да, тың ізденіс деп бағалағандар да бар. Ш.Елеукенов «Д.Исабековте жақсылық азап шегеді» [1,48] деп таныса, Р.Нұрғалиев «жаншылған тағдыр» [2,154], Б.Ыбырайымов «бейшара жан» [3,94] деп, кеңестік пайыммен сынайды.
Ал С.Қирабаев, Т.Тоқбергенов т.б.
зерттеушілер мұндай бағалауларды суреткердің психологизмді сəтті пайдалануымен байланыстырады.
Д.Исабековтің заманға терең зер салуынан туған кейіпкерлері өмірінің өзгеше өрілуінің бір себебі шебер психологиялық мүсіндеуінен деп пайымдайды.
60-70-жылдар жазушыларының ішінен Д.Исабеков туындыларын жан-жақты қарастырып, суреткердің шығармашылық даралығы мəселесін көтерген М.А.Қанафина диссертациялық еңбегінде жазушы шығармаларындағы керкемдік тартыстың түрлерін анықтап, замандастар проблемасын зерттеді, композиция құру, психологиялық талдау, тілдік құралдар қолдануын өзіндік стилі деп тұжырымдаса, кейінірек Д.М.Неталиева жазушының повестеріндегі ұлттық мінез сипаттарын талдайды.
Қ.М.Хамзина қазақ повестеріндегі көркем уақыт жəне кеңістік (XX ғ.
70-80 ж.ж.) мəселесін зерделей отырып, осы категория шеңберінде өзге авторлармен бірге Д.Исабеков туындыларындағы адам концепциясын, сюжеттік-композициялық құрылым ерекшеліктерін саралайды.
Уақыт пен кеңістік ұғымын жазушы ізденісіндегі ұлттық болмыс ерекшелігімен байланыстырады..Дулат Исабековтің «Сүйекші» повестінде тек өз заманының ғана емес əр замандағы адам бойындағы ізгілік пен зұлымдық концепциялары сөз болады. Əлем ойшылдары Ф.Кафка мен Ж.Сартрдың жеке тұлғаның өз тағдырьна қатыссыздығы жəне өз өміріне параллель өмір суруі тəрізді идеялары негізінде туды деуге болатындай.
Жапандағы жалғыздық, "құдайы жоқ мынау əлемде" (Қ.Мырзалиев) күнелту (өмір сүру емес күнелту; не жить а существовать) тақырыбы əдебиетімізде бұрыннан-ақ бар.
Сөзіміздің дəлелі ретінде М.Əуезовтің "Қорғансыздың күні" əңгімесін алуымызға болады.
Сонымен қоса, Ш.Айтматовтың «Боранды бекетіндегі» əлемдік концепцияның тууына себепкер болған мəңгүрттік ұғымы заман өте келе тек формасын ғана өзгертіп отырады..Осындай мəселелердің теориялық жəне əдіснамалық негізін Қазақстан жəне шетел ғалымдарының көркем əдебиеттегі кейіпкерлер мен образдар көрінісі жайлы жазылған, көркем шығарманы ғылыми-теориялық тұрғыдан талдаған, сондай-ақ Д.Исабеков шығармашылығын зерттеген еңбектер құрайды. Атап айтқанда, В.Оскоцкий, И.С.Кон, В.Н.Гвоздей, М.Чимпой, Б.Бурсов, Ю.И.Суровцев, А.Мамедова, И.Ғабдиров, М.Дүйсенов, М.Əуезов, М.Базарбаев, Ш.Елеукенов, Н.Ғабдуллин, Б.Əлімжанов, С.Қирабаев, Т.Тоқбергенов, С.Асылбекулы, С.Таханов, Б.Ыбырайымов, Қ.Ергөбеков, С.Таханов, Қ.Əбдезұлы, Б.Ыбырайымов, С.Асылбекұлы, Б.Кəрібозұлы, Р.Мұқышева, Д.Неталиева, А.Таңжарықова т.б.
Д.Исабеков шығармашылығының əр қырына қатысты сын, зерттеулерде ғана сөз болған кейіпкер, ұлттық мінез мəселесі арнайы тақырып ретінде сарапталды жəне қазіргі қазақ əдебиетіндегі мəн-мағынасы, орны анықталды.
Шығармаларды талдау арқылы онда кездесетін қазіргі кезеңдегі адами құлдыраудың формалары анықталды.
Бұл орайда қазақтың адамтану жəне адамды бағалау философиясы негізінде жазушы қалыптасқан социалистік реализм əдісіне өзгеше қырынан келіп, кеңестік кеңістіктегі əдебиетке қозғау салуға үлес қосқандығын айта кеткіміз келеді.
Ұлттық рух, ұлттық сана турасындағы идеясын ашық немесе емеурінмен білдіре отырып, өз заманының идеологиялық пайымын бұзуға тырысты.
Тұрмыстық трагедияларды жаза отырып, кейіпкердің белсене күреспесе де жеңіп отыруын ұлттың жан сырынан, ділінен іздегендігі байқалды.
Қазақтың өмір сүру философиясы арқылы ұлттық мінез сипаты сараланып, жазушы концепциясындағы қазақ реализмі танылды.[4,23]."Сүйекші" қаламгер шығармашылығьндағы, ол ғана емес, ұлттық əдебиеттегі өлі сөз етілмеген тыңға түрен салған туынды болды..Сүйекші Тұңғыш кім? Ол – ішкі жан-дүниесі тоналған базардай тоз-тозы шыққан, кеудесінде жүрегі соғып тұрғанмен, жаны өлексеге айналған жан.
Француз ойшылы Ф.Кафка пəлсапасының негізі – тұлғаның өз өміріне қатыссыздығы (отреченность) идеясы.
Орыс ойшылдары мен жазушыларында (əсіресе XIX ғ.
II жартысында) да "прокаженный" яғни "аластатылған" ұғымы жиі кездеседі.
Тұнғыш та өмірге біреудің аяулы перзенті болып іңгəлап келді.
Ата-ана мейірімін түйсініп үлгермей жатып, аманатқа калдырылған бала көрінгеннің көзтүрткісіне айналды.
Кез-келген адам баласының жүрегінде мейірімнің шуақты нұры құйылып сақталатын құты болады десек, осы құты Тұңғышта жойылып кетті.
Жаны қайырым көрмеген пенде рухани тұрғыдан кедейлене келе бір кездерде "жаны тоналған рухани мешеуге" (Қ.Ергөбек) айналары сөзсіз. Осыдан келе пенденің өзі сүріп отырған өмірге деген немқұрайдылығы, қатыссыздығы шығады..Тоғыз жасында Аманаттың күйін кешкен Түңғыш балалықтың бал дəмінің орнына есіктегі иттің басына тілемейтін азап күн кешеді. Зілді зар мен ащы мұң енді Аманатты Кеңкелеске айналдырады.
Тəні бар, жаны тірі аруаққа айналғандарды бүгінде ғылым мен парапсихология тілінде зомбилер деп атайды.
Кеңкелес те сондай.
Нұқып айтқан мырзаның бұйрықтарын түгел орындауға əзір, өзі үшін немесе өз жанының рахаты үшін басы да ауырмайды, балтыры да сыздамайды.
Кеңкелес боп жүріп ер жеткен Түңғыш үйленіп, үй болып, жеке түтін түтетуді ойланбайды тіпті.
Физиологиялық табиғи дамуы тежелген мұндай сұмдық оқиғаны Ш.Айтматовтың "Боранды бекетіндегі" əлемдік концепцияның тууына себеп еткен мəңгүрттік оқиғасынан кездестіруімізге болады.
Перзенттік сезімнен тірідей айрылу оқиғасыньң түбі жоңғарлардың жан түршігерлік жазалау əдісінде жатса, "Сүйекшіде" мұндай жазалау жоқ.
Əйтсе де, суреткер айнала ортаңның сенің тағдырыңа деген алаңсыздығы, жеккөрініші əсерінен де мəңгүрітіктің туатынын шебер дəлелдейді.
Кеңкелес бейнесіне көз сала отырып, оның бір кездерде анасы мен бауырының өліміне жаны күйіп шырылдай жылағанына тіпті де сене алмайсың.
Автор қорытатын философиялық теория да сонда жатыр..Аманат Кеңкелес Диуана Сүйекші. Бұл – кейіпкер есімінің, атының өзгеруі.
Осыны жазушы кейіпкер характерінің өзгеруімен жымдастыра сəтті суреттейді.
Кейіпкер жандүниесі езгерді.
Соған орай аты, кəсібі жылқышы, диуана, сүйекші болып өзгерді..Міне, осы аралықта Тұңғыштың характер өзгерісі ашылып отырады. Характер сапасына қараңыз.
Ұрылар қол-аяғын байлап, ат артына бөктеріп, жапан далаға апарып аударып тастап кеткенде ол ешқандай карсылық көрсеткен жоқ.
Итке таланып, ұрыға жем болып диуанашылық етті.
Өз тағдыры үшін күрескен жоқ.
Көр қазып, сүйекші болды.
Өз болашағын ойлау былай тұрсын, тек тəңіріден иман тіледі.
Ол болашағы үшін күрескен жоқ.
Ол үшін енді күрестің мəні де жоқ еді.
Өйткені онда жан алып, жан беріп күресерлік, тырмысарлық болашақ қалмаған болатын.
Тұңғышты езіп, оның болашағын тонаған əлеуметтік жағдай.
Əлеуметтік жағдай атын жамылған адамдар..Тұңғыш – санадан қуылып, ұмытылған жан бейнесі. Тұңғыш неге Үндемес атанады? Осы.бір астарлы сұрақ Қомша баласының жан дүниесінің тереңіне бойлатады. Авторлық концепцияны тану қиын.
Өйткені характер өзгерісі шебер өріледі, өзгеше өрнектеледі.
Дүниеге Тұңғыш есімімен келген сəби ешбір кінəсі де, күнəсі де жоқ болғанмен, өмірдің уын ішеді.
Кінəлі – қоғам, күнəлі – Үкітай мен қасындағы жолдас жігіттері.
Сыншы Қ.Ергөбеков айтқан «тұңғыштар тағдырының əлеуметтік шындығы» [4,218] да осыларда..Повестте қылмыс пен тəртіп, теңсіздік пен кісілік қатар қойылады. Кейіпкерлер психологиясына барлау жасау арқылы автор бүгінгі өміріміздің шытырман да түйткілді түйіндерін шешеді.
Дегенмен, осы мақсатта бейнелеген.«бай баласының құдыққа құлап өлуі, Сүйекші шешесінің суықта қатып қалуы жазушының осы секілді шамадан асып кеткен, дəлелдəйексіз үрейлі, қорқынышты ситуацияларға тым əуестігін құптауға болмайды» [2,154] деген Р.Нұрғалив пікірі орынды деп ойлаймыз. Ал Б.Ыбырайымов мұндай ойға басқаша уəж айтады: «Сүйекші» повесіндегі ойлы, мұңды сарын кешегі өткен əлеуметтік теңсіздік заманына соны қырынан үңілуден туған» [3,94] Жалпы алғанда, повесть мазмұны мұны əбден дəлелдейді.
Автор əлеуметтік жікке бөлінген кезеңнің əлдісі мен əлсізінің жай-жапсарын емес, түгел қазақтың зарын айтқан.
«Бір адамның емес, бұл шығарма тұтас бір халықтың рухани сорлауының прототипі емес пе екен деп секем аласыз» [5,14].
Құл иеленушілік қоғамды бастан кешірмесе де, құлдық философиясының қазаққа қандай жапа шектіргенін мəлім еткен.
Бірақ біздің айтарымыз Тұңғыштың тірлігімен бар сананы сілкіндіремін деп оқиғаға трагизм элементтерін қоса беру артық.
Жоғарыдағыдай сыншылардың дəрменсіз, бейшара кейіпкер деп тануына бұл да өз кезегінде əсер етуі мүмкін..Табанды күресті талап етпей-ақ қоялық, Тұңғыш ең болмаса өз тағдыры үшін неге тырбанбайды? Heгe күрес нышанын көрсетпейді?— деп те жазушымен таласуға болар еді.
Бірақ, ол күдіктің баршасы сырт қарағанда ғана.
Авторлық мақсат, характер өзегімен қарағанда райдан тез кайтасың..Дегенмен шығарманың орта шеніне дейін Тұңғыш өз тағдыры үшін күрес нышанын көрсетеді. Ол ат құйрығына байлануға қарсы.—.«Көке... кекетай...
He істемексіз мені? Байламаңызшы, жалынамын, айтканыңыздың бəрін істеймін...»—деп шырылдайды Аманат бала..сына: «—Қалмаймын, қалмаймын. Үйге алып кетші, апатай»—деп сəби көңілден өтініп жүр..Кек кернеген сəтте Үкітайға карсы шықты..«— Сойып жедім. Түгел, бəрін, бірін қалдырмай.— Кеңкелестің түсі бұзылып оған жақындай берді.
Ашудан жарылып кетердей боп тартып жібергелі қамшысын көтере берген Үкітай оның кісі жерлік мына түрінен шошып, кейін ығыса берді»,— деген сцена оның да бойында титтей де болса күрес нышанын көрсетеді..Бір ғана Тұңғыштың аз ғана ғұмырында көрген азабы мен мазағы, қан жылаған қайғысы мен уайымы, жеңілістен тұратын жалмауыз тағдырын осы есімдерінен-ақ аңғаруға болатындай. Нəпақасын диуаналықтан тауып, ''жаны тыныш жұмыс" деп көр қазушыға айналуын бейнелеу повестің өмірдің қатыгез ақиқатын тап басып көрсетеді..Тұңғышқа өмірінің соңында Өмекейдін келіп, Үкітайдың сəлемін жеткізуі – Аманат баланың əкесі Қомшаның кінəсіз екендігін мойындау еді. Бір сəттік ет қызуымен айтылған өтірігінің бейбақ баланың бүкіл өмірін адам сенбестей айғыздап, өзгертіп жіберерін Өмекей қайдан біліпті? Осы бір ауыз өтірігі үшін өмір бойы өкініп өтерін білгенде бір адамның ғұмыры мүлде басқа арнада дамыр еді.
Шындықтың жарыққа шығуы деген – осы..Əдеби кейіпкер – көп қырлы, күрделі құбылыс. Өзінің əлеумет, табиғат, басқа адамдармен қарым-қатынаста екі түрге ие: ішкі жəне сыртқы.
Ол екі жолмен жүреді: интровертирлік жəне экстравертирлік.
Интроверзия аспектісінде кейіпкер – «алдын-ала ойланатын» (К.Г.
Юнгтың шешендік терминологиясын қолдансақ) Прометей, ал экстраверзия аспектісінде «ойланбастан орындап алып, сосын ғана ойланатын» Эпитемей..«Сүйекші» повесіндегі бұлар баламды оқытсам деген Қомша мен шындықты айтуға тайсалған Өмекей образдары..Десек те, Тұңғыш даралана жасалған шынайы образ. Өз өмірін өзгерте алмады деп оған өкпелей алмайсың, тағдырын текпіге ұшыраткан өзгелерге кінə артуға тура келеді.
Жазушының шеберлігі де сол болса керек, елде жоқ көр қазушы кəсібін меңгерген, естігенде тəнің түршігетін Сүйекші атауып иемденген Тұңғыштан асылдың сынығындай, жаныңды суырып беруге дайын тұратын сенімді бейне туғызуы.
Автор осынау повесі арқылы əсемдік пен сұлулыққа кұштарлык жоғалған жерде адамның адамдығы қоса құрбан болатынын шебер дəлелдейді..Қабантауға көшуге ықырар емес. «—Ағатай....енді апам қайтіп табады мені?...»— дейді ол.
Əлі анаға деген перзенттік сезімі жойылмаған.
Ана-..