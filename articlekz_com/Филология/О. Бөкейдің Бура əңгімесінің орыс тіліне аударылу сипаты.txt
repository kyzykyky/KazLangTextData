Мақалада О. Бөкейдің «Бура» əңгімесінің орыс тіліне аударылу мəселелері сөз болады.
Əңгімені орыс тіліне тəржімалаған Б.
Момышұлының аудармасы сараланып сөз етіледі.
Қазақ жазушысы шығармасының орыс тіліндегі аудармасының деңгейі, кемшіліктері талданады.
Зерттеушінің өзіндік ой-тұжырымдары айтылады.
Аудармашының қай тəсілді қолданғандығы нақты мысалдар арқылы айқындалады жəне шеберлік қырлары таразыланады..Оралхан Бөкей – есімі дүние жүзіне танымал жазушы. Оралхан Бөкейдің шығармалары дүние жүзінің көптеген тілдеріне, атап айтқанда орыс, ағылшын, француз, неміс, жопан, араб, қытай жəне басқа да халықтар тілдеріне аударылған.
Мəскеу баспаларынан əр жылдары «След молний», «Поющие барханы», «След молнии»,.«Крик» т.б кітаптары жарық көрді. Бұл шығармалардағы көркемдік ізденістер əдебиеттану ғылымында сөз болып жүрген ғылыми мəселе.
Ал осы шығармалардың басқа тілдерге аударылу деңгейі қандай? Бұл сауалға жазушының атын ерекше жайған əңгімесі «Ардақтың» орыс тіліне тəржімалануына тоқталу арқылы жауап іздеп көрейік.
О.Бөкей шығармаларын аударудың ерекшеліктерін сөз етуден бұрын, оның өз стилінің ерекшеліктерін қарастыру керек.
О.Бөкей көркем сөздің асқан шебері.
Ұтымды тіркестер, іріктеліп сараланып қолданылған сөздер, сөйлемдердегі ішкі ырғақ пен үндестік, сыршыл лиризм –.Бөкеев прозасына тəн ерекшеліктер..«Оралхан Бөкей – шешен тілді шебер жазушы. Ақ өлең боп құйылып кете беретін ұзақ сөйлемдер бір нүктесіз бірнеше бетті алып кетеді.
Сонда оқырман сөйлемнің, сөздің ішкі қуаты мен екпініне еріп елпек аттай өзі де желе-жортып бара жатқанын сезбей қалады.
Осы сөйлемдер сыртқы жылтырақтық, яки бос сөзуарлықтан туындап жатқан жоқ, кейіпкердің (əрі жазушының) ішкі сезім буырқанысын қоршаған орта – табиғатпен байланыстыра, астастыра суреттеуінен бастау алады.
Бір байқағанымыз, жазушы шығармаға отырар алдында ең негізгі айтпақ темірқазық ойын белгілеп алады да, сонан соң аттың басын қоя береді.
Суырып салма ақындарша қыза-қыза келіп небір сөз маржандарын төгіп-төгіп тастайды, шабыт ұстінде қайталанбас ғажап суреттер салады» [1,173]. "Бура", «Ардақ», "Айпара-ана", "Табиғат өмір адам" новеллалары тап осындай-ақ өлең үлгісінде жазылған, төгіліп тұрған дүниелер..«Бура» əңгімесінде автор қазақ халқының трагедиялық тірлігін символ арқылы берген. Жазушы қоғамға деген ішкі наразылығын көркем суреттермен, символикалық бейнелеумен жеріне жеткізе айтқан.
Əңгімені орыс тіліне тəржімалаған – Б.Момышұлы..«Бура» əңгімесіне адам мен табиғат арасындағы күрделі қарым-қатынас өзек болған. Бура – табиғаттың бір бөлшегі, бел-белестің бар тіршілігі, бар үміт арманы секілді.
Адамдардан түңіліп, ауылды талақ тастап қашқанымен, оның сол табиғатпен біте қайнасып, іштей ұғысуы да сондықтан.
Адамдар арасында өзін.жалғыз, жат сезініп, олардан көрген зəбір-запасын, мұңын тек табиғатқа шағып, боздап жылауы мен ішқұса қайғысының запыранын төгеді. Табиғат үшін Бураның боздаған дауысы «тымтым үзіліп естілген əсем əннің екпінді қайырмасы сынды, бұл дауысқа айналадағы тіршілік елітіп, тау-тастың бойына қан жүгіріп, жан бітіргендей».
Бураның боздаған үні естілген Алтай түні романтикалық бояумен айшық салған... Мысалы:.«Түн түндігін дір еткізген мұңды əуез Тасшоқының қыр арқасынан шымырлап шығып, мұқым тау əулетін əлдилеп тұр. Үп еткен жел жоқ.
Тымық.
Сымпылдай ұщқан үйректердің бап-бағы, шегірткенің шырылы, ешкішектің үні жым болған; шерменде əн əуелеген сайын, тұншығып қала береді, құмыға береді.
Алтай самалындай қоңыр, əрі майда, əрі мұңды, терең тебіреніс, өкінішті қаяуға толы жаяу адамның жайымен салған əуез дауысы іспетті əсем үн.
Тау қарауытып жатыр.
Тау селт етпестей сілтідей тынып жатыр.
Орман тылсым, орман үнсіз.
Орман үдемелі үнге ден қойған.
Орман ойланып тұр.
Тау...
тəкаппар тау мынау құдіретті үн алдында кербез басын əлдеқашан иген.
Мынау мұңды дауыс аза бойыңды қаза етеді.
Сайсүйегіңді сырқырата боздаған үн тіпті қарабайыр түйелердің қарапайым боздауындай емес, басқа соны, тың дауыс-тын.
Сіз бұл үнді еш əуенге ұқсата алмас едіңіз.
Бұл жүректің, сағыныштың, аңсардың ардақты зары ма...
Жо жоқ» [2,192]..Міне суреттеу, міне, жан ширығуы. Үзіндіні күй əуені сынды үзуге келмейтін, үздіруге мұрша бермейтін ішкі қуатының əсерінен деп біліңіз.
Күй бебеулеп барып, шарықтап барып ең жоғарғы нотада кіліт үзіледі.
Осы арада тіршілік те тоқтап қалғандай жан-жүрегіңізді құлазыған мұң торлайды.
Жазушы сізді бір сəтке де бейжай қалдырмайды, үнемі сезім қылыңызды шертіп, шығарманың көңіл-күйіне өз көңіл-күйіңізді көзге көрінбес нəзік жіппен байластырып тастайды....Енді осы үзіндінің аудармасына назар аударайық..«Эти грустные звуки плывут по горам напевая на них удивительные сны. Дремлет перевал Тасшокы.
Ни слабого ветерка.
Покой.
Затихли громкокрылые утки, умолкли веселые кузнечики, только печальные звуки растут непрерывно, трогая сердце грустной мелодией..Красивая песня полна сожаления, мольбы, ожидания. Горы, казалось, почернели от жалости.
Загадочный лес тоже молчит, тоже слу-.ISSN 1563-0223 Bulletin KazNU. Filology series.
№5-6 (139-140).
2012.О. Бөкейдің «Бура» əңгімесінің орыс тіліне аударылу сипаты 121.шает. От этой песни болит сердце.
Но песня ли это Звуки непохожи на обычный верблюжий плач, это другое, непонятное, никогда не слыханное, не похожее ни на одну песню.
Крик ли тоскующего сердца, мольба и отчаяние? Не-ет, нет!» [3,473]..Түпнұсқа мен аударманы салыстыра отырып, олардың арасындағы мағыналық жақындықты, аудармашының қазақ сөзінің образдылығын сақтауға тырысқандығын көреміз. Аудармашының баяндау мəнерінде ешқандай жасандылық жоқ.
Бұдан аудармашының шығармадағы суреттеулерлердің тəржімалануына ерекше мəн бергенін байқаймыз.
Жалпы Б.Момышұлы О.
Бөкеевтің бұл шығармасында табиғат көрінісін сипаттайтын тұстарды шебер тəржімалайды.
Алайда, аудармада кейбір сөйлемдердің түсіп қалып, кейбіреулерінің қосылғанын байқауға болады..Табиғат Бураның қайғы-мұңына, жалғыздығына ортақтасып, өзі де мұңды кейіпке енген. Қаламгер пайымдауынша, табиғат – өзара бірліктегі тұтастық.
Ол – гуманизм мен гармония ортасы.
Жаратқан ие сыйға тартқан үйлесімді бұзған адамдар ғана.
Бураның ауылды тастап шығуы да сондықтан.
Тіпті оның өліміне де адамдар қолының жемісі – поезд себепкер болады.
Ал табиғат өз төлін өлімге қимайды.
Ол өз перзентіне, оның рухына бас игендей.
Орман да тау да үнсіз, бірақ бұл үнсіздік – жанашырлық пен құрметтеу.
Бураның үні «қайғылы емес», «құдіретті» үн.
Бұл эпитет автордың қызығы жоқ өмірден гөрі өлімді артық санаған өз кейіпкеріне деген таңданысын көрсетеді.
Жоғарыдағы үзіндіде берілген лексикалық қайталаулар жоқтаудың ырғағын ұқсатады.
Табиғат қана жылап тұрған жоқ, автор да қайғырып, мұңды кұй кешеді.
Автор оқиғаны сырттай баяндап қана қоймай, бейнеленген дүниеге өзінің де қапысыз көзқарасын танытқан.
Бұл үзіндідегі түрлі синтаксистік қайталаулар тек автордың өз қатысын ғана көрсетпейді, шығарманың психологиялық салмағын, негізгі идеясын – табиғаттағы үйлесімді қадірлеу, мадақтау, оның сұлулығына тамсану идеясын ашуға септескен..Мына үзіндіден де Алтай табиғатының тамаша көрінісі суреттеліп, кейіптеу жасалған. Жазушының даласы «орамалын бұлғап тұрған қыз-келіншекке ұқсайды, жаз шыға бойына қан жүгіріп, серпіліп-сергиді».
Ал жетімек желі «ызыңдайды»..«Алтайдан ызыңдаған жетімек жел үзілмейтін. Желемік ессе болды, ақселеу жамылған дала төсі қыбырлап, орамалын бұлғап тұрған сансыз қыз-келіншекке тым ұқсап кетуші еді. Кей ретте бұл дала асау толқынды алтын ағысқа, асығыс ағысқа ұқсайтын.
Алтайдың осынау бір жалпақ қойнауы да көбінесе бостан-бос, иесіз иен-тегін мелшиіп жатар еді.
Жаз шығып, ел жайлауға көшкен сəттерде ғана бойына қан жүгіріп, серпіліп, сергитін...» [2,186]..Аудармасына назар салайық..«С гор постоянно свистит надоедливый ветер, колыша густой серебристый ковыль, и он становится тогда похожим на разгневанное море под яростными порывами бури. Безлюдная и невеселая, расстилается эта равнина до самых гор.
Только весной оживает она, когда народ откочевывает в горы и все вокруг полнится смехом, криками, песнями...» [3,468]..Аударма түпнұсқадан аздап алшақтаған. Жоғарыдағы тоқталып кеткен кейіптеулер аудармада көрінбей қалған.
Мəселен, Сондықтан да аударма жұтаң шыққан.
Б.Момышұлының О.
Бөкеевтің авторлық бояу реңкі мол сөздері мен сөйлемдерін өз деңгейінде жеткізе алмағандығын байқаймыз.
Тек аудармашының «жетімек желді» «надоедливый ветер» деп беруін құптауға болады. Əңгімеде Бураның үні ерекше – «қарапайым түйелердің боздауынан» басқа, «құдіретті, тосын күй іспетті тың дауыс, қайталанбайтын өзгеше боздау.
Жазушы жануарды идеалдандырып, бір ерекше есті, қуана да алатын, қайғырып жылайтын, адамға тəн сезімдік күйлер дарыған тіршілік иесі ретінде суреттелген.
Бұл шығарманың романтикалық сарынын күшейте түскен. Мəселен:.«Қара Бураның есіне əлдене түскендей, артына қайта қайрылып, ескі жұрттың орнына көз сата тағы да қараған....«Əнеу, жер ошақтың оты бықсып, қайта тұтана бастады, əнеу, бақанға керме тартылды да, бірінен-бірі өтетін он бес ат қатарынан байланды: əнеу, көгендегі қозыны қараңыз – қозыны; əне, киіз үйден түйеші Əбіш шықты, қолында бұйдасы бар. Бірақ Бура осынау бірсінбірсін жаңғырып бара жатқан колхозды ауылдан тек қана өз тобын – өз туысын таппады.
Əлдеқайдан, қалың қорымдардың арасынан жас ботаның əлсіз үні естілгендей болды.
Селк ете қалған Бура танауын жыбырлатып, пысқырып еді, əлгіндегі ғайыптан пайда болған бар көрініс, сыңсыған үн ізім-ғайым жоғалды» [2,189]..Жазушының шығармаларының аударылуы туралы сөз еткенде сөйлемдерінің синтаксистік құрылымына көңіл бөлу керек. Өйткені авторлық пафос та, баяндаудағы экспрессивті-эмоционалды бояу да, автор мен кейіпкерлердің дүниеге көзқарастары мен ішкі сезімдері де көбінесе көркем туындының синтаксистік құрылысы арқылы беріледі..Жазушының баяндау мəнерін ерекшелендіретін синтаксистік тəсілдің бірі – экспрессивті даралау қызметіндегі қайталаулар болып табылады. Ол мəтінге ырғақ, ерекше эмоционалды бояу дарытқан.
Бөкеевте дексикалық қайталаулар анағұрлым күрделі тəсіл синтаксистік қайталаудың бір компоненті түрінде көрінеді.
Жиі қайталанып, тұрақты түрде кездесетін сөздер шығарманың негізгі ойын ашуға септеседі..Біз келтірген үзіндіде синтаксистік қайталанып тұрған сөз «əнеу»..Аудармасын оқып көрейік:.«...И тут вспомнил что-то черный Бура.
Повернув голову, посмотрел он на место юрты.
Снова закурился дымок над тем очагом.
На выжженном кругу стала шестикрылая большая юрта.
Пятнадцать прекрасных скакунов рыли копытами землю невдалеке.
Чуть в стороне блеют пушистые ягнята и маленький пастушонок грызет кислый курт.
Из юрты вышел верблюжатник Абиш с посохом в руке.
Все были тут, только своих верблюдов не видел Бура.
Не было их в этом колхозном ауле.
Показалось ему, что жалобно плачет в тугаях только что рожденный белолобый верблюжонок.
Ноздри Буры раздулись от жалости, и он громко всхлипнул.
Пропала белая юрта, исчезли горячие кони, и стих плач верблюжонка» [3,470]..Аудармада авторлық пафос та, баяндаудағы экспрессивті-эмоционалды бояу да өз көрінісін таппаған. Аудармашының «қалың қорымдарды» «в тугаях» деп беруін қалай түсінуге болады?.Əңгіме бойында Бура бірыңғай жол үстінде жүріп, Алтайдың жалпақ қойнауын əбден шарлайды. Мұнда да жол символдық қызмет атқарған.
Шексіз жолдың бейнесі – О.
Бөкей шығармаларында жиі кездеседі.
Оның туындыларындағы образ-символдар да осы жол бейнесімен байланысты.
Жол бейнесі оның повестерінде де бар.
«Бурадағы» бұл бейне уақыт өлшеміне байланысты əр түрлі реңкке ие болған.
Ол жол – Бураға Тасшоқының асуын аралатып, жайлаудағы ескі жұртқа тентіретіп алып келеді.
Сосын Ұлытаудың басында бағзы замандарда атан-інгендер жүріп өткен көштің ескі сілемі, ғажап көрініс.
Өйткені, ол түйеден қалған белгі, өзі жүрмесе де атан-інгендер салған өзгеше жол.
Осы сүрлеудің бойында боздап жылауы да – оның сарытап сағынышын басуы. Үзінді келтіре кетейік..«Бура көш жолымен сенделіп көп жүрді..Оттауға да зауқы шапқан жоқ..Бура ескі көш жолын ұзақ, тым-тым ұзақ иіскеді де, есейген шағында тұңғыш рет боздады. Ұзақ боздады.
Ол бұлайша бота шағында ғана бір рет боздаған.
Онда да енесін жайлауға ащы артып кетіп, екі күн зарыға күткенде, қарны ашқанда боздаған.
Сүрлеуді иіскеп, боздап тұрған түйенің көзіне мөлтілдеп жас іркілді....Түйенің көзінен бұршақтап аққан жас көш жолына сырт-сырт үзіліп түсіп жатқан, түсіп жатқан» [2,191]..Аудармасы былай берілген: «Дальная, долгая, дорога! Мы пришли, ты осталась нам памятью.
Тебя проторили верблюды.
Пусть это не будет тебе в укор..Слезы Буры скатывались горошинами в вековую пыль кочевой тропы» [3,472]..Аударма еркін. Аударма түпнұсқадағы ойды жалпылап қана жеткізе алады.
Аудармашының автордың стилі мен шығармашылық түпкі ойына немқұрайлы қарым-қатынасы аударма сапасына, оның балама деңгейіне үлкен зиянын тигізетіні белгілі.
Үзіндіде «боздаған» деген шақтық тұлғалары біркелкі етістік ойдың экспрессивтілігін күшейтеді Түпнұсқа мен аударма мəтіндерін салыстыра бастасақ, аудармашының бұл сөзді мүлдем аудармай кеткендігін байқаймыз.
Ұзыннан-ұзақ конструкцияны бір ғана сөйлеммен аударғанын байқаймыз.
Аудармашының О.
Бөкеевтің стиліндегі осы ерекшелікті жеткізе алмағандығын көреміз..Ал Бураның тіршілік жүгін арқалаған, маңдай терін төгіп жүріп салған өз жолы – темір жол. Бұл жолда түйенің бар өмірі өтті.
Бірақ адамдар түйелердің ғасырлар бойы табанынан таусылып жүріп жасаған ауыр еңбегін бағаламады.
Бураның көз алдында енесі інгенді сойып жеді, ағайын –туғандарын Бұқтырмадан өткізіп, арғы ауылға айдап жіберді.
Адам мен Табиғат арасындағы қайшылық – Бураның ауылға бармай, пойызға соғылып мерт болуымен шиеленісе түсті.
Пойызға тура ұмтылған Бура дала мен Табиғаттың замананың асығыс ағысына деген ашуын арқалағандай.
Сол теміржолға ең көп тер төккен өзі болғанымен, алпауыт зор күштің құрбанына айналады.
Қаламгер бұл шешім арқылы адамдардың қаттылығы мен қайырымсыздығына деген ішкі көтерілген наразылығын білдірген..«Бура, əсіресе, бүгінгі күні ес жия алмай шабынды. Бу-буы да көбейіп аласұрған.
Қыстың.