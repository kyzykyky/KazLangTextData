Мақалада «Ортаазиялық тепсір» ескерткіші қарастырылады. Ескерткіштің тілі туралы зерттеушілердің пікірлері айтылады.
Негізгі қарастырылатын мәселе – ескерткіш лексикасы.
Қазақ тілімен мағынасы да, тұлғасы да толық сәйкесетін сөздер анықталып, олар сөз таптары, яғни зат есім, сын есім есім, сан есім, етістік, үстеу, есімдік бойынша топтастырылады.
Осы сөздердің қаншалықты жиі кездесетіні, өз ерекшеліктері көрсетіледі.
Мақалада көптеген мысалдар келтіріледі...Орта ғасыр жазба ескерткіштері – түркі халықтарының өткен тарихы, мәдениеті, әдебиеті, тілі, тұрмыс-тіршілігі, дінінің өткен тарихынан мәлімет алуға мүмкіндік беретін асыл мұрасы. Замандар бойы сақталып, бүгінгі күні халқымыздың асыл қазынасына айналған мұраларды халқымызға жеткізу мақсатында қыруар еңбектер атқарылды.
Көне түркі тілінің мұралары біраз зерттеліп, салыстырмалы сөздіктері, фотокөшірмелері, транскрипцияланған мәтіні, глоссарийлері басылып шықты.
Осындай зерттеулердің негізінде ғылыми еңбектер, мақалалар, оқу құралдары жазылып, түркологияда біршама дүниелердің беті ашылды.
Тарихи тұрғыдан зерттеудің негізгі бағыттары айқындалды..Орта ғасырдағы жазба ескерткіштер – сол дәуірдегі этикалық топтардың сөйлеген тілдері туралы ақпараттарды сақтап қалған бірден-бір тілдік материалдар. Сондықтан оларды жанжақты зерттеудің нәтижесінде қазіргі түркі тілдерін, соның ішіндегі қазақ тілінің де тарихы туралы нақты мәліметтер ала аламыз.
Бұл кезеңнің ескерткіштері сан алуан тақырыпта жазылған.
Олар жазу үлгісіне қарай бес топқа бөлінеді:.Сонымен қатар ескерткіштер белгілі бір саяси-әкімшілік орталықтарда туып, солардың талап-тілектеріне сай жазылып отырғандықтан, қазақ ғалымдары (Айдаров Ғ., Құрышжанов Ә., Томанов М.) оларды шартты түрде мынадай топтарға бөліп қарастырады: куман қыпшақтарының тілінде жазылған ескерткіштер, половец қыпшақтарының тілінде жазылған ескерткіштер, Орта Азия қыпшақтарының тілінде жазылған ескерткіштер, Алтын Орда қыпшақтарының тілінде жазылған ескерткіштер, Мамлюк қыпшақтарының тілінде жазылған ескерткіштер, Армян колониясының тілінде жазылған ескерткіштер..Орта Азия түркі тілдерінің тарихында XIXV ғасырлар аралығы өте күрделі кезең болып табылады. Себебі бұл кезеңдерде түркі тілдерінің диалектілері араласып жатты.
Осы тұс та дүниеге келген жазба ескерткіштер аралас тілде жазылды.
Орта Азиядағы бүгінгі түркі тілдерінің тарихы үшін осы өңірде дүниеге келген жазба ескерткіштерінің маңызы зор.
Сондай ескерткіштің бірі «Ортаазиялық тәпсір» ескерткіші.
Ол Құран Кәрімнің жолма жол аудармасынан тұрады.
Сүрелерге түсіндірмелер, сүренің мағынасын ашатын әңгімелер, белгілі бір өлеңдердің аудармасы да кездеседі.
Белгілі түрік ғалымы Абдулқадыр Инан «Ортаазиялық тәпсірдің» Түркияның «Түркілік және исламдық шығармалар мұражайында» сақталған Құранның аудармасымен өте жақын екенін анықтаған. «Ортаазиялық тәпсірдің» жазылған уақытын анықтау қиын, себебі мәтіннің өзінде бұл жөнінде ешқандай сілтеме жоқ.
В.Бартольд бұл жазба ескерткіштің тілдік құрылымына қарай «өте ерте кезеңде, яғни ХІ ғасырдағы дидактикалық поэма «Құтадғу білікпен» бір шамада жазылған деп есептейді [1].
Профессор Кепрюлю М.Фуадтың пікірінше, Тәпсір Х ғасырдың аяғында немесе ХІ ғасырдың басында Батыс Түркістанда жазылған, бірақ бізге белгілі жазба кейінірек, тимуридтер дәуірінде көшірілген.
Ортаазиялық тәпсірді зерттеген А.Боровков «Лексика Среднеазиатского тефсира» еңбегінде мынадай тұжырымға келеді: «Наличие в среднеазиатском тефсире терминов монгольской эпохи и бо лее позднего тимуридского времени (мірзадä), как это отмечено Бартольдом, а также новшеств в орфографии и морфологии застав ляют предполагать, что наш список переписан в ХҮ в., однако, по всем данным, правильнее считать, что первоначальный перевод и комментарии относятся к ХІІ-ХІІІ вв.» [2]..Жоғарыда айтылғандай, XI-XV ғасыр ескерткіштері аралас тілде жазылды. «Ортаазиялық тәпсірдің» де тілі біртекті емес.
Профессор С.Маловтың пікірінше, тарихи тұрғыдан алғанда бастапқыда Орталық және Орта Азияда әдеби шығыстүркілік д-тілді болған.
Кейін оның орнына әдеби батыстүркілік j (й) тілді (кейін «шағатай» деп аталып кеткен) келіп, біртіндеп д-тілдіні ығыстырды.
Осының нәтижесінде әдеби тілдің диалектілік негізінің өзгеру процесі жүрді.
Руна және ескі ұйғыр алфавитінің араб жазуымен ауыстырылуы қатар жүрді.
Біздің ескерткішіміз де тілдік жағынан осы ауыспалы кезеңге (XI-XIV) жатқызылуы керек.
«Ортаазиялық тәпсір» д(ذ) тілді ескерткіштер қатарына жатады, бірақ з элементі мен й элементі де байқалады.
Мысалы, қоды, қозы, қойы «төмен» және т.б.
Бұндай ерекшелік «Қиссас ал-анбийа» ескерткіштерінің кейінгі жазбаларында байқалады. Бұл оғыз-түркімен әдеби дәстүрінің әсері екені анық.
Оғыз-түркімен элементі «Тәпсірдің» лексикасынан да, фонетикасынан да байқалады, қатаң т-ның ұяң д-ға айналады.
Мысалы, дәгүл –(түгел), дәгрә (айнала, төңірек) т.б.
Оғыз-түркімен элементтері әдетте шығыс-түркі элементтерімен қатар қолданылады.
Мысалы, ілгäрÿ және ілäрÿ 'ілгері'.
Сонымен қатар мынадай мысалдарды да келтіруге болады: ард 'арт', 'арты' ср. ол булур ардїндä қїjбат қїлур (142б, 1) лумузату 'это тот, кто хулит сзади (заглаза)'; бірі бірі артїнча jÿгÿрÿр (126,5) бір-бірінің артынан жүгірді, ардїндїн (91,19) артында т.с.с..Тәпсір сөздігіндегі осындай екіжақтылық, яғни оғыз-түркімен және шығыс-түркі сөздерінің болуы ерекше құбылыс емес. «Тәпсір» сөздігі бұл жағынан Замахшари «Мукаддимат ал-адаб» сөздігіне, лексика жағынан басқа ескерткіштерге, соның ішінде Хорезмидің «Мухаббат-наме», Алидің «Қисса-и Юсуф» ескерткіштеріне өте жақын..«Ортаазиялық тәпсірді» тарихи лексикология шеңберінде бүгінгі тірі түркі тілдерімен салыстыра зерттеу қажет. Жекелеген сөздерді салыстырмалы-тарихи тұрғыдан семантикалық өрісін зерттесек, оның этноспен сабақтастығы ашыла түседі.
Б.А.Лариннің айтуынша “Далекая цель исторической лексико-.логии – выяснение таких компонентов словарной системы языка, которые в истории его развития эволюцинируют единым фронтом, т.е. обнаруживают прочные, устойчивые связи” [3,12].
Егер әрбір сөз тарихи тілдік сабақтастықты білдіретін болса, біз зерттеп отырған ескерткіштегі көптеген сөздердің қазіргі қазақ тілінде кездесуі соған жарқын дәлел.
Мұн дай сөздерді былай төрт топқа жіктеуге болады: 1) мағынасы да, тұлғасы да толық сәйкес келетін ортақ сөздер; 2) мағынасы толық сәйкес келгенімен, тұлғасы ішінара өзгеріске түскен сөздер; 3) тұлғасы толық сәйкес келгенімен, мағынасы ішінара семантикалық өзгеріске түскен сөздер; 4) мағынасы да, тұлғасы да өзгеріске түскен сөздер.
Қазіргі таңда түркі лексикологиясының алдында тұрған маңызды міндеттердің бірі жекелеген тілдерді синхрондық тұрғыдан да, диахрондық тұрғыдан да кешенді зерттеуге алу.
Тарихи-салыстырмалы әдіске сүйенген зерттеу ғана бүгінгі тірі тілдің тарих қойнауында қалған жазба жәдігерлікке алыс-жақынын, туыс-жекжат екенін анықтай алады.
Қандай да бір тілдің лексикасы басқа тілдік категориялардан қашанда бұрын сөйлейді, мол ақпарат бере алады.
Көрнекті ға лым К.М.Мусаев “Когда говорят, что язык представляет собой кладовую истории народа – его носителя, прежде всего имеется в виду его лексика, которая непосредственно реагирует на все изменения в жизни народа” деп тұжырымдайды [4,23]..А.Боровков жоғарыда аталған еңбегінде «Тәпсір» тілін ескі өзбек тілімен байланыстырады: «Бесспорно, что среднеазиатский тефсир примыкает по языку к памятникам XI-XIV вв., в основном представляющим литературный d//δ язык.
Однако в нашем тефсире имеют место заметный переход d//δ>j, с одной стороны, и явственное огузско-туркменское или огузскотюрское влияние, с другой.
Эти черты приближают среднеазиатский тефсир к памятникам староузбекской литературы XV-XVІ вв».
Ал өзбек тарихшысы Б.Ахмедов былай деп жазды: «В начале XVI в.
часть выше указанных племен сплотившихся вокруг Шайбани Хана, вторглась в Среднюю Азию и обосновалась на территории современного Узбекистана.
С этого времени узбек получил этнические значение, все тюркоязычный население приняло это имя» [5, 7].
Яғни «өзбек» этноним ретінде XVI ғасырда ғана қалыптасқан.
Халық болып қалыптаспай тұрып, оның тілін қалай әдеби, жазба тіл ретінде бүкіл түркі жұрты қолданбақшы [6, 41]..«Тәпсір» лексикасын зерделей қарасақ, қазіргі қыпшақ тобындағы тілдермен, соның ішінде қазақ тілімен ортақ, мағынасы да, тұлғасы да сайма-сай келетін лексикалық параллельдерді оңай анықтаймыз..Мысалы, зат есімдер қатары: Ант ант. Ант ічті (143,7).
Ант берді. Араб араб. Араблар адат болур äрді...
(110, 19).
Арабтарда сал болды; Арабча кітаб (138, 22).
Арапша кітап. Арқа арқа. Сäwäнÿ олтурқа jлар ол тахтлар ÿзä jÿзлäрі бірі бірінä қарша қаршу бірі бірі арқасїн кöрмäгä jлар (68б, 5).
Бір-біріне қарамақарсы қуана отырады және бір-бірінің арқасын көрмейді.
(Сүре 56, 16) Арпа арпа. Ÿндÿрдÿк анїң бірлä бустанлар данäлар буқдаj wä арпа бÿтÿрдім (49, 10).
Біз онымен (сумен) бақша, бидай, арпа өсірдік.
(Сүре 50, 9) Ат ат.
(имя) Аjдї сäн кім сäн атїң нä турур теб (18б, 17).
Сен кімсің, атың кім деп сұрады; тур-зäjт тақї бір тақ атї (55, 14).
Тур-Зейт сонымен қатар таудың бір аты. Ат ат.
(лошадь, конь) фір׳авн атїні їбу бäрдї дарjақа кірді (31б, 1).
Фараон өзінің атының басын алға қарай бұрды да, теңізге аттанып кетті. Ана ана. Муса анасї унамадї (29б, 36).
Мұсаның анасы келіспеді; Ата-анадїн...
сорқаjлар (133б, 2).
Ата-анасынан сұрасын. Ел ел.
Jунäнї еліндä бір ел ерді афсус атлїқ (9,1).
Грек елінде Афусус деп аталатын қала болды; Oл ел бубунї ібраһім һадїнї андақ кöрділäр äрсä нäмруддін jÿз äwÿрділар (39, 2).
Ибрагимнің сондай жағдайын көрген ел Намрудтан теріс айналды. Бақ бақ. Кäчä бірлä jатдїлар ол қасд бірлä кім äртä бірлä...
бақнун қапусїн бäркÿткäjлäр (100б, 9).
Олар түнде таңертен бақтың қақпасын жауып тастау керек деген оймен жатты. Сїдр тедÿкі бақ jїқачї болур (69, 7) Сидр деген бақ ағашының атауы. Базар базар. Мäн базарқа бардім jана кäлдім олақ аjäтні оқїр jїқлар äрді (57, 4).
Мен базарға барып қайтып келдім, ал ол сол өлеңді оқып отырды және жылады. Бал бал. Балдїн татлїқрақ (68б, 14).
Балдан тәтті. Бармақ бармақ. Сіз тїрнақїңїз узун тутарсїз бу бармақларїңїз арїқсїз турур (136б, 22).
Сіздің тырнақтарыңыз ұзын, бұл бармақтарыңызды таза қылмайды. Бел бел. Анїң бäліндін jа тізіндін су кäчмäді (62, 2).
Су оның белінен немесе тізесінен аспады. Дақ дақ. Дақ қїлурман анїң бурнї ÿзä (109, 9).
Мен оның мұрнына дақ саламын. Ірің ірің.
Jоқ та׳ам тамуқда мäгäр ірің тäг суwлар (104б, 19).
Тозақта ірің сияқты судан басқа тамақ жоқ (Сүре 69, 36б). Қазан қазан. Тақї ол қаjнаjур äһллäрі бірлä қаjнар қазанда сöңÿклäрі бірлä (97, 7).
Қазанда қайнап жатқанмен бірге өзінің сүйектері де қайнайды. Қалам қалам. Ол нарасїдä оқлан бір қалам алдї зікрі jа қаламї чїқтї (17, 22).
Кішкентай бала бір қалам алды, Зикридің қаламы жерге түсті. Қалқан қалқан. Тутдїлар антларнї қалқан тäнлäрінä (78б, 1).
Өздерінің анттарымен өздерін қалқан сияқты қорғайды. Қан қан. Тäлім кіші öлді тäлім қан тöкÿлді (10, 8).
Көп адам өлді, көп қан төгілді. Қар қар. Та׳ам болур қардїн ақрақ балдїн татлїқрақ (68б, 14).
Тамақ қардан да аппақ, балдан да тәтті болады. Қол қол. Қаjусїнїң қолїнї қаjусїнїң бутїнї сїндурдї (38, 27).
Кейбіреуінің қолы, кейбіреуінің аяғы сынды. Оқ оқ. Оқ jа алсунлар тақї мäнї атсунлар (129б, 4).
Садақ пен оқты алып мені атсын. От от. Ол отқа кім äрсä jақїн барумас анї отқа атумаслар (38,19).
Ол отқа ешкім жақындай алмады, оны отқа тастай алмады. Андїн соңра от кäмішіб от тутушдїрдїлар jаwлақ улуқ jалїн jоқладї (28б, 14) сосын отқа тастап, от жақты, үлкен жалын пайда болды. Рамазан рамазан. Рамазан аjї. Рамазан айы; рамазан аjї оруч тутдї (139,3).
Рамазан айында ораза тұтты. Сақал сақал. Сачїң сақалїң нäлÿк öрÿңäрді (18б,29).
Шашың мен сақалын неліктен ағарды? Сан сан. Сансїз сақїшсїз чäріклäр jїқдїлар (132, 25).
Сансыз жасақ жинады. Сел сел. Jақмур jақдї сел jÿріді (71, 14).
Жаңбыр жауды, сел болды. Сіңір сіңір. Сунуштї қїлїчнї сіңірін кäстілäр (62,3).
Қылыштарын қынабынан шығарып сіңірін (інгеннің) кесті. Су су. Анїң бäліндін jа тізіндін су кäчмäді (62б, 2).
Су оның белінен немесе тізесінен аспады. Табақ табақ. Бір табақ інджір кäтÿрділäр (137б, 15).
Бір табақ інжірі бар тамақ әкелді. Там там. Анїң ічіндä бір там тілäр кім jїқїлса (6б,5).
Ауылдың ішінде бір там құлайындеп тұрды. Тамақ тамақ. Джан тартмақ ачїқї мäнім тамақїмдä һануз бар (18б, 33).
Қазаның ащы дәмі әлі тамағымда тұр. Таң таң. Таң атїнча (139б,30).
Таң атты. Тіл тіл. Фасіһ тіл бірлä сöзлäді (27б,19).
Таза тілмен сөйледі. Түн түн. Кÿн тақї тÿн (54б, 6).
Күн мен түн. Jеті тÿнлі кÿнлі ол бостан ічіндä қалдї (38 бäрділäр (18, 9).
Хабар берді. Jамліха хабарїн ол малїкгä елтділäр (9, 17).
Ямлих туралы хабарды басшыға жеткізді. Хат хат. Хат jазамақ қалам бірлä (138б, 11).
Қаламмен хат жазу. Тон тон. Кäδäрлäр кäδімлäрі тонларї jашїл (3, 9).
Киімдері мен жасыл тондарын киеді.
Екі дәуір тіліне ортақ зат есімдер өте мол, ескерткіш тілінде туынды, негізгі, деректі, дерексіз т.б.
зат есімдер кең орын алған..Сын есім сөздердің қатары: Ақ ақ. Та׳ам болур қардїн ақрақ (68б, 14).
Бұл тағам қардан да ақ болады. Ақсақ ақсақ. Joқ кöзсÿз ÿзä äмгäк тақї joқ ақсақ ÿзä äмгäк... (42б, 4) Соқырдың ұялатыны (кінәсі) жоқ сияқты ақсақтың да ұялатыны (кінәсі) жоқ.
(Сүре 48, 17) Дана дана.
Ewмäклік һакімлäр іші ермäз даналар іші болмаз (52, 8).
Асығыстық даналардың ісі емес, һакімдердің де ісі емес. Кең кең. Кең қїлдуқ (54б, 4).
Кең қылдық (Сүре 51, 47б). Кір кір. Äлін jуwса...
кір болмақаj (144, 22).
Қолын кір болмас үшін қолыңды жу. Қара қара. Андақ қоjу jашїл болқаj қара рäңлÿ тäг кöрінÿр (67, 15).
Анадай қою жасыл болса, қара түсті болып көрінеді. Оң оң. Оң äліклäріңізні сол аδақларїнїзнї бірлä êäсäjін (30б, 31).
Сендердің оң қолдарын мен сол аяқтарыңды кесемін. Äwрäміз анларнї оң jан сол jан (1б, 10).
Оң жақ пен сол жаққа қарай ораймыз. Сол сол. Сол қолдақїлар нä ол сол қолдақїлар шум jÿзлÿг (69б, 11).
Сол жақтағылар терісжүзді қатарына жатады.
(Cүре 56, 40) Тар тар. Мäнім тар кöңлÿмні кеңÿтÿ бäргіл (21, 28).
Менің тар көңілімді кеңейт..Сан есімдер қатары: Бір бір. А бір болур (16б, 6). «а» (әріп) бір деген санды білдіреді. Он он. Рамазан аjї ортасїнда турур он бäшінч тÿн (139, 12).
Рамазан айының ортасында он бесінші түнде.
Ескерткіште сан есімдердің дені ішінара дыбыстық өзгерістерге ұшыраған..Етістік қатары: Ақ ақ. Бу ікі дар jа анда бірлä ақар äрді (10б, 24).
Бұл екі теңіз анда бірге ақты; Ақар сyw ÿcкÿндä...
олтурдїлар (38б, 31).
Ағып жатқан судың алдына отырды. Ал ал. Оқ jа алсунлар (129б, 4).
Садақ пен жебені алсын; Біз ол міз кім мирас алурмїз (13б, 2).
Біз мирас алатын адамдармыз. Алда алда. Бу оқлан мäні алдаб...
hілä қїлдї (129б, 8).
Бұл бозбала мені алдады...
қулық жасады (қылды). Ат ат.
I. Оқ jа алсунлар тақї мäнї атсунлар (129б, 4).
Садақ пен жебені алып мені атсын..таң атї нча (139б, 30). Таң атты. Аш аш. Бір кабуқїн ашдї (132, 18).
Бір есікті ашты.
Ем ем. Нетäк сöзлäшäлім бешік ічіндä сÿт емäр кіндж бірлä (18, 33).
Бесікте сүт емген баламен қалай сөйлесеміз? Бар бар. Ікäгÿн бару башладїлар (10б, 23).
Екеуі де әрі қарай барды. Біл біл. Білÿр нä кім сірранä қїлурсїз (92, 14).
Сіздердің құпия істеп жатқандарыңды ол біледі. Білгäjлäр кім кім за΄іфрақ ерÿр (112, 1).
Кімнің әлсіз екенін білсін. Білгіл...
сäбрсіз мурад һасіл болмас (112б, 4).
Сабырсыз мақсатқа жете алмайтынынды біліп жүр. Бол бол. Қї jамат кÿн болдїқїнда (122, 3).
Ақырет заман болғанда. Кір кір. Кірäрлäр тамуққа (82б, 12)..Олар жұмаққа кіреді; аδақларїнқа тіқäн кірÿр äрді (28б, 7). Аяқтарына тікен кірді. Қал қал. Һеч қаjусї äрсä аш äксÿмäді андақоқ тÿгäл аш қалдї (28, 20).
Ешқандай ас қосылмады, түгелімен ас қалды. Қорқ қорқ. Қорқуб jÿрäклäрі тітрäгäj (123б, 11).
Қорыққаннан жүректері дірілдейді. Мін мін. Аңа мінäсі wақтїн тахт ашаққа кäлгä jандїн мінгä jлäр (68б, 2).
Оған мінсең, орындық түседі, содан кейін отырады. Сат сат. Аjтдї буларда бірісіні jÿз руфіjä алтунқа сатар äрсäлäр харідар мäн теді (136б, 2).
Егер біреуін жүз алтын рупиге сатсаң, мен аламын деді. Сез сез. Jалїң арқам ÿзä қамчї тегді ол кÿндін äтім сезäр (145, 32).
Жалаң арқама қамшы тиді, сол күннен бастап денем сезеді. Білің сезің ічіңіздäгіні (46, 5).
Біздің арамызда..
біліп, сезіп жүріңдер. Соқ соқ. Äгäр білсäлäр сäні ташїн соқа öлдÿргäjлäр (9б, 8).
Егер сені білсе, таспен соғады. Башїн jїлан башїнї соқартäг соққїл (26б, 16).
Басын жыланның басын соққан сияқты соқ. Там там. Бір тамім су ол балїққа тамдї (10б, 26).
Бір тамшы су ана балыққа тамды. Wä äгäр бір қатра суw дарjа тамсадї қамуқ ачїқ дарjалар суwї шор болмақаjдї (67, 10).
Егер бір тамшы су тұзды теңізге тамса, онда оның суы тұщы болмас еді. Тап тап. Болқаj кім jол тапқаjмїз (29, 3).
Жол табамыз. Нечä джäһд қїлдї äрсä һеч тупумадї (9б, 31).
Қанша тырысса да, таба алмады. Тарт тарт. Фäріштä кäлді отунїн тартдї äрді (146б, 7).
Періште келіп отынын тартып шығарды. Тат тат. Тегмä нäфäсліг татачї ол öлÿмні (33б, 5).
Әрбір адам өлімнің дәмін татады. Татмақаjлар ол тамуқ ічіндä саwуқ сусун мäгäр қаjнар суw татарлар (123, 1).
Тозақта салқын су татпайды, тек қайнап тұрған су татады..Үстеу сөздердің қатары ескерткіш тілінде күшейткіш, мөлшер мағынасында кездеседі: Аз аз. Азқа шÿкр қїлмаса ÿкÿшкä тақї қїлмақаj (137, 21).
Азға риза болмаған көпке де риза болмайды; Узунї öтÿз аршун аз äксÿк артуқ äрді (39, 30).
Ұзындығы отыз аршыннан аз да емес, көп те емес болды; Азїн-азїн ...
їндÿрді (139, 7).
Аз-аздан...
төменге жіберді. Тез тез. Тез білгäjлäр кім кім ол азқунлуқ ічіндä äрÿр ачуқ (98б,17).
Кімнің адасып жүргенін олар тез біледі..Есімдік қатары: Анда анда. Қаjу кіші анда суwічсä һäргіз суwсамақаj (144, 12).
Қай адам анда су ішсе, ешқашан шөлдемейді; Ол ташқа тäгдіміз анда jатдїмїз ол балїқ анда тірілді (10б, 32).
Ол тасқа жақындағанда анда жаттық, сол балық анда тірілді. Біз біз. Біз бäрдіміз сäңä бізің ÿскÿміздін ÿшкÿргÿ (24, 9).
Біз саған тапсырма бердік; біздä абїн (34, 5). Бізден басқа. Кім кім. Сордїлар бу аjäт кімнің шанінä індї (45б, 7).
Бұл өлең кімнің атына арналған деп сұрады олар. Ол ол. Мäгäр олоқ бар (93,3).
Тек қана ол бар. Олар олар. Оларнї тілäрлäр ду‘а қїлурлар (139б, 28).
Оларды қалайды және түсінеді. Сіз сіз. ...кöндÿрÿр сізні кöні jолқа (43, 1).
Сізді дұрыс жолға бағыттайды. Äгäр кäлсä сізгä фасїк теjÿ бір хабар... (46, 1).
Егер сізге қандай да бір жағымсыз хабар келсе...
Сонымен қатар ара, орта көмекші есімдері: бізің ара сäнлі ара (21б, 3) ΄біз бен сенің арамызда΄, сäн jігрäк білÿрсäн мäн оқланларїм арасїнда нäтäк қїлқумнї (39б, 15) ΄менің балаларымның арасында не істеу керектігін сен жақсы білесің΄, ол jер ортасї турур (52б, 3) ΄бұл жер ортасы΄, сілк еліктеуіш сөзі: äгäр мäні бір аδїн сілкäсіз қамуқ андамїм äтім сöңÿкÿмдін аδрїлур (27, 18) ΄егер мені сілкісең, барлық дене мүшелерім, етім сүйегімнен ажырайды΄, соң шылауы: ол кім соң қалїб турур (41, 3) ΄ол соңынан тұрады΄, анда соң (74б, 7), андїн соң (96б, 9) ΄содан соң΄ кездеседі. Жазба жәдігер мен қазақ тіліне ортақ сөздер – адам өмірінде жиі қолданылған ежелгі сөздер.
Олар ерте замандардан семантикалық өзгеріске түспей, бүгінге жеткен тарихтың куәгері, байырғы және мәңгі жас лексикалық бірліктер..Жалпы түркі тілі мен қазақ тілінің лексикасемантикалық қарым-қатынасы өте тығыз байланыста дамыған. Әсіресе, қыпшақ тілдерінің маңдайалды қазақ тіліне тән, мағынасы да, тұлғасы да толық сәйкес келетін жоғарыдағы сөздердің әр түрлі жиілікте қолданылуы жазба ескерткіш тілін қазақ тілімен жақындастыра түседі.
Мұндай қазақ тілімен ортақ лексикалық параллельдер – екі дәуір тілінің этногенетикалық, глоттогенетикалық тамырының төркіндес екенін көрсететін ақиқат деректер.
Орта ғасырларда әр түрлі диалектілік белгілер болғанымен, негізінен біртұтас орта түркі тілі қалыптасқан.
Бірақ экстралингвистикалық және интралингвистикалық құбылыстардың әсерінен бұл тілдің кейде оғыз варианты, кейде қыпшақ варианты бой көрсетіп тұрған.
«Ортаазиялық тәпсір» жазба ескерткішінің тілін қазіргі қа зақ тілімен фоно-морфо-семантикалық тұрғыдан салыстыра зерттеу жүргізсек, тіл тарихының көптеген мәселелеріне жауап беруге болады.
Ал ескерткіш тіліндегі қазақ тілімен мағынасы да, тұлғасы да сәйкес келетін сөздер бұл жәдігерліктің тілін қыпшақ-оғыз аралас тілінде жазылған деп топшылауға дәлел бола алады...Әдебиеттер.