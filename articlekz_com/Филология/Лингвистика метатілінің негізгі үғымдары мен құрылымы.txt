Метатіл (грек. meta – арқылы, кейін) – «екінші қатардағы» тіл, метатілге табиғи адамзат тілі “тіл-нысан”, яғни тілдік зерттеу пəні болып саналады. Метатіл термині бастапқыда математика мен логикада формаланған тіл мағынасында пайда болды, оның көмегімен сəйкес пəндік теорияның қасиеттері зерттелді.
Метатіл металингвистиканың («екінші қатардағы» тіл туралы ғылым) «зерттеу пəні болып табылады» [1, 297]..Метатілдің лингвистикалық мəртебесі, оның табиғи тіл түрлерінің функционалды жүйесіндегі орны мен маңызы жөнінде айтпас бұрын ғылыми білімнің осы саласында қабылданған терминология туралы бірер сөз айту қажет. Металингвистиканың өзіне жəне метатіл теориясына қатысты негізгі ұғымдар арасында толық терминологиялық бірлік байқалмайды.
Мысалы, тіл-нысанды атайтын ұзақ синонимдік терминологиялық қатар бар жəне ол мынадай терминологиялық бірліктермен беріледі: тілнысан, нысанды тіл, заттық тіл, суреттейтін тіл, талдайтын тіл, нақты тіл, жалпы тіл, табиғи тіл.
Осы қатармен салыстыруға болатын немесе оған қарама-қарсы қоятын, тілдің басқаша бағдарланған, ерекше түрі есебіндегі метатілді атайтын терминология мынадай терминдермен берілген: метатіл, бейнелеу тілі, формалды тіл, түрленген тіл, функциялы тіл, жасанды тіл, нышанды тіл, кодты тіл, көмекші тіл..Лингвистиканың, басқа кез келген ғылыми пəн сияқты, өзінің дамуының белгілі бір кезеңінде метатілге мұқтаж болуының себебі, өзінің эволюция барысында оның жинақтаған ғылыми білімі кемелденудің белгілі бір сатысына жеткенде белгілік жүйені, өзін-өзі сипаттау тілін іздейді..Қазіргі тіл білімінде метатіл «екінші қатардағы» тіл, яғни «тіл-нысан жөнінде айтатын, басқа тілдің мазмұны мен мазмұндауы оның объектісі болып табылатын тіл» есебінде түсіндіріледі [2, 232]..Бірақ терминжүйе жəне метатіл түсініктері тепе-тең емес. Тіл туралы ғылымның ішіндегі қандай да бір лингвистикалық теория немесе бағыттың метатілі (n-метатіл немесе метадиалект) репрезентация процесі кезінде пайдаланатын негізгі құралы болып терминология табылады жəне ол осы берілген теория немесе бағыт аумағында құралады.
Онымен қатар, n-метатіл құрылымын жасаушы номинативті кластар үштігіне мыналар кіреді: жалпығылыми лексика жəне ол ғылымның əр түрлі салаларында олардың кəсіби бағдарына қатыссыз пайдаланылатын жалпы лексикалық пласт болып табылады; номенклатуралық белгілер (номендер) (нақты тілдік нысандарды атау үшін қолданылатын арнаулы атаулар), олар қандай да бір жалпы тілде тіркелетін жəне берілген лингвистикалық теория ішінде оқытылатын тілдік құбылыстармен жəне фактілермен байланысты байқатады..Тіл білімінің метатілі, негізінде, əр түрлі лингвистикалардың метатілдерінің жиынтығы болып табылады. Тіл біліміндегі заңдылықтар толқынында пайда болған жəне бүгін пайда болып жатқан лингвистикалық бағыттардың санын беру айтарлықтай қиын.
Бұл көлемді тізім ішінде интерлингвистика, антропологиялық лингвистика, генеративтік лингвистика, когнитивтік лингвистика, компьютерлік (есептеуші, машиналық, инженерлік) лингвистика, нейролингвистика, психолингвистика, прагмалингвистика, мəтін лингвистикасы, əлеуметтік лингвистика, этнолингвистика жəне т.б.
бар..Осылардың əрқайсысының ішінде көптеген жолдары бар, сондықтан да, мысалы, мəтін лингвистикалары, прагмалингвистикалар, психолингвистикалар жəне тағы басқа біртұтас қатарлар жөнінде айтуға тура келеді. Жолдардың жəне көзғарастардың əртүрлілігі лингвистикадағы əр бағыттың ішінде өз метатілінің құрылуына міндетті түрде əкеліп соғады..Тіл білімінің метатілі көбінде тіл-нысан секілді сол бірліктердің негізінде құрылады, яғни онымен бірегей (ұқсас) арақатынаста, тілнысанмен сəйкес болып табылады (дегенмен метатілдің формалану жағдайы да белгілі, мысалы, “семантикалық метатіл”). Табиғи тілдің сипаттау тілі болатын метатіл сонымен қатар тілдің табиғи бөлігі болып саналады.
Тіл білімі мен тіл-нысан метатілінің материалдық табиғатының бірлігі олардың сəйкесетіндігін көрсетпейді.
Қандай да бір табиғи тілді тарихигенетикалық немесе құрылымды-жүйелік тұрғыдан зерттеу тіл туралы ғылымның пəнін құрайды, ал метатілдік жүйенің – терминдер (ұғымдар мен атаулар) жинағын құрастыру тілдік зерттеулердің соңғы кезеңі болып табылады..Тіл білімінің метатілі күрделі құбылыс, оның негізінде, бір жағынан, терминдер арасындағы жүйелі қатынастар жатса, екінші жағынан, жалпы ғылыми лексика, яғни тілдік зерттеулердің əр түрлі қырларын сипаттауда қолданылатын сөздер мен сөз тіркестері жатыр. Метатіл ғылыми қатынас құралы ретінде сəйкес метасөйлеуде қолданылады, яғни қандай да бір тіл-нысан қасиеттерін зерттеушілердің, ғалымдардың қарым-қатынасында жүзеге асырылатын сөйлеу түрінде болады.
Метатіл мен метасөйлеудің өзара əрекеті лексикографиялық құралдар құрастыру принциптерінде көрініс табады, қандай да бір терминнің қолданылуын көрсететін метасөйлеу үзінділері сөздік мақалаларына енгізіледі.
Мысалы, «мағына» термині метасөйлеудегі оның жүзеге асырылуын бейнелейтін бірқатар сөз тіркестерімен сипатталады: «тілдік мағына», «ауыспалылық мағынасы», «сөз мағынасы» жəне т.б..Терминнің мазмұны белгілі бір метатілдік жүйе бірлігі ретінде сөйлеуде нақты қолданылуымен толық ашыла түспек. Мысалы, «сөз тіркесі» деген терминді алсақ (мүшеленген бірегей ұғымды білдіретін екі немесе одан да көп атаулы сөздердің бірігуі), «сөз тіркестерінің лексика-фразеологиялық белгілері», «сөз тіркестерінің социолингвистикалық айқындылығы», «сөз тіркестерінің тұжырымдамалық толыққандылығы» секілді метасөйлеу тіркестері сөз тіркестерін берілген грамматикалық құрылым ретінде ғана емес, сондай-ақ лингвистикалық жəне экстралингвистикалық факторлардың өзара əрекеті көрініс табатын күрделі құбылыс ретінде зерттеу қажеттілігін көрсетеді..Метатілді зерттеуде жекелеген ғылыми бағыттар арасындағы гносеологиялық қондырғыларда айырмашылықтар айқын көрінеді. Сондықтан мағынасы жағынан жақын сөздердің өзі де берілген дүниетанымның жалпы жүйесінде олардың мəнін түсінуден тəуелсіз қолданыла алмайды..Тіл білімінде сəйкес метатілде бекітілген ұғымдар жүйесінің белгілі бір əдіснамалық бағдары болады, яғни əдіснамалық тұрғыдан айқындалған болып шығады. Ғылыми дефиницияны қарастыруда аталмыш зерттеу бағытының философиялық (əдіснамалық) негіздеріне сəйкес əр түрлі түсінілетін сол бір терминнің айтылуында айырмашылықтар анықталуы мүмкін.
Мүмкін, фонема – «сөздер мен морфемалардың дыбыстық қабықшасын ажыратуға қабілетті дыбыстық тілді білдіру жүйесінің қысқаша бірлігі», (мəскеу фонологиялық мектебі); «дифференциялық белгілердің бумасы» (прага фонологиялық мектебі); «дыбыстар семьясы» (ағылшын фонетикалық дəстүрі); «функциялар желісінің қиылысу нүктесі» (глоссематика) жəне т.б..Тіл білімінде берілген ғылыми саланың əдеттегі нысандар мен арнайы ұғымдарды білдіру үшін қолданылатын сөздер мен сөз тіркестерінің жиынтығы лингвистикалық терминология деп аталады. Лингвистикалық терминология – лингвистика метатілінің ажырамас жəне негізгі бөлігі.
Лингвистиканың негізгі ерекшелігі метатіл мен нысана тілдің сəйкесуі болып табылады.
Лингвистикалық терминология аумағында нақты тілдік жүйе элементтерінің атауы – лингвистикалық номенклатура жатыр.
Мысалы, жұрнақ – бұл термин, кішірейту жұрнағы – бұл да термин, ал орыс тілінің –ушккішірейту жұрнағы – бұл номен.
Номендердің саны барлық тілдерде өте көп.
Лингвистика метатілінде терминдер мен номендердің арасындағы шекара шартты болады.
Лингвистикалық терминологияның сыртында этнонимдерге үйлесетін тілдер мен диалектілердің атауы – лингвонимдер жатыр.
Олар терминдер секілді лингвистика метатілі ретінде қарастырыла отырып, функциялары бойынша жалқы есімдерге жақын келеді..Метатіл (сипаттау тілі) өзін сипаттайтын тілден (тіл-нысаннан) айыруға мүмкіндік беретін ерекше онтологиялық сипаттамалар қатарына ие, нақты айтқанда: жүйелік, құрылымның тұлғалылығы (формалылығы), жасандылық, құрылым элементтерінің бір маңыздылығы, функционалдық бағытты шектілігі, эталондық, абстрактылық, əмбебабтық жəне жеткіліктілік, ашықтылық, детерминділік, көптүрлілік (өзгермелілік), сабақтастық, біркелкілілік (конвенционалдық), əлеуметтік ұлттық бағыт-бағдарлылық, психологиялық, графика құралдарымен белгіленгендік (тіркелгендік). Лингвистика метатілінің аталған ерекшеліктері өз ретінде эталон құрайды, олармен қандай да бір нақты сала немесе тіл білімі бағыты терминжүйелерінің белгілерін салыстыруға болады.
Осы терминжүйелердің қалыптасу деңгейі оларда жоғарыда келтірілген метатіл белгілерінің қалай жүзеге асуымен анықталады..Осы проблема бойынша лингвистикалық əдибиетті талдау табиғи тілді сипаттауға арналған құрал есебіндегі лингвистика метатілінің төмендегі өзіндік ерекшеліктерін айқындауға мүмкіндік береді..Метатілдің жүйелігі. Метатіл тəуелсіз құрылым есебінде қарастырылады, оның элементтері де тəуелсіз, бірақ бір бірімен байланысты. Метатіл элементтері реттілігімен əрі біріккендігімен сипатталады жəне бірыңғай концептуалды тұтас болып табылады.
Шын мəнінде, метатіл терминдер жүйесі есебінде тұрғызылады, оның үстіне осы жүйе қатаң болған сайын сол жүйені қолданатын пəн де соғұрлым ғылыми болады.
Метатілдің осы ерекшелігінен сипаттау тіліндегі ұғымдар жүйесінің бірлігіне қойылатын талап туындайды..Метатіл құрылымының тұлғалылығы конвенционалды, жасанды таңбалық жүйе есебінде түсініледі жəне оның көмегімен қоршаған болмыс феномендері түсіндіріледі [3, 51-52; 4, 297]. В.Н.Ярцева тілдің тұлғалануының екі түрлі сипатын белгілеп кетеді: «бір жағынан, бұл – формалды жəне сондықтан шарасыз қарапайым (нақтыланбаған) сызба тіліне жатқызу, екінші жағынан – тілді оның кез-келген деңгейінде бір мағыналы сипаттап беретін қарапайым (күрделі емес) символдар (операторлар) мен рəсімдердің кейбір минимумын құру мақсатында сөз тұлғасы, сөзтіркес тұлғасы, сөйлем түрі сияқты лингвистикалық ұғымдарды жинақтап қорытыңдылаудан туындайтын абстракцияларды пайдалану» [5, 196]..Метатілдің жасандылығы логикалық-математикалық моделдерге негізделетін таңбалық жүйелер белгілері есебінде қарастырылады жəне салыстырмалы категория болып саналады, себебі метатілдің қарама-қайшылыққа келмеуге жəне ішкі жетілгендікке ұмтылуынан көрінеді. Бұл, əдетте барлық ақпараттық жүйелерге, соның ішінде табиғи тілдің базасында немесе оны есепке алған жүйелерге тəн..Метатіл құрылымы элементтерінің бір маңыздылығы құрылымдағы берілген элементтің орнымен анықталатын дəл, қандай да бір жеке нақты тілдік құбылысқа қосылатын анықтама немесе сипаттама («мағынасы») беру қажеттілігімен ескертіледі..Метатілдің шекті функционалды бағыттылығы, себебі метатіл белгілі əрі шектеулі мақсаттарды орындауға бейімделген жəне «нақты» тілдердің іске асыратын жан-жақты əрі аса (төтенше) жауапты функцияларын орындай алмайды..Метатілдің эталондығы, талдаудың сол немесе онан басқа түрінің мақсаттары үшін арнайы жасалған «белгілер жəне ережелер жүйесінің» өте жақсы сипатымен білінеді. Бұл ерекшелік, шынында, салыстырмалы сипатта болады, себебі идеалдылық (өте жақсылық) нышан ретінде адамның өзіне белгілі ұғымдар жүйесіне сүйене отырып жасаған бір де бір металдік құрылымына тəн емес..Абстрактылық, жалпы метатілдің өзіне, сонымен қатар, оның құрылымының жеке элементтеріне қатысты. Лингвистика метатілдеріне қандай да бір ғылымның метатілін құрайтын терминологияға сияқты абстрактылықтың жоғары дəрежесі тəн.
Лингвистикалық терминологияның абстрактылығы терминжүйе бірліктерін идеалдауға негізделеді, себебі олардың мағынасының денотативтік қабаты практика жүзінде бос жəне адам санасында нақты бейнелермен өзара қатынаста жоқ..Метатілдің əмбебаптығы жəне жеткіліктілігі, өзі негізінен қолданыс табатын лингвистикалық бағыт шеңберіңде қаралады. Метатілдің бұл қасиеті оның жетілгендігінің ең үлкен дəрежесімен, «икемділігінің жеткіліктілігімен жəне айту құралдарының əртүрлілігімен» айқындалады.
Бұл берілген уақыт аралығында тіл білімінің сəйкес бөлімінде оған сипатталу тілі есебінде қойылатын талаптарды қанағаттандыру үшін қажет..Метатілдің ашықтылығы. Шын мəнісінде метатілдің өзі ұғымдардың ашық жүйесі болып табылады, себебі, табиғи тіл есебінде өзі бейнелейтін ақиқаттық элементтермен тығыз байланыстың арқасында элементтердің «жабық» жүйесіне жатқызуға келмейді, оның сипаттау тілін де бірліктердің тек жабық (немесе толық формаландырылған) қатары есебінде көрсету мүмкін емес..Метатілдің детерминдігі, ол ғылыми талдау объектісі бола алатын табиғи тілдің кез келген феномені қандай да бір түрде сипатталуға (сол метатілдің терминдерімен) тиісті екендігімен көрінеді. Сипатталғаннан соң тілнысанның құбылыстары онтологиялық дəрежеге ие болады жəне осы жағынан алғанда өзінен басқа затпен салыстыруға болмайды..Метатілдің көптүрлілігі (өзгермелілігі) мынаған негізделеді: метатіл, өз мəнінде, тілнысанның сол берілген немесе басқа құбылыстарын бекітуге бағытталған ережелер жиынтығының бірі бола отырып, қолданушылар тарапынан үнемі ережелердің өзін оңтайландыруға талпыныс жасалып отырады. Метатілді оңтайландыру əрдайым болып отырады, себебі табиғи тіл туралы көзқарас, ой-пікірлер үнемі өзгеруде, ал ол ғылыми сөз қолдануға əсерін тигізіп отырады..Метатілдің сабақтастығы (біркелкілігі, конвенционалдығы) біртұтас терминологияға сүйене отырып, нақты тілдік құбылысты сипат-.тау кезінде жасалатын лингвистикалық амалдар ретінің негізі есебінде қабылданады жəне ол терминология сол немесе басқа лингвистикалық бағыттың, лингвистикалық мектептің жəне тағы басқалар аумағында бұрынғы еңбектерде пайдаланылады..Метатілдің əлеуметтік-ұлттық бағытбағдарлылығы. Метатілдің осы белгісі жоғарыда сипатталған сабақтастық немесе конвенционалдық сияқты ерекшеліктерімен тікелей байланысты жəне код алмастыруға немесе код.Себебі қандай болса да метатілдік белгілеулерді (терминдерді) таңдап алу сəйкес методологияны көрсетеді..Графика құралдарымен белгіленгендік (тіркелгендік). Тілдің ерекше түрі есебіндегі кезкелген метатілдің терминологиясы жазбаша түрде бекітілуі тиіс.
Жазбаша көрсетудің бірінші түрі ғылыми-теориялық лингвистикалық жұмыстардағы, екіншісі – лексикографиялық əдебиеттер мен оқулықтардағы метатілдердің тіркелгендігін шамалайды..арқылы алмастыруға (code-switching) негіз-.деледі. Ол теория бойынша «индивид» кодтардың біршама жиынтығына (репертуарына) ие есебінде сипатталуы мүмкін жəне сол кодтардың əрқайсысы салалар жиынтығы контекстінде рольдік қатынастардың жиынтығына сəйкес болады.
Кодтық алмастыру бір лингвистикалық мектеп немесе бағыт аясында лингвистердің əр түрлі метадиалектілерді қолдануы арқылы, сонымен қатар əртүрлі отандық жəне – кеңінен алғанда – ұлттық лингвистикалық мектептер өкілдерінің өзара қатынасуы арқылы жүзеге асырылады..Метатілдің психологиялылығы метатіл ғалымның жеке өзінің дүниетанымымен, оның айналасындағы болмыс жөніндегі оның өзінің түсініктер жүйесін, оның методологиялық ұстанымын бейнелеп көрсететіндігіне негізделеді...