Қазақ поэзиясының дəстүрлі он бір, жеті жəне аралас буынды өлеңдері ұлы Абайдан кейін құбыла молаюы Сəкен тұсында мейлінше күшейе түсті. Өйткені қазақтың ақындық аспанында Мағжан, Ілияс, Бейімбет, Сəкен сынды сəйгүліктердің бəсеке жарысы өлең өрнегіне жаңалық əкелді. Жаңа мазмұн, жаңа түрді қажетсінді..Сəкен поэзиясында тоникаға іш тарту басым болды. Ұйқастан туатын ырғақты интонациялық екпінмен жеткізу қазақ поэзиясына сіңе бастаған жаңалықтың нышаны, силлабикалық өлеңге тоника элементтерінің ене бастауы еді.
Абай мұны білдіртпей, сездірмей жүзеге асырса, Сəкен осы принципті «Советстанда» əбден орнықтырып, қара өлең өрнегінде бұрын кездеспеген жаңа түр жасады..Замана бейнесін жасау мақсатында ден қойған автор көбіне жеделдікті, екпінділікті, өзгеріс-құбылысты жеткізу үшін ойды үйіптөгіп, бастырмалатып айту замана динамикасына сай келетінін ұғады. «Ақырды асау, жаңғырды дала» деген сияқты қимылды тездете түсуге мүмкіндік беретін мақамды көп қолданды.
Қазақ өлеңдерінің негізгі құрылысы əнəуенге, саз ырғағына бейімделгендіктен интонациялық принцип көбіне тақпақтап, түйіп-түйіп айтуға іш тартып тұрады..Зырла, экспресс, ұш зырла! Жұлдыздай-ақ құлдыра!.Құйындай құтыр, бұлдырла! Аямай жүгір бəрің де!.деген өлеңінің бар динамикасы дауыс екпініне құрылады да, өлең ұйқасы екінші қатарға көшіріліп, айтар ой ақырғы жол өзгешелігінен табылып отырады..Егер мінсе – шыдасын! Қорқақтар мейлі жыласын.
Шыдамаса құласын!.Аямай сілте барыңды!.деп жігерлі түйінделеді. Аралас буынды өлеңнің ежелгі құрылысы сақталғанымен де дауыс ырғағы бірінші планға шығып, жаңа леп пайда болады..Силлабикалық өлең жүйесіне тониканың ырғағын енгізу талабы Сəкен поэзиясында ерте басталған. 1915 жылы жазған «Жазғы түнде» деген өлеңінің əр шумағы жеті жолдан құрылып, оның алғашқы екі жолы бір ұйқаспен /а,а, 4-5 жолы бір ұйқаспен, 3-6 жолдары кейде ұйқасып, кейде ұйқаспай ой екпініне бейімделіп, ақырғы жетінші жолы екінші жолдың логикасымен сабақтасып жатты..Осы өлеңнің ішкі ырғағына назар аударғанда алғашқы үш жолдың тынысы, лебі бір болып, ой ағынының алғашқы бөлігі тұйықталады. Ал қалған төрт жолдың тек алғашқы екеуі ғана ұйқасқанымен үшінші жолы ой ағынан айқындалады ды, төртінші жолын шумақтағы негізгі ойды түйіндейді..Сонда ойды ырғаққа, интонациялық лепке бағындыру талабы күшті екенін көреміз де, Абай жөргегіне оралып шыққанын байқаймыз..Осының жетілген түрін «Кел, жігіттер» өлеңінен анық көреміз..Ал енді Сəкеннің «Түрмеден қашып шыққанда» деген өлеңінің өрнегінде əуен мен ырғақ, бунақ пен ұйқас ажырамас тұтастық тапқан, ой пікір түюге арналған шумақтардың өзі əрқилы болғанымен, дауыс үндестігіне, интонациялық ырғаққа негізделеді де, ішкі ұйқасты аракідік санайды. Бəрі де іс-қимылды аңғартатын етістікпен өріледі..Мұнан кейінгі өлеңдерінде, əсіресе «Ұлтшылдық сандырағы», «Біздің ұлан», «Ленин» атты өлеңдерінің жаңалығын дамыта келіп «Советстан» түрін жасады /1-247-257 б/..«Советстан» алты жолдан құрылып, ішкі буын-бунақ қатаң сақталады. Егер өлеңнің ішкі құрылысында ешбір өзгеріс, жаңалық болмаса жол саны мен буын-бунақтың мəні аз болар еді.
Бірақ бəрі де керісінше, «Советстан» 11.11.4.4..4.11. буынды шумақтан тұрғанда силлабиканың негізгі шарты дұрыс сақталғанымен де, тоникалық интонация анық сезіледі.
1,2 жəне 6 жолдар бунақтап айтуды қажет етсе, 3,4,5 жолдар міндетті түрде нəшпенен бөлшектеуді, тақпақтап айтуды талап етеді.
Демек интонациялық принцип өлеңнің өн бойына емес, тек белгілі бір жолдарына (3,4,5) дарып, екпінді ырғақ пайда болады.
Ішкі ұйқастың да атқарып тұрған ролі зор.
Бунақтар əр жолда тұрақты буынмен беріледі де, дауыс ырғағына əрқашан екпін түсіріп, экспрессияны күшейтеді.
Сонда бүкіл өлең шумағына динамика еніп, қимыл-əрекет өзіненөзі пайда болады.
4 4 3.Айда, отарба, (күш аямай) айдап бақ, (11) а 4 4 3.дөңгелегін (зырласын), тақ-тақ-тақ! (11) а Шаңқан жарық, (4) б.Шамға қарық (4) б Болсын халық (4) б 4 3 3.Электр жақ (тынбай айда) жол ұзақ (11) а.«Советстан» өлең өрнегіне интонация ортақ қазық болып, əрқилы лептердің бəрін өзіне бағындырады, адуынды тірлікті жаңа лептер жырлауға мүмкіндік беретін өрнекке айналады..«Қазақ поэзиясының мазмұнына революция жасаған Сəкен дəл осындай революцияны оның лексикасы мен түріне де жасады. Оған көп мысалдың біреуі –«Советстан» поэмасы» – деп түйген С.Мұқанов пікіріне қосылмасқа болмайды /2 172б/..Сонымен «Советстан» қазақтың силлабикалық өлең жүйесіне тоникалық элементтерді молынан енгізуге болатындығын əбден дəлелдеген туынды. Қазіргі қазақ поэзиясына осы жаңалық əбден сіңісіп кетті..Сəкен өлеңді ойға құру, ақ өлеңге іш тарту, мазмұнды түрмен ашу, беру сияқты ізденістерді өрістете келіп сылқым сылдыры, ойнақы өрнегі бар «Сыр сандықты» дүниеге əкелді..Сыр сандықты ашып қара, (8) Ашып қара сырласым. (7) Сым пернені басып қара, (8) Басып қара жырласын (7).Өлеңді дөңгелендіре өрнектеу де қазақ поэзиясы үшін тың жаңалық болумен қатар, осы шырқ айналған сөздердің сазы көңіл қошын тез тауып, еріксіз би билеткендей. Шалыс ұйқаспен жазылуы да өлеңнің инверсиясын күшейтіп, динамикасын ойнақы еткен.
Сəкеннің мəнді ізденістері осындай сəтті түрлерге жеткізіп, халықтың эстетикалық талғамын қалыптастыруға жəрдемін тигізеді.
«Советстан» мен «Сыр сандыққа» еліктеушілер өте көп болды..Сəкен қазақ поэзиясының қыр-сырын жетік біліп, сөз құдіретін еркін меңгерген художник..Қара жерден асқан асып ұшайық, Жерді, аспанды біріктіріп құшайық. Аспан, жерді қуыршақтай қапсырып,.Алып қолға ырқап-шайқап қысайық дегендегі өр рух пен бейнелі образ көрінген ақынның қиялына келе бермейтіні белгілі. Аспандағы қызыл жұлдызды жердің сəніне айналдыру ниетінің өзі қандай өрелі болса, жер мен көкті қуыршақтай ойнатудың інжу-маржандарын Сəкеннен көп табамыз, өйткені ол, «тұла бойы тұнған ақын» (Ғ.Мүсірепов). М.Əуезов ойымен түйіндесек, «Сəкеннің ақындық асуларында əр жотадан атой бергендей, тəкəббар сөз үндері «жабы емеспіз тұлпармыз», «құладін емес сұңқамыз» деп бұрынғы өткен тарихқа, бүгінгі оянған табына дабыл ұрады.
Оның шығармаларына біткен сезімнің барлығы да айқын, ашық.
Тұтас бітімді, жоталы тұлғадан туатын көрнекті бүтіндігі бар сезімдер.
Оның шыншылдығы қозып, жанып отыратын, буы бүлініп тұрған барынша шын сезім, шын жүрек шыншылдығы.
Сондықтан мұның жолы əр адымын санап басқан кісінің жолы емес, ылдиы бар, өрі бар – шын өмір жолы, ыстық қанды нағыз Ақын жолы.
Тегінде мағыналы, өрісті, көш бастар, белге шығар үлкен еңбек туса осындай қайнар көзден шығуға ылайық» деген кемеңгер ой Сəкеннің ұлы ақындығын айғақтай түсіп, əдебиеттегі орнын айна қатесіз белгілейді.
Оның бар арман тілегі кешегі өткенді бүгіннің пайдасына жарату, сөйтіп жаңа əдіспен қанат жая бастаған əдебиеттің негізгі өркендеу арнасын айқындау болды.
Оны талай құнарлы шығармаларымен дəлелдеп, өлмес мұра қалдырып кетті.
С.Мұқанов сөзімен түйіндесек,.«С.Сейфуллин барлық жанрда да елеулі еңбек атқарып, бəрінің де алғашқы бұлжымас берік қадасын қағып берді»..1914 жылы «Айқап» журналына жазған хаты жəне «Өткен күндер» өлеңдер жинағындағы публицистикалық ой-сыңай, пікір-əуен..1917 жылы «Тіршілік» кейінірек «Ұшқын»,.«Кедей сөзі», «Еңбекші қазақ» газеттеріндегі жалынды мақалаларға жалғасты..Жаңа өмір қарқын ала бастағанда «Енді бір жиырма жылдың ішінде қазақ өнерлі халықтардың қатарына кіру керек» деген программасының негізгі өзегі – оқу-білім болған соң республика бюджетінің жартысын халық ағарту саласына бөлуді, сол үшін сөгіс естуі əшейінгі «қателік» емес еді. Өйткені Сəкен «қазаққа оқу бұрын бір мəртебе керек болса, енді мың мəртебе керек.
Оқусыз қазақтың болашақтағы күні қараңғы» деп тауып, осы программаны жүзеге асыру жолдарын іздеп басын тауға да тасқа да ұрды.
Сондықтан ол, елдің атқа мінген бастықтары оқу ісіне қарамай кетсе, ел балалары оқусыз жүрсе, қазақтың келешек жас буынының мың лағынеті айтылады.
Ісіңмен, күшіңмен, тіліңмен болса да оқу ісіне жəрдем қылмасаң – кейінгі жас буынның қолы жағанда кетеді» деген жан сөзін айтты, жазды.
Ойының өрелі ісінің пəрменді, аңқылдаған жанының пəк екенін көрген елі, оны ардақ тұтып, қадірледі, құрметтеді, оның үндеуіне құлақ түріп отырды..Осы деректің алынуына серке болып, айрықша еңбек сіңірген Сəкен нақты қадамдар сылбырлау болған кезде «Қазақ тілін үйрену жəне жүзеге асыру барлық қызметкерлердің тек достық ынтымағына байланысты» екенін ескертіп, кежіргісі кейін тартып, айрықша мəнді іске кесірін тигізбек болғандарға «Ашық хат» жазды..«Біздің қазақ коммунистердің кейбіреуі қазақ тілі туралы қатты кірісуге... «біреу ұлтшыл деп айтады» деп бой тартады.
Бірақ, бұл – қулық, бұл коммунистік қылық емес, ол – жарамсақтық, жағымпаздық» деп табаланғаны қазір айтуға ғана оңай..Баяндай берсе Сəкеннің қоғамдық əлеуметтік салада да, мемлекеттік іс ауқымында да тындырғандары өте көп. Осының бəрін еселей, жайната, жарқырата түсіретін керемет өнерпаздықтың тұла бойынан табылғанының өзі зор қуаныш.
Жаңа заман əдебиетінің мазмұны мүлде соныланып, суреттелер кейіпкерлері өзгергендігін жыға түсінген Сəкен драматургияда Еркебұланды сахнаға шығарса, өмір бойы поэзияға үйреніп қалған халыққа қара сөзден нəр, лəззат алдыру əдебиетті өсірудің ұлы шарты екенін əбден ұғып, замана шындығына негізделген шығармалар жаза бастады. Оның ең ірісі – «Тар жол, тайғақ кешу»..«Қазақ əдебиеті тарихында» бұл шығармадықтан социалистік реализм əдісін игеру бағытында қандай өнерпаздық өткелдерден өту керектігін айқын аңғартқан, үлкен жанрлық сапарға дайындалған поэзиямыздың принциптік бағдарын біршама дəл белгіленген, бүгінгі өмір шындығын көркем шығарманың арқауы ету керек деген негізгі қағиданы тəжірибе жүзінде дəлелдеп, роман жанрын игеруге əбден мүмкіндік барын айқындап берген шығарма болды..«қазақ əдебиетінің қалыптасу дəуірінде шешуші роль атқарды. Фактілердің, документтердің молдылығымен де, жазушының нақты көркем суреттеуімен де жеткізіп суреттейтін күрделі роман əрі тақырып жаңалығымен, əрі тарихшылдық пен суреткерліктің жарастық табуымен кімді болса да қызықтырады» деп бағаланды..ХХ ғасыр басындағы тарихи оқиғалардың энциклопедиялық анықтамасы болған романэссенің тарих мен əдебиеттің бел қайыстырар ауыр жүгін қосарлай арқалауы, құйынды да дауылды, шапағатты да қасіретті кезеңнің шежіресін жасап беруі Сəкен үшін ғана емес, бүкіл əдебиетіміз үшін олжа. Өйткені ұлтымыздың тағдыры тəлкекке түскен 1916 жыл зобалаңының ортасында, 1917 жылы елді қаңсыратқан қияметқайымның басы-қасында қазақтың ойы толғамды, тілі өткір, қаламы ұшқыр сөз зергерлері аз болған жоқ, алайда олардың ішінен шыңға шыққан шынардай тек Сəкеннің ғана.«Тар жол, тайғақ кешуді» жазуы, бірінші уақыт талабы болса, екінші автордың қаһарман батылдығын, ұрпақ алдындағы адалдығын, əлеуметтік парызын мықтап сезінгенін аңғарғаны сөзсіз..Сəкен Сейфуллиннің «Тар жол, тайғақ кешуі» – қазақ кеңес прозасының туып, қалыптасу дəуіріне дүниеге келген беленді туынды болған-.Сəкен шығармаларының идеялық-эстетикалық нысанасына назар аударған уақытта көркем шеберлікті ұстарту жолындағы іздеріне көз салмасқа болмайды..Қазақ мəдениетінің тарихында үлкен құбылыс болған «Қазақ əдебиеті» атты монументальды еңбегінің орны бөлек. Өйткені ол біріншіден жоғары оқу орындарының оқу құралына зəрулігін өтеді.
М.Əуезовтің «Əдебиет тарихы» деген еңбек жазып, 1927 жылы шығармақ болғаны рас.
Бірақ, сол кездегі əпербақандар ол кітапты шығартпады, дайын тұрған тиражын өртеп жіберген болатын.
Екіншіден, қазақ ауыз əдебиетінің тарихын Сəкен ғылыми жүйемен талдап, қазақ фольклористикасының негізін мықтап қалады.
Ол қазір өрістей дамып, едəуір биіктерге қол созды..Тарих əркімнің тілегімен жасалып, жоспарланбайды. Замана ағымын аңғартып, кезең шындығын түсінген саналы азамат қана көздеген мақсатына жетеді, абырой-беделге ие болады.
Сондықтан «Сəкен – қазақ совет əдебиетінің негізін бірден-бір қалаушы, көшбасшы болды.
Тарих оған жүктеген міндетті ешқайсымыз атқарған жоқпыз.
Тарихқа зорлық жүрмейді» дегенді Ғабит Мүсірепов айтқан уақытта Сəкен өнерпаздығы мен қайраткерлігін түгелдей жасап, жаңа мазмұнға лайық жаңа түр тапқанын, əдебиеттің бар саласында еңбектеніп, қадау-қадау биіктерін жасап бергенін тарих еш уақытта ұмыта алмайды...