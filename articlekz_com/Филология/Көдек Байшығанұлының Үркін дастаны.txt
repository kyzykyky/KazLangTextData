Көдек Байшығанұлының 1937 жылы жазылған бұл шығармасы дәстүрлі толғау, терме үлгісінде дүние, тіршілік бағыттарын тізбелей келіп басталып, әрі қарай ел ішінде болған нақтылы тарихи жайдың әңгімесіне ойысады..Патша заманындағы ел тағдырын әңгімелейді. 1916 жылдың оқиғасын орағытып әріден бастайды..«Оныншы жылдан Ересей, Өз ішінен кірлеген..Бұқара жұртым қайтер деп, Жағдайын ұғып білмеген. Әр патшаны өзінің, Бұқарасы оң көрген..Бірақ та бұл Мекалай Бұл қазақты нөл көрген..Ақын Мекалай патшаның да күні бітіп, елге теңдік келді деп жар салып қуана сөйлеп, өткен күннің ауыр бір өкініші – 16ның әңгімесін баяндайды..16-да жарлық боп, Жігіттерді жинауға, Қырда қазақ елінен. Соныменен жандарм, Азу тісін ақситып, Құтырынды сенделген.
Бұратана атанған, Көшпенді елге бұл әмір, Қадалған оқ өңменнен.
Тез тарады суық сөз,.«Солдат жиып бер» деген. Асау халық үрікті, Мойнына құрық түспеген.
Бала шошып оянды, Ұйқыдан есі кірмеген..Әрі қарай бірде 11 буынды өлеңмен, бірде 7-8 буынды жыр үлгісімен жалғаса баяндалған өлеңде Мұхтар Әуезовтің «Қилы заман» романында әңгімеленетін Қарқара көтерілісінің жайы әңгімеленген. Көдек ақынның шығармашылығын Мұхтар Әуезов жақсы білген, бағалап сөйлеген..Көдек Байшығанұлының «Үркін» дастаны.Біздіңше 1916 жылғы Қарқара көтерілісі туралы шығарма жазуында көп деректі Көдек Байшығанұлынан алып пайдалануы да әбден мүмкін..Жылында он алтының бұйрық келді, Құлаққа бұдан бұрын естілмеген..Маусымда тұйыққа Албан тірелгендей, Абыржып таңы атып, кеш кірмеген..Өнер, білім, кәсіпсіз қайран халық, Ел еді нәрестедей ес кірмеген..Патшаға қарағалы ел-жұртының, Қолы бар байлауында шештірмеген..Әскер үшін бала жинап бересің деген елдің бала орнына мал бермек болғаны, ұлықтың оны тыңдамай елді тізімдегені, елдің Ұзақ батырға арқа сүйегені айтылады. Ұзақ ел атынан ұлыққа айтар сөзін айтады..Ұлыққа Ұзақ сөйледі, Сөйлегенде бүй деді: Қазақ соғыс көрген жоқ,.Бермеймін солдат мен – деді. Қарусыз жасты жауға айдап, Ұлықбысың сен – деді..Берсең – бала өледі, Бермесең – шал өледі. Бала өлгенше – шал өлсін, Осылай шешті ел – деді.
Бермеді десең, өзің біл,.Құрбанға шалды шал – деді..Ұлық бұған Көкбай, оязға айт деп Қарақол жібереді. Көдек ақын Ұзақ пен Жәмеңке бас болып Қарақол барғаны, онда да ел қамы басты назарда болғаны баяндалады..Сұрағына ұлықтың, Ұзақ батыр көнбеді. Қазақ соғыс көрген жоқ,.Бастапқы сөзім сол – деді. Сойыс малдан жәрдем ал, Ел шешімі жөн – деді..Мал баққан қазақтың айдауда жүрмесін көзі көрді дейді. Ақыры бірін қоймай қыруға бұйрық берілгені баяндалады.
Ел жақсысын қамап, қойдай қырғаны, шарасыз халықтың мұң-зары, дәл өмірде болған сұмдық ақын жанын бітіреді..Қолда қару, қайрат жоқ, Батырларды басынды. Аласапыран айқай шу...
Алла деді, аһ ұрды....«Райымбек баба, қолда!» деп, Атын атап шақырды..Әруағы жар болып, Темір есік ашылды..Оқ тигеннің барлығы, Қаны судай шашылды..Орыс алдап-сулап әкеліп, айласын асырды деп, әрі қарай жаралы Ұзақ батырды жасырын әрекет жасаған ел адамдарының аты аталады. Бір дүнгеннің үйіне апарып, жарасын емдетпек болғандары, Ұзақтың арыздасып айтқан әңгімесі баяндалып жалғасқан дастан ел басына түскен ауыртпалық, бұлт үйірілген қаралы күндердің ақиқатын жан сыздатар шынайылықпен суреттеп, баяндайды.
Ұзақтың ақылымен иесіз қалған елмен кеңесуге Тұрлықожа мен Әубәкір қоштасып жүріп кетеді..Қашып кеткендерін түрме бастықтары біліп қалып, тағы дүбілу, дүрбелең шығады..Ал, мәлімет алыңдар, Дүңгенде жатқан Ұзақтан. Кешкі сағат сегізде,.Қас қарайып күн батқан. Бәрін түгел қырдық деп, Хабар келді солдаттан.
Бастық санап өлікті,.«Тексергін» – деп тіл қатқан..Бір нәрсені сезгендей ниеті жаман ант атқан. Тұрлықожа, Ұзақтың Өлігін іздеп жан-жақтан..«Сүйегі қайда, әкел» – деп, Түрмені түгел ақтартқан. Таппаған соң үшеуін, Қайтадан бұйрық тарқатқан..Жоқ адамды іздеп, тауып бергенге сыйлық бар деп жар салғанда, дүнген опасыз болып шығып, пұлға арбалып қалады..Ұстап берді Ұзақты, Дәмелі боп олжадан. Қайтып мұсылман дерсің.
Бұта құрлы болмаған..Тегі, түбі белгісіз, Не күтесің енді одан..Батыр қолға түседі. Ұзақтың қоштасқан сөзі айтылады..«Жеткіншегім аман бол, Тілегім осы Алладан..Халықта жастар бар болсын, Елін-жұртын қорғаған..Құрбандықпын сендерге, Бұйыртқаны сол маған. Деп жүріңдер қашан да, Арманда өткен ерлер бар.
Қош-қош елім аман бол, Арманда кеткен ерлер бар..Жоқтаусыз кетпес жерлер бар»..Он алтының ауыр зардабын көзімен көрген Көдек ақын бар жайды сүйек сырқыратар ауыр шындығымен өлең еткен. Жұрттың жәрмеңкені талағаны, от қойып өртегені, Қытай кетіп құтыламыз десіп қауқылдасқаны.
Арғы жақты да, бергі беттің де жағдайын көзбен көрген ақын Көдек бұл тұстағы ахуалға қатысты былай деп баяндап өтеді..Ел іші ырың, шулы еді, Ішкені ірің, у ме еді..Ессіздер сезбей ештеңе, Естінің болды білгені. Басында бүтін үйі жоқ, Ел көтерді іргені..Қытай ауып кетем деп, Ыржаңдасып күлгені. Баласын қорып әр үйде, Көш-көшпенен гуледі.
Мұртынан күліп қалмақтар, Тұрғанын тосып білмеді..Жұртты тоқтатып Тұрлықожа ақыл айтады. Қытайға ел болмайсың, қашпа Албан, қалмақтан дүре жегенше, өз жеріңде өл дейді.
Қазақ қор болды, амалы таусылып, орыспен соғыспақ болды деп баяндайды ақын бұл кездегі шарасыз ел күйін..Қашып кеткен ел Қытайда да оңбайды. Қалмақ, сібе тонап, әбден қажыған екен..Шөлдеп қаңсып барған жұрт, Баспанасыз шер кеуде..Киер киім, тамақ жоқ, Еңсесі түсті бір демде. Сөйледі деп сөкпе жұрт, Талқан, ұнға қыз берді.
Он алтының соңында, Өстіп тұрмыс өзгерді.
Беу, дүние, осындай,.Босқындықты көз көрді» [1, 232]..Сәбит Мұқанов «ХХ ғасырдағы қазақ әдебиеті» еңбегінде Мұхтар Әуезовтің «Қилы заманына» арнайы тоқталады. Повестің жазылу, жарық көру мерзімі хабарланып, әрі қарай мазмұны баяндалған..«Бұрынғы Жетісу облысы Жаркент уезіне қарайтын Алатаудың бір саласындағы Албан дейтін елдің жайлауда отырған кезінде, 1916 жылы қазақтан майданға қара жұмысқа жігіт алу туралы патша үкіметінің жарлығы шығады. Осы кезде Албан елінің жайлауының қақ ортасынан ашылған Жетісудағы атақты «Қарқара» жәрмеңкесі жүріп жатады..Жарлық ең алдымен жәрмеңкеде тұрған приставқа келеді. Бұрын қазақты сүліктей сорып, параға сүйеніп қалған пристав (ақ желке) өзімен жемтіктес Плотников деген уряднигін шақырып алып, келген жарлықты оқиды да, екеуі оңай олжа табылды деп іштерінен қуанып, жарлықты естіртпек үшін ертеңіне болыстарды жинамақ болады..Болыстардың бәрі жәрмеңкеден табылады. Ертеңіне жиылыс болып пристав жарлықты естіртеді.
Болыстардың ішінде, Рахымбай дейтін приставтың тілектесі бір қу болыс бұл жарлыққа ішінен қуанады да, өзгелері төбесіне жай түскендей тұнжырап, қабақтарын қарс жауып үндемейді.
Жалғыз-ақ Әубәкір дейтін болыс «біз жарлықты жариялаймыз, бірақ ел бұған көнбейді» десе, пристав сен бүйдеп отырғанда ел не демейді.
Сөзді қой да, жігіт жина! деп тұжырып тастайды» [2, 335]..Мұхтар Әуезов ел жақсыларының мал беріп, адамымызды алып қаламыз деген ұйғарымын айтады. Бұл факт Көдектің «Үркін» дастанында да айтылған...Әдебиеттер.