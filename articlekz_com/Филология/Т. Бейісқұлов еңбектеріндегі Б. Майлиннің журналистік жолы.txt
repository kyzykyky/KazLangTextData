Аннотация. Т.
Ә.
Бейісқұловтың публицистикалық шығармашылық еңбегі ел-жұртқа, әдеби ортаға кеңінен танымал.
«Білімдар тірілтеді ақиқатты, негізі шын әділет ұстар қатты»/Баласағұни/ демекші өмірін зерттеуге, ақиқатты ашуға арнаған Тоқтар Бейісқұлов өзінің еңбегінің арқасында көптеген жұмбақ заттың басын ашып, өз мақсатына жете білген тұлға.
Оның Б.Майлин шығармашылығын зерттеуде ең басты еңбегі арысымыздың публицистикалық қызметіне нұр төккені болып табылады.
Тоқтар Бейісқұлов Бейімбет Майлиннің қазақ журналистикасының негізін қалап, баспасөз ұйымдастырушысы болып, оның дамып, өркен жаюына зор еңбек сіңірген, тамаша шығармалар қалдырған шебер жазушы,талантты да тағанды журналист ретінде танытады.
Тоқтар Бейісқұлов Б.Майлиннің баспасөз саласында еңбек еткен жылдар анықтап, осы салада атқарған қызметінің жемісі қандай болғандығына дейін саралап берген.
Бұнымен зерттеуін тоқтатпай Б.Майлин мақалаларын ой елігінен өткізіп, қазақ публицистикасындағы орнын анықтаған..Туған жұртымыздың майталман жазушысы болып табылатын Б.Майлин шығармашылығы мен өмірін зерттеуіне Т.Бейісқұлов 1966 жылы жарық көрген «Б.Майлин творчествосы» атты Т.Нұртазиннің еңбегіне қызығушылығы себепкер болғанын кейіннен еске алады. Осы ауқымы кең, әлеуметтік маңызы зор мәселені өз қолына алып, зерттеуге бел буады.
Бейімбет Майлин жөніндегі зерттеу жұмысына Тоқтар Бейісқұлов 1970 жылдан ден қоя бастайды..Тоқтар Бейісқұловтың Темірғали Нұртазинмен кездесуінің нәтижесі Бейімбет Майлиннің журналист-публицист ретіндегі өнегелі ісі, редакциялардағы қажымас қызметі әлі зерттелмей жатқан тың мәселе екендігіне көзіңізді жеткізеді. Енді ол осы ауқымы кең, әлеуметтік маңызы зор мәселені өз қолына алып, зерттеуге бел буады.
Демек, Бейімбет Майлин жөніндегі зерттеу жұмысына Тоқтар Бейісқұлов 1970 жылдан ден қоя бастайды..«Білімдінің сөзін тыңда, айтқанын үйреніске асыр» /М.Қашқари/ демекші, үлкен ғалым Т.Нұртазиннің сөзі қамшы болып, ол Б.Майлин жайында өзінің ең бірінші мақаласын ғылыми жинаққа ұсынады. Ол мақаласы Қазақ КСР Жоғары және орта арнаулы білім министрлігі жанынан шығатын аспиранттар мен ізденушілер жинағына басылып шығады.
Мақаланың көлемі 20 бет.
Темірғали Нұртазин Тоқтардың алғашқы ізденісіне мынадай резюме жазыпты: «Работа изобилует свежими, ценными данными»/1,6 б/. Мұндай баға зерттеушілік жұмысқа енді ден қойған Тоқтар Бейісқұловты одан әрі қанаттандырады..Публицист Тоқтар Бейісқұлов сол бір Бейімбеттану тұңғиығына сүңгіп, тапқан інжу-маржандарын оқырманына сыйға тартумен қырық жылдай айналасып келеді. Қазақ кеңес әдебиетінің ірге тасын қалаған ірі ақын, іргелі прозаик және драматург Бейімбет Майлиннің өмір жолы, шығармашылығын үзбей зерттеп жүрген ғалымдардың қатары сирек.
Ал, Бейімбет әлемі дегеніңіз – қатпары қалың, тынысы берік тылсым дүние.
Бұл саладағы ең ірі тұлға,Бейімбет танудың қолбасшысы Тоқтар Бейісқұловтың шығармашылық ортада сөзі өтімді болуының осындай заңдылығы бар..Тоқтар Бейісқұлов еңбектеріне үңілгенде біз Бейімбет Майлиннің журналистік қызметінің бастамасы әлі де даулы мәселе екенін байыптаймыз. Тоқтар Бейісқұловтың пікірінше, Б.Майлиннің журналистік жолы 1913 жылдан басталады.
Б.Майлин сол уақыттағы беделді «Айқап» журналымен «Қазақ» гезетін үзбей оқыған. Газет, журнал мақалаларынан ол қазақ елінің хал-ахуалын, тіршілігін, шаруашылығын қалың қазақты өнер-білімге, мәдениетке, басқа елдің әдебитетінен үлгі алуға шақырған прогресшіл-демократиялық ізгі ниетті ойларын оқып, жаны жадыраған.
Сауатты мақалалар оны үлкен ойларға жетелеп, енді мұндай публицистикалық басылымдардың оқырманы ғана емес, оның авторы болуды армандаған Б.Майлин өз дегеніне жетеді.
Сөйтіп, 1913 жылы «Айқап» журналының 15 санында ең бірінші мақаласы жарық көреді.
Тоқтар Бейісқұлов «Қазақ» газетінде Б.Майлиннің өлеңдері, мақалалары жарық көріп тұратындығын бізге анықтап берді /1,12/..1914-1916 жылдары Бейімбет Уфадағы жоғары білім беретін «Ғалия» медресесі қабырғасында оқып жүріп «Садақ» атты қолжазба әдеби журналын шығаруға ат салысып, оның редакторы болады. Бұл журнал бетінде Б.Майлиннің білгілі «Шұға» повесі жарық көреді /1,12/. Міне, осылайша бабымен баспасөз беттерінде жарық көре бастаған туындыларының арқасында Б.Майлиннің жазушылық қабілеті шыңдала береді.
Ауыл жағдайы, ауылдағы кедей тұрмысы Б.Майлиннің басты тақырыбы боп қалады.
Оның 1922 жылы «Қызыл Қазақстан» журналының 12 санында «Кедейге», ал 1927 жылы «Еңбекші қазақ» газетінде «Ұлы күні, ұлы тілек» атты жұртты еңбекке үндеген топтама өлеңдері жарық көреді.
Бұлар өз кезегінде Б.Майлиннің есімі күллі елге танымал болуына жол ашады..Тоқтар Бейісқұлов Бейімбет Майлиннің журналистік еңбек жолы 1922-1923 жылдары «Еңбекші қазақ» газетінен басталады деген шешім жасайды. Бірақ бұл дерекке байланысты көптеген даулы мәселелер бар.
Б.Майлин шығармашылығы жайлы үлкен ізденіске барған профессор Темірғали Нұртазин «Бейімбет Майлин творчествосы» атты монографиясында: «Өлкенің орталығы болған Орынбор қаласында «Еңбекші қазақ» газеті шығып жататын.
Газет редакторы Сәкен Сейфуллин арнайы шақыртыпты. Орынборға аттанған Бейімбет «Еңбекші қазақ» газетінде 1922 жылдың тамыз айынан 1923 жылдың июль айына дейін жұмыс істейді».
/4, 20 б/-деп жазады.
Ғалымның пікірінше, 1923-1925 жылдар аралығында «Ауыл» газетінде еңбек еткен Бейімбет Майлин 19251927 жылдары «Еңбекші қазақта» істейді де, кейін «Ауыл тілі» газетіне редактордың орынбасары болып ауысады.
Осы екі газетте қызмет атқарған жылдары төңірегінде Т.Нұртазин: «Редакторлар жоқ уақытта өзі редактор болып отырды» /4,21 б/ деп көрсетеді..Ал Б.Майлин шығармашылығын жан-жақты қарастырған Бейсенғали Наурызбаев: «Б.Майлиннің «Ауыл», «Ауыл тілі», «Еңбекші қазақ» газеттерінде бірсыпыра уақыт әдеби қызметкер міндетін атқарғаны мәлім», деп айтады /5, 178 б/..Профессор Сейділда Ордалиев: «Б.Майлин 1925-1927 жылдары «Еңбекші қазақ» газетінің жауапты секретары болып істейді» /6,11б/,деп тағы да бір тың деректерін береді..«Егемен Қазақстан» газетінің тарихына арналып 1990 жылы жарық көрген С.Қ.Қозыбаев пен Ж.Бекболатовтың «Өмір айнасы» атты кітапшасында Б.Майлин редакторлар қатарында көрсетілмейді. Сондай-ақ жазушы жайындағы сан алуан естеліктерді жинақтаған «Би аға» кітабында да Бейімбет Майлиннің «Еңбекші қазақ» газетінде редактор болып істегендігі туралы ешқандай мәлімет жоқ..Бейімбеттануға еңбегі сіңген тағы бір ғалым С.Байменшин Бейімбеттің 1925 жылы Қостанайдан Орынборға қандай қызметке келгендігі жөнінде мына екі пікірге жүгіну қажеттігіне ден қойдырады:.Қызмет еткен жылдары.Газет-журнал атаулары.Баспасөзде қызмет еткен лауазымдары.1.2.3.1914-1916 жылдары.«Садақ» (қолжазба журнал).Редактор.1922-1923 жылдары.«Еңбекші қазақ» газеті.Қызметкер.1923-1925 жылдары.«Ауыл» газеті.Жауапты хатшы, редактордың орынбасары.1925 жылы.«Еңбекші қазақ» газеті.Қызметкер.1929жылы.«Әйел теңдігі» журналы.Редколлегия мүшесі.1928-1931 жылдары.«Жаңа әдебиет».Алқа мүшесі, содан 1931 жылдан бастап жауапты редактор.1928-1931жылдары.Қазақстан мемлекеттік баспасы.Редактор.1932-1933жылдары.«Әдебиет майданын» журналы.Редколлегия мүшесі, 6 санында жауапты редактор.1932-1934жылдары.«Социалды Қазақстан».Қызметкер.1934 жылы.Қазақтың көркем әдебиеті баспасы.Директор/басшы/..Б.Майлиннің баспасөз бетінде істей бастауы 1922 жылдан басталғанымен, журналистік қызметі одан анағұрлым еретерек басталған. Оны Тоқтар Бейісқұлов былайша байыптаған 1932 жылы республикамызда Б.Майлин шығармашылығының 20 жылдығы тойланады, яғни, көп қырлы таланттың қаламгерлік қызметі 1912 жылдан басталады деген сөз..Тоқтар Бейісқұловтың зерттеу еңбектеріне сүйенсек, Б.Майлиннің публицистикалық мақалалары мен хат-хабарлары «Айқап», «Жас қазақ», «Жас қайрат», «Жаңа мектеп», «Кедей айнасы», «Әйел теңдігі», «Жаршы», «Жаңа әдебиет», «Әдебиет майданы және «Пионер», «Ауыл мұғалімі» журналдарында, демек, ұзын саны 19 басылымда жарияланып отырған. Жоғарыда аты аталған газет-журналдардың көбінде редколлегия мүшесі болып басылымдардың саналы шығуына, оқырмандар үздігіп күтетіндей басылым болуына Б.Майлин бар қабілетін аямаған..Тоқтар Бейісқұлов қазақ публицистикасына айтарлықтай әсер еткен Б.Майлин мақалаларын алты салаға бөліп қарастырады..Мұнан шығатын қорытынды, Тоқтар Бейісқұлов Б.Майлиннің баспасөз саласында еңбек еткен жылдары, уақыт, заман талабына орай халқына сіңірген еңбегінің жемісі қандай болғандығын саралап берген. Қазақ журналистикасы қалыптаса қоймаған ауыр жылдарды басынан кеше жүріп, тақырға тау тұрғызып, жоқтан бар жасаған, барды кемеліне келтіре дамытуға аянбай тер төккен еңбектері болған.
Тоқтар Бейісқұлов өз зерттеулерінде жанжақты байыптап берген Б.Майлиннің қазақ журналистикасының бесігін тербетіп, ұланқайыр үлес қосып, оның ұлы жазушы болуына тигізген шарапатын да, тап басып таныта алған...Әдебеттер:.