Қожа Ахмет Ясауидің қазақ мəдениетіндегі орны өлшеусіз. Ұлттық дүниетанымымыздың қалыптасуында Ясаудің хал-хикмет ілімі жетекші рөл атқарған болса, оның «Диуани хикмет» жинағы осы ілімді таратудағы ең басты құрал болды.
Сондықтан да ол халық арасында киеқасиеті күшті, қымбат рухани қазына ретінде қастерленіп келді.
«Диуани хикмет» қазақтар арасында жазбаша да, ауызша да тарады.
Əйтсе де соңғысы басымырақ болды.
Əрбір отбасындағы жандардың хикметтерді белгілі дəрежеде жатқа білуі Қожа Ахмет Ясауидің халық жүрегінің төрінен орын алуына жол ашты.
Жатқа айтылу нəтижесінде Ясауи хикметтері фольклорлық шығармаларға зор ықпал етті.
Соның жарқын мысалын қазақ жоқтауларынан көруге болады..Жоқтау – көнеден келе жатқан фольклорлық жанр. Оған Білге қаған, Күлтегін ескерткіштері жəне Махмұт Қашқари «Сөздігіндегі» Алып Ер Тоңаны (Афрасиаб) жоқтау куə бола алады.
А.Байтұрсынұлының 1926 жылы Мəскеуде бастырған «23 жоқтау» жинағында қамтылған шығармалар өзінің дүниеге келген дəуірі жөнінен бес жүз жылдай уақытты қамтиды.
Бұл – аталмыш туындылардың халықтың рухани қажеттілігін əрдайым қанағаттандырып келгендігінің жəне ислам құндылықтарымен біте қайнасып кеткендігінің дəлелі.
Академик Ə.Марғұлан:.«Жоқтау – Орхон жазуларының түбегейлі аялғысы [1], – дейді. Түркі халықтарының өмірінде маңызды рөл атқарған жоқтаулардың Ясауи шығармашылығына тигізген ықпалы да жоқ емес..Қазақ мəдениеті мен өнеріне күшті əсер еткен Ясауи хикметтерінің жоқтау сияқты көне фольклорлық жанрлардың соны мазмұн табуына септігі тигені анық. Сол себепті сопылық жолға тəн таным мен түсінік қазақ жоқтауларынан да байқалады.
Кеңестік дəуірде жоқтау өлеңдерін ислам қағидаларына қайшылық ретінде, яғни тағдырға қарсылық ретінде көсетуге тырушылық ғылыми əдебиеттерден кең орын алды.
Бұл жөнсіз қисын еді.
Өйткені жоқтаулардан тағдырға қарсылық емес, керісінше, тағдырға мойынсұну, өлімнің хақ екенін мойындау мазмұны басты орын алған.
Жоқтаудың ең басты мақсатының бірі – дүниеден өткен қайраткердің жақсы істерін мақтау, дəріптеу, көпке үлгі ету..Бұл – лайықсыз адамды дəріптеп, шындықты бұрмалау емес. Жоқтау кез келген адамға айтылмаған, елге еңбегі сіңген, халық сүйген адамдарға арналған.
Оны белгілі ақындар шығарған.
Халық шығармашылығының білгірлері А.Байтұрсынұлы [2], Х.Досмұхамедұлы [3] сияқты ғалымдар осылай дейді.
Елге үлгі тұтуға лайықты жандарды дəріптеу ислам қағидаларына ешқашан қайшы келмейді, қайта бұл – дінді дұрыс түсінуден шыққан ізгі іс.
Құранның.«Зұха» (93) сүресінің 11-аятында «Раббыңның берген нығметін жарияла, білдір», делінеді. Діни көзқарас бойынша, халыққа тура жол көрсетуші тұлғалар да – адамзат баласына Жаратушы тарапынан берілген ең үлкен сый.
Сондықтан пайғамбарды мақтау, дəріптеу, оның ісін үлгі етіп, тарату, оған салауат айту – Құран аяттарынан туындайтын шын мұсылманның міндеті.
Қожа Ахмет Ясауи де бірнеше хикметін Мұхаммед (с.ғ.с.) пайғамбарды мадақтауға арнаған.
Айталық, Стамбул басылымындағы.«Диуани хикметтің» 20, 21, 23, 51, хикметтері тек қана пайғамбарды мақтап-дəріптеуге арналған. Пайғамбар жолымен жүргендер ғана халықтың сүйіктісіне айнала алады.
Сол себепті халық жырларында, жоқтауларда дəріптелетін тұлғалар Мұхаммед (с.ғ.с.) пайғамбар мен оның жолын қуушылардың ізбасары ретінде көрсетіледі.
Бұдабай ақын шығарған Əйеке болысты жоқтауда:.Қайратың болды, көкежан, Үрістем менен Дастандай. Сақилығың бар еді.Баязат пен Бостандай. Үммəтке белді байладың Құданың шері арыстандай.
Əділдігің бар еді.Əзіреті Омар, Оспандай. Үлгіменен сөз айттың.Тəпсірден шыққан дастандай [4], –.деп жырланады, елге пайдалы қызмет еткен жан пайғамбар, сахаба, əулиелер ісін жалғастырушы ретінде көрсетіледі. Жоқтаулардағы мұндай жандарды дəріптеу – пайғамбарды (с.ғ.с.) мақтаудан, оның ісін үлгі етуден бастау алатын дəстүр..«Диуани хикметтегі» мақтаулар мен қазақ фольклорындағы жоқтаулардың арасында осындай туыстық бар. Ал қазақ фольклорындағы мақтаулар хикметтермен тек тақырыптық тұрғыда ғана емес, образдық жағынан да байланысады. Мақтау, мадақ мазмұндағы хикметтерді Ясауи шəкірттері де жалғастырды.
Олар Қожа Ахмет Ясауидің пайғамбарды мақтаған ізімен өз ұстаздарын дəріптеді.
Бұған Сүлеймен Бақырғани шығарған деп айтылып жүрген хикметті мысал етуге болады..Ысқақ баба ұрығы Ибраһим шайхы құлыны, Машайықтар ұлығы –.Шайхы Ахмет Иассауи [5], –.деп басталатын бұл хикметтің ізгілікті дəріптеуді, оны көпке үлгі етуді дəстүрге айналдырудағы маңызы зор болды..Қазақ ауыз əдебиеті мен фольклорындағы мақтаулардың жоқтаумен тамырластығы айқын. Фольклортанушы Е.Тұрсынов мадақ өлеңдерін жоқтаулардан да бұрын туған деп көрсетіп, ол екеуінің шығу негізі бір екенін айтқан.
Ол өлген адамды еске алуға арналған көне ырымдық əрекеттерде аруақтың көңілін көтеру мақсаты барлығына назар аудара келіп, «Осыған қарағанда, аруақтарға арнап айтылған өлеңдер жоқтау түрінде емес, мадақтау түрінде айтылған болса керек» [6] – дейді.
Мақтауларда да жоқтаулардағыдай дəріптелуші тұлғаның халыққа, елге сіңірген еңбегі басты орында жырланады..Жоқтауларда өмірдің өткіншілігі, рухтың өлмейтіндігі, əулиелердің шарапаты сияқты хикметтерде бар сопылық танымға тəн түсінік түрлері өте көп кездеседі. Сопылық жол дағы жүрек тазалығы да айтылады.
Мысалы, Ысмайылды жоқтаудағы:.Кешегі менің бекзатым Бесінде мектеп оқыған. Алтыда ақыл тоқыған, Жетісіне келгенде, Жетпіс жерден діл сұрап,.Құдықтай көзін шұқыған [4,60], –.деген жолдардан жүрек тазалығымен айналысқан Ясауи жолының өкілін танимыз (фольклорлық шығармалардағы «діл» сөзі «жүрек» ұғымын береді). Жоқтауларда Қожа Ахмет Ясауидің:.«Иер устида улмас бурун тирик улдим» [7],.«Улмас бурун жан бермакни дардин тарттым» [7,148], «Ғашиқларни суннати дур тирик улмак» [7,172], – дегеніндей, «өлмей тұрып өлу» деп айтылатын сопылық жолға тəн қасиет те айқын жырланады. Осы жоқтаудағы:.Бұрынғы өткен пайғамбар –.Бəрі өлімге болды тəн, Бір кісіге жарасар.Өлімге де қылған сəн [4,63], –деген жолдар – осының дəлелі. Бұл жерде өлімнің не екенін тірі кезінде біліп, оны қуанышпен, салтанатпен қарсы алған адамның бейнесі бар.
Жоқтаулардағы сабырға шақыру, өліге иман тілеу де сопылық жолдағы дəстүрлерден туындайды..Кеңестік идеология исламға жат етіп көрсетуге тырысқан жоқтауларда, керісінше, ислам құндылықтарының ең маңызды тұстары, сопылық ілімге тəн барлық шарттар мен ұстанымдар үлгі етіледі. Мысалы, Шоқанға арналған жоқтауда Ясауи айтатын «топырақ болу», яғни елдің табанында жататын топырақ сипатты кішіпейілдік пен нəжіс төксе де, гүл өсіріп беретін топыраққа тəн жомарттық қасиеті былай дəріптеледі:.Адалдан жиған теңгені, Ақ көңіл, ашық пенде еді. Мен ақсүйек екем деп, Елге айтып көрмеді [4,51]..Ғаріпке болысу, жетім-жесірді жебеу – Ясауи хикметтерінде көп айтылатын өнегенің бірі. Жетім, пақырларға болысу Мұхаммед (с.ғ.с.) пайғамбардың сүйікті ісі екеніне Қожа Ахмет Ясауи айрықша назар аударады.
Ол пайғамбардың бұл ісін «Ғариб, фақир, иетимларни башин сылаб», «Ғариб, фақир, иетимларни Расул сурди» [7,129], «Иетим, фақир, ғарибға саһауатлығ Мухаммад» [7,174], «Мухаммад айтдилар: һар ким иетимдур, Билиңлар: ол мени хас умматимдур» [7,209] – деп дəріптейді.
Өзі де: «Ғақил ирсаң ғарибларни куңлин аула» [7,129], «Ғариб, фақир, иетимларни қылғыл шадман» [7,131],.«Иеимни курсаңиз ағиртмаңизлар, Ғарибни курсаңиз дағ етмаңизлар» [7,209], – дейді. Аталмыш жоқтауда бұл идеяны.Немересі ер Шыңғыс Билікті істі қалапты. Қызыр Ілияс жар болып, Сұлтан болды талапты.
Ғаріпке Шыңғыс болысқан,.Билік айтып толысқан [4,51-52], –.деп береді. Бұл – халыққа пана болумен қатар дəріптелетін жақсылық.
Əйекені жоқтаудағы:.Айналайын, көкежан, Қараның болдың ханындай. Қарайғанды ықтаттың Қамысқа түскен жалындай.
Орта жүздің көркі едің, Қоңыраулы бұйра нарындай.
Ағайында жинадың.Алпыс үйлі арғынды-ай! Орынды болдың орасан Мыңжылқының тауындай! Көпке пайдаң көп тиді Көктемдегі жауындай [4,67-68], – деген жолдардан осыны танимыз..Жоқтаудың соңы əрдайым дұғамен, қайтыс болған адамға иман тілеумен аяқталып отырады..«Өлі риза болмай, тірі жарымайды» деген мақал мазмұнынан аңғарылатын екі дүниенің тұтастығы туралы хал іліміне тəн көзқарас – жоқтаулардың негізгі өзегі. Осы дүниетаным белгісі əулиелер шарапаты, аруақтың қолдауы жайындағы жыр жолдарында барынша ашыла түседі..Ысмайыл Арыстанбекұлына арналған жоқтаудағы:.Жеңіл де болсын сұрағың, Əулие, пірлер медет қып, Бейіште болсын тұрағың [4,59], –.деген сөздер өткенге деген құрметтің, тарихты қадірлеудің белгісіндей көрінеді. Бұл шығармаларда əр тыныста Алланы еске алудың, дүние ісінің өзін Жаратушы ризашылығы, халықтың игілігі үшін атқарудың, сөйленген сөз бен атқарылған əрбір əрекетті құлшылыққа айналдырып жіберудің үлгісі де бар.
Мұндағы елшілдік мазмұн оны батырлық жырлармен туыстастырады.
М.Əуезов қаһармандық жырлардың көбін жоқтаулардан шыққан деп дəлелдейді [8].
Жоқтауды ұлт зиялыларының көп зерттеуі, жариялауы да тегін емес.
Мұнда Ясауи іліміне тəн құндылықтар мол..Қожа Ахмет Ясауидің өзі де көне жоқтаулардағы көркемдік дəстүрлерді пайдаланғандығын аңғауға болады. Мұхаммед (с.ғ.с.) пайғамбарды мақтаған 51 хикметіндегі: «Бабасини атасы ирди Һашим, Ешитканда ақадур кузда иашим» [7,207], төрт шардиярдың бірі – Омарға арнаған 53 хикметіндегі: «Мискин Ахмад, жоқтау айту кезіндегі іс-əрекетті көзге елестетеді. «Боздағым» жинағын құрастырушы Т.Арынов осы жинаққа жазған «Өлгендер туралы өлмес мұралар» атты алғысөзінде бұл туралы:.«Сонау көне замандарда, бергі көне түркі кезінің өзінде (V-VІІІ ғ.) түркі тайпалары өлген адамға қатты қайғырып, «өлген адамның тумалары шашын жұлып, бетін тырнап, құлағын кесіп, өздерін қорлайтын» əдет болған.
Оның мəнісі:.«Өлген жақсы адамның артында қалып, онсыз сүрген өмірде не мəн бар?» – деп қараудан шыққан» [4,12], – дейді.
Қожа Ахмет Ясауидің осы іс-əрекеттерді салқынқандылықпен бейнелеуі оның бұған қалыпты жағдай ретінде қарағанын жəне көне дəстүрлерді құрметтегенін білдіреді..Осы айтылған мəселелердің бəрі Ясауи хикметтерінің қазақ жоқтауларымен мазмұндық жəне образдық тұрғыдағы тығыз байланыстылығын танытады. Бұл ақиқат жоқтауларға қатысты кеңестік идеология қалыптастырған көзқарастың қазіргі кезде ескіргендігін ескертіп, оны ғылыми негізде қайта қараудың қажеттілігін күн тəртібіне қойып отыр..қылғыл иад, қылғыл ғажизиңни бунияд, Шаяд.рухы қылғай шад, ғадалатлиғ Ғумар дур» [7,211], – деген жолдардан жəне Əзіреті Əлиге арналған 55-хикметіндегі: «Рахмет қылғай Бир уа Бар, һар не қылса ерки бар, Қожа Ахмадга мадаткар шер худа Ғали дур» [7,213], – деген жолдардан қазақ жоқтауларында бар дəстүр ізін байқаймыз. Бұл жолдардың алғашқысынан дүниеден өткен адамға қатысты өз қайғысын білдіруді, кейінгі екеуінен жоқтау соңының жұбатуға ұластырып, өз-өзіне басу айту мен дұға-тілек бағыштауды аңғарамыз.
Бұның бəрі – қазақ жоқтауларында бар сипаттар..Ясауи хикметтерінде тікелей жоқтаумен байланысты туған образдар да бар. Мысалы, Қазан басылымындағы 67 хикметінде «Күні-түні тынбай бір сəт жоқтау айтты» [9], – деп, жоқтау айту дəстүріне тағдырға қарсылық ретінде шошына қарамағандығын көрсетеді.
Ол:.Аналары дал болып қалды қайран, Гүр жүздері запырандай сарғайған,.Уай, құлыным, ботам, деумен ах ұрған,.Жаға жыртып, шаштарын жұлды, көргін [9,129], –.деп те жырлайды. Бұл сурет көне замандағы..