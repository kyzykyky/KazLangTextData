Бастауыш пен баяндауыш сөйлемнің негізі — предикативтілікті құрайтындықтан, салғастырмалы зерттеулер үшін тұрлаулы мүшелердің жасалу жолдарындағы ұқсастықтар мен айырмашылықты айқындап алу да маңызды мəселелердің бірі болып табылады..«Жалпы алғанда, бастауыш бола алмайтын сөз жоқ.
Белгілі жағдайда (субстантивтеніп қолданылғанда) тіпті өз алдына сөйлем мүшесі болмайды дейтін шылау сөздер де, сөз емес, сөз құрау үшін жұмсалатын жеке дыбыстар да сөйлемде бастауыштық қызметте жұмсалуы мүмкін» [1].
Қазақ ғалымдарының бұл пікірін монғол тіліне де қатысты айтуға болады.
Ал бастауыштарды танытатын айырым белгілері — грамматикалық тұлғалардында біраз ұқсастықтар мен айырмашылықтар байқалады..Салғастырылып отырған тілдерде бастауыштың қызметін атқаратын сөздер атау септігінің тұлғасында да, көптік, тəуелдік қалпында да бастауыш бола алады.
Бірақ монғол тілінің жай сөйлемдері, сабақтас құрмалас сөйлемнің мүше сөйлемдерінде бастауыштың негізгі тұлғасы атау септігі болғанымен, мағыналық субъект грамматикада бастауыш ретінде көрінгенде, атау септігінің тұлғасынан ауытқып, харьяалах (ілік), заах (табыс), гарах (шығыс), үйлдэх (қимыл) септіктерімен де тұлғаланады.
Қазақ тілінің деректерінде де: «Бастауыштар кейде формаланбаған ілік септігінде де айтылады; ондай ілік септікті бастауышы бар сөйлемнің баяндауышы тəуелдік жалғаулы сөз күрделі баяндауыштың құрамында болып келетін» [2] жағдайлар кездеседі.
Бұл құбылысты проф.
М.Балақаев «субъектінің активтенуі» деп атағаны белгілі жəне осы пікір қазақ тіл білімінде ғана емес, түркітану ғылымында орнықты..Қазақ, монғол тілдерінде бастауыштардың грамматикалық берілу жолдарын салғастырып көрейік..Сондай-ақ қазақ тілінде қомсыну мəнді демеулік «екеш»-пен күрделеніп берілетін бастауыштар монғол тілінде сөйлем семантикасына сай «тэр ч байтугай...» (ол түгіл), «...байтугай» (...түгіл) деген сөздермен беруге болады.
Ал монғол тілінде бастауышқа селбесіп қолданылатын «бээр» деген сөз бар.
Мұндай тұлға қазақ тілінде жоқ.
Бұл тұлғаны проф.
Д.Бадамдорж «іс-əрекетті орындаушыны құрметтеп айқындайтын» [4] қимыл септігінің бір тұлғасы десе, Г.Д.Санжеев: «В классическом языке подлежащее сопровождалось частицей бар (калька с тибетского языка), если оно также обозначало людей вообще...» [5; 121], — дегенді көрсетеді.
Мысалы: Чингис хаан бээр зарлиг болов (МНТ).
Шыңғыс хаған (Ø) жарлық қылды..Екі тілде де баяндауыш бастауыш білдіріп тұрған субъектіге тəн предикативтік істі, сапаны айқындап, сөйлемді ұйымдастыру, сөйлемнің түрлі функционалдық типтерін қалыптастырады.
Осыған сəйкес баяндауышқа тəн грамматикалық формалар қазақ тілінде шақтық, жақтық, модалдық форма [6] болып есептеледі.
Монғол тілінде баяндауыш бастауышпен координациялық байланысқа түсіп, жақ, шақ формаларымен жəне модаль сөз, безендіруші (бедер) сөзбен тұлғаланады [7; 148].
Қазақ тілінде сөйлемнің бас мүшелері қиыса байланысса, монғол тілінде баяндауыш бастауышпен тең қатынастағы мүше, олардың арасындағы байланыс салалас байланыстың бір түрі — координациялық байланыс жəне баяндауыш бастауыштың формасына қарай тұлғаланып, жақтық қатынасқа түспейді, баяндауыштың жақтық қатынасы тек бұйрықты сөйлемдерде ғана көрінеді.
Басқаша айтқанда, монғол тілінің бұйрық-тілек рай формалары жақтық тұлғада қалыптасқан.
Дегенмен халха монғол тілінен басқа да монғол тілдерінде, дəлірек айтсақ, «глаголы в бурятском языке, употребляясь в предложении в качестве сказуемого, зависят от имени-подлежащего, в силу чего могут далеко не всегда, но все же согласовываться во мн.числе с подлежащим» [8].
Қазақ тілінің деректерімен салғастыра зерттеп отырған тіліміз — қазіргі Монғолияның əдеби тілі — халха диалектісінде жақтық, сандық қиысу болмағанымен, «бурят, ойрат диалектілерінде ерекше жақтық —предикаттық шылау», [5; 120] ал монгор, баоань тілдерінде І-жақта -і, ІІ, ІІІ — -а тұлғалы жақ көрсеткіштері бар [9] екендігі монғолтанушылар еңбектерінде айтылған..Қазақ, монғол тілдерінде баяндауыш шақ катеориясымен тығыз байланысты жасалады.
Қазақ тілінде шақтық мəнді аңғартатын дара баяндауыштар осы шақта қалып етістіктерінің, жедел өткен шақта -ды, бұрынғы өткен шақта есімшенің -ған, көсемшенің -ып жұрнақтары, ауыспалы келер шақта көсемшенің -а, -е, -й жұрнақтарының жіктеліп келуі арқылы жасалса, монғол тілінде мұндай баяндауыштар есімшенің өткен шақ тұлғасы -сан жəне өткен шақтың -лаа, -жээ, -в, келер шақтың -на қосымшалары арқылы жасалады, бірақ жіктіктелмейді.
Мысалы: Бір барақта тұратын жігіттермін уəделестім (С.Мұқанов).
Нэг байранд суудаг залуучудтай тохиролцов (би)..Монғол тілінде қалып етістіктері болмайды.
Сондықтан осы шақты білдіру үшін жұмсалған кез келген етістікке осы шақтың -на тұлғаларының жалғануы арқылы дара немесе негізгі етістікке байна (бар) көмекші етістігінің тіркесуі арқылы күрделі түрде беріледі.
Мысалы: Эцэг нь ханцуйгаа шамлан хүү рүүгээ давшлан загнана (Ц.Лувсанцэрэн).
Əкесі жеңін түріп, ұлына қарай тап бере ұрсып жатыр..Қазақ тілінде ауыспалы өткен шақ есімшенің -атын жұрнақтары мен болжалды келер шақ есімшенің -ар, мақсатты келер шақтың -мақ жұрнақтары тиісті жақта жіктелу арқылы дара баяндауыш болса, мұндай баяндауыштар монғол тілінде алғашқысы есімшенің -даг жəне модальдік мəн беретін сан немесе байсан (болған) сөзімен тіркесу арқылы; болжалды келер шақтық баяндауыш есімшенің келер шақ тұлғасы -х жалғанып, онан соң байх (болар, шығар) көмекші етістігінің тіркесуі арқылы, мақсатты келер шақ есімшенің -х тұлғасы мен болно (болады) көмекші етістігінің тіркесуі арқылы күрделі баяндауыш түрінде беріледі.
Мысалы: Өскеменде аурухана кешендері Елбасының тапсырмасы бойынша салынбақ («Егемен Қазақстан»).
Өскеменд эмнэлгийн цогцолборууд Төрийн тэргүүний даалгавраар баригдах болно..Қазақ тілінде бұйрық райдың үш жағы, шартты райдың жіктелген түрі, қалау райдың (-ғай,-сайшы) түрлері жіктеліп, сөйлемнің тиянақты дара баяндауышы бола алады.
Монғол тілінде рай- тілек формасының 10 түрі жаққа қатысты келетін, сөйлемге бұйрық-тілекпен қатар ниет білдіру, кеңес беру, ескерту т.б.
модальділік мəн беріп тұратын арнаулы грамматикалық тұлғалардың бəрі дара баяндауыш жасай алады.
Мысалы: Тіптен күшке салғаны сезілсейші (А.Сейдімбеков).
Бүүр хүчирхэж байгаа нь мэдэгдээсэй..Қазақ тілінде -у жұрнақты қимыл есімі жатыс септігінде қолданылып, моңғол тіліндегі көсемшенің созылмалы түріне (-саар) сəйкес келіп, екі тілде де дара баяндауыш жасалады.
Мысалы: Даш амаа үдүүлсэн юм шиг шогшсоор (Л.Ч.).
Даш аузын буғызғандай шоқаңдауда.
Бірақ қазақ тілінде «кейде бір тұлғадағы қимыл есімнің өзі бірде есімді, бірде етістікті баяндауыш қызметінде жұмсалатындықтан» [10], -уда тұлғасы етістік баяндауыш қызметінде шақтық мағынада жұмсалса, монғол тілінде осы шақты білдіретін -ж/-ч көсемше тұлғасы -байна көмекші етістігінің тіркесімен күрделі баяндауыш ретінде беріледі.
Мысалы: Парламент дағдарыстан шығудың жолдарын қарастыруда (Газеттен).
Төр засаг хямралаас гарахын арга замыг хайж байна..Қазақ, монғол тілдері жалғамалы тілдер тобына жататындықтан, əлденеше етістіктердің түйдекті топ құрып, күрделі баяндауыш қызметінде жұмсалуы жиі кездеседі.
Тиянақсыз тұлғадағы негізгі етістіктің жетегінде келген бірнеше көмекші етістіктер оны мағыналық жағынан толықтырып, көбінесе олардың ең соңғысына баяндауыштың тұлғалық тұрпаты жалғанып тиянақталып тұрады.
Олар төмендегідей жағдайларда көрініс табады:.Қазақ тілінде көмекші етістік қызметінде жұмсалатын бірқатар етістіктер монғол тілінде көмекші қызметінде мүлдем қолданылмайды.
Айталық, қазақ тіліндегі бақ, қыл етістіктері арқылы жасалған күрделі баяндауыштар (айтып бақтым (хэлсээр байлаа), қайталап бақтым (давтсаар байлаа), келді қылдым (ирэхчээн боллоо) негізгі етістікке көсемше тұлғалары жалғанып, одан соң бай-, бол- көмекші етістігінің тіркесуі арқылы беріледі; яғни аталған етістіктер монғол тілінде жұрнақ түрінде ғана көрініс табады..Қазақ тілінде іс-əрекеттің, қимылдың процеске айналу алдынданғы қалпын грамматикада нақты білдіретін -ғалы, -гелі, -қалы, -келі отыр (жүр, жатыр, тұр) — аналитикалық форманттар жəне - айын, -ейін деп жүр (отыр, жатыр, тұр) формалы бұйрық рай етістікті грамматикалық форманттары синонимдес болып келеді, ал монғол тілінде бұл форманттар тек қана -х гэж байна (-у деп бар) ретінде беріледі.
Мысалы, келгелі жүр, келейін деп жүр (ирэх гэж байна), айтқалы отыр, айтайын деп жүр (хэлэх гэж байна) т.б..Монғол тілінде етістіктерді шарттастыра байланыстырып, іс-əрекеттің созылмалылығын білдіретін, қазақ тілінде жоқ көсемшенің -саар тұлғалары мен бай-, бол- көмекші етістіктерінен жасалған күрделі баяндауыштар бар.
Олар қазақ тілінде төмендегідей жолдармен беріледі: 1) қимыл есімнің -у тұлғасы көмектес, жатыс септігінде келуі жəне бол етістігінің немесе оның орнына жүретін етістікпен тіркесу арқылы; 2) көсемшенің -ып тұлғаларынан соң қал-бақ- жəне -а, -е, -й тұлғаларынан соң бер- етістіктерінің тіркесуі арқылы; 3) жедел өткен шақ тұлғалы негізгі жəне көмекші етістіктер да, де демеулік шылауларымен байланысып келуі арқылы (бірақ қарама-қарсы мəндегі етістіктердің қайталанып қолданылуы созылмалы түр жасай алмайды.
Мысалы, кірдім де шықтым — оронгоо гарлаа бұлар көсемше тұлғалары, мұндай етістіктер іс-əрекеттің шапшаң, тез орындалғанын білдіреді, күрделі баяндауыш жасамайды, пысықтауыш қызметін атқарады); 4) -у тұлғалы қимыл есімі -лы, -лі жұрнағын алып, соңынан бол- көмекші етістігі тіркесіп келу арқылы; 5) есім сөзге жатыс септігіндегі көмекші есімдердің тіркесіп келуі арқылы.
Мысалы: Хоног сар харвасан сум адил өнгөрсөөр байлаа (Ж.Пүрэв).
Ай күндер атқан оқтай өте берді..Қазақ тіліндегі күрделі баяндауыштардың монғол тілінде дара баяндауыш ретінде көрінуі бар.
Олар: 1) -ып тұлғалы етістіктен соң жібер-, сал-, қал-, таста- көмекші етістіктерінің тіркесінде келсе, монғол тілінде етістіктің негізіне -чих жұрнағынан соң шақтық формалардың жалғануы арқылы беріліп, мағынасы іс-əрекеттің тез, қарқынды немесе нəтижелі өткендігін аңғартады; 2) -а, -е,-й тұлғалы көсемшелерден соң бер-, қой-, сал- көмекші етістіктерінен жасалған күрделі баяндауыштар монғол тілінде -аарай тұлғаларындағы етістіктің кеңес бере-бұйыру тұлғасындағы рай формаларымен; 3) -ып тұлғалы көсемшеге жіктелген қал-, қой- етістіктерінің болымсыз түрі монғол тілінде ескерте бұйыратын рай тұлғасымен (-уузай) беріледі.
Мысалы: Осы мезетте шыдай алмай тағы да жылап жіберді (Д.Досжанов).
Энэ үед тэсэлгүй дахин уйлчихлаа..Қазақ тілінде есім сөздерден жасалған баяндауыштарға жіктік жалғауы жалғанып, І жəне ІІ- жақта келген баяндауыштардың бастауышпен айтылуы шарт емес жəне кейбір жағдайларда бастауышы болғанда жіктік формасының түсіріліп айтылуы да кездеседі, ал монғол тілінде жіктік формасы болмайтындығы белгілі.
Мысалы: Саған өле-өлгенше қарыздармын.
(Би) чамд үхэн үхтэлээ өртэй (Ø)..Қазақ тілінде есім сөздер атау септігінде ғана емес, барыс, жатыс, шығыс септіктерімен де тұлғаланып баяндауыш болады.
Монғол тілінде де зат есім өгөх орших (барыс-жатыс), гарах (шығыс), хамтрах (біргелік) септіктерімен келіп баяндауыш бола алады.
Мысалы: Бірақ тізгін — сіздің қолда! (М.Мағауин).
Гэвч жолоо таны гарт!.Сондай-ақ монғол тілінде -тай тұлғалы біргелік септігімен тұлғаланған есім баяндауыштар бар, оларды қазақ тілінде сөйлем семантикасына қарай -ты тұлғалы сын есіммен немесе көмектес септігінің тұлғасымен беруге болады.
Мысалы: Тагтаа хүчтэй, тагтаа зоригтой, Дандаа хүнтэй, дандаа олонтой (Д.Сэнгээ).
Көгершін күшті, көгершін жігерлі, Үнемі адаммен, үнемі көппен..Түркітанушылардың еңбектерінде жоғарыдағы монғол тілінің -тай тұлғасын «возможность использования аффикса совместного падежа для образования относительных прилагательных подтверждает история образования относительных прилагательных в монгольском языке.
Эти прилагательные в монгольском языке имеют аффикс -тай [12] деген пікір айтылған.
Біздің ойымызша, қазақ тəрізді түркі тілдеріндегі сын есім жасайтын -лы, -лық жұрнақтары -тай емес осы біргелік септігімен қатар қолданылған -луға тұлғасымен байланысты десек, нанымды болатын тəрізді.
Г.Д.Санжеев -луға тұлғасын алтай тəрізді түркі тіліндегі -ла,-ле біргелік-құралдық септігі мен монғол, түркі тілдеріне тəн местный п.
-га-дан құралған [5; 174] деп есептейді.
Тіпті М.Қашқари еңбегінен «бірге» мағынасында айтылатын көмектес септігінің -лықыл, -лікіл қосымшалары -луқун, -лукун түрінде де айтылады» [13] дегенді де кездестіреміз..Қазақ жəне монғол тілдерінде негізгі сөзі есімдерден болып, етістіктер көмекші қызметінде жұмсалып құранды баяндауыштар жасалады.
Мұндай баяндауыштардың қызметін тиянақты етіп, оларға шақтық мағына үстеу үшін қазақ тілінде е-, бол-, қыл-, көр-, ал-, кел, тап- т.б., ал модальдік мағына үстеу үшін керек, болар, тиіс, шығар, сияқты, тəрізді т.б.
сөздер қосылып айтылады.
Монғол тілінде құранды баяндауыш құрамына бай-, бол- көмекші етістіктері жəне көмекші қызметінде қолданылатын гарах, ирэх, байх, болох, явах, суух, авах, өгөх, хаях, очих, үзэх, мэдэх, таарах, орхих сияқты негізгі етістіктер жəне а-, бү- түбірлі көмекші етістік тіркесіп жасалады жəне олар баяндауышты əр түрлі модальдік түрге енгізеді» [7; 153]..Құранды баяндауыштардың құрамындағы толық мағыналы етістік көмекші етістік қызметінде жұмсалғанда өзінің негізгі мағынасынан толық немесе жартылай ажырап қалатындықтан, оларды грамматикалық мақсатта екі тілде де бірдей етіп жеткізуге болғанымен, семантикалық мақсатта бұлай дəлме-дəл сəйкестіру мүмкін емес.
Өйткені құранды баяндауыштар негізінен тұрақты тіркес сипатында болып келеді.
Сондықтан да қазақ тіліндегі құранды баяндауыш монғол тілінде дара баяндауыш ретінде немесе керісінше келуі көп кездеседі.
Мысалы: Бұлар осындай дуылмен жазды алды (С.Торайғыров).
Тэд иймэрхүү маргаанаар зуныг өнгөрүүлэв..Есім сөздерге қазақ тілінде барыс, ал монғол тілінде өгөх орших (барыс-жатыс) септіктері жалғанып, көмекші етістіктермен тіркесу арқылы құранды баяндауыштардың жасалуы екі тілде де бар.
Мысалы: Хөгшин хонгор уснаас зайдуу зогсож, бодолд дарагдана (Ж.Лхагваа).
Кəрі сұры құла (ат) судан алыстау тұрып, ойға батады..Монғол тілінде юм (лексикалық мағынасы: зат) деген сөз көмекші етістіктің қызметінде де, есім баяндауыштың шылауында да жұмсалып, сөйлемді шақтық жағынан тиянақтап, модальділік мəн де жамап тұрады.
Мысалы: Монголчуудын сэтгэлгээний гол хэрэгсэл нь магадгүй аналоги буюу зүйрлэх арга байж болох юм (С.Энхбаяр).
Монғолдардың ой қабілетінің негізгі құралы мүмкіндік аналогиясы немесе ұқсату əдісі бар (-ып) болу зат (~болуы кəдік)..Қорытындылай келгенде, салғастырылып отырған тілдерде бастауыштың жасалуындағы.ұқсастықтар:.Айырмашылықтары:.Сонымен қатар бұл тілдердің даму барысында өзіндік ерекшелігі болып қалыптасқан мынадай деректерді атауға болады:.Салғастырылған тілдердің деректерінен байқағанымыздай жəне жүргізген зерттеу жұмысымыздың негізінде, бұл тілдерде тұрлаулы мүшелердің айырмашылығы тұрлаусыз мүшелерге қарағанда анағұрлым көп деген қорытындыға келеміз.
Біздің ойымызша, оның төмендегідей себептері бар:..Əдебиеттер тізімі...