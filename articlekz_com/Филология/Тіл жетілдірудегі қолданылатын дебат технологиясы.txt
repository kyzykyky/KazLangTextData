Еліміздегі дүбірлі өзгерістер, қайта жаңғырулар білім беру жүйесіне де айтулы реформалар мен жаңа мақсаттар әкелді. Білім беру стандарттарының жасалынуы, инновациялық технологияны дамыту, білім мазмұнын байыту, әлемдік білім кеңістігіне ену – сол өзгерістеріміздің куәсі.
Әсіресе, білім берудің кредиттік технологиясы жүйесіне көшу бүгінгі таңда еліміздің жоғарғы оқу орындарында ұзақ жылдар бойы қалыптасқан дәстүрлі әдістерден біртіндеп бас тартуды, оқытудың академиялық және ұйымдастыру құрылымдарын өзгертуді, әдістері мен технологиясын жаңартуды талап етеді.
Мемлекеттік тілді үйретуші оқытушы алдындағы ең үлкен мақсат – қысқа мерзім ішінде студентті өз мамандығы бойынша қазіргі таңдағы жетістіктер мен проблемалар туралы сөйлей алатындай және жоғары деңгейде түсіне алатындай дәрежеге жеткізу, болашақ маманның мемлекеттік тілде қарым-қатынас жасау біліктілігін арттыру, яғни ауызекі сөйлеу деңгейінен кәсіби деңгейге көтеру, ертеңгі күні олар Қазақстан азаматтарымен мемлекеттік тілде жатық, таза, еркін сөйлесе алатындай етіп шығару..Соңғы жылдары еліміздің жоғарғы оқу орындарында дебат технологиясын қолдану арқылы студенттердің пәнге қызығушылығын арттыру жайлы, сондай-ақ , білім алушылардың ойөрісін дамытуда және тіл дағдыларын қалыптастырудағы тиімді әдіс екендігі туралы жиі айтылып жүр. Мемлекеттік тілді оқытуда дебат технологиясымен енгізе оқытудың мақсаты мен міндеттері мынадай:.Дебат технологиясы білім беру жүйесіне сөйлеу мәдениетін дамыту мақсатында 1993 жылы бір топ американдық педагогтардың ұсынысымен енгізілген болатын. Бұл технология студентті өмірдің әр саласында мысалы, медицина, білім, өндіріс, бизнесте және басқа тақырыптарда туындайтын мәселелер бойынша өз ойын, көзқарасын және мүддесін қорғай білуге үйретеді, азаматтық құндылықтарды сақтай отырып, ғылыми, кәсіби тұрғыдан бәсекеге қабылетті, сөз-сайыс жүргізе алатын маман дайындауға ықпал етеді.
Дебатты мынандай салаларда жүргізуге болады:.Дебат – бәсекелесу мен жарысудың белгілі бір деңгейін болжайтын ойын технологиясы. Бұл жерде логикалық жағынан мейлінше қисынды дәлелдер келтіре алған алған адамның жеңісі маңызды, себебі дебатта анық бір жақтың дұрыс болып шығуы мүмкін емес.
Бұл, бір қарағанда, дидактика принциптеріне қайшы келеді, бірақ дебат өмір мен әлеуметтік практикаға жақын, неге десеңіз, кез келген мәселенің екі жағы бар, кез келген шешімге жақтастар да, қарсыластар да табылады.
Логика мен дебат технологиясы амалдары арқылы шешіп, мақсатқа жету үшін төмендегі негізгі үш принципті сақтау қажет:.Жақтаушы жақ өзі ұстанған көзқарасын нақты фактіге негізделген мықты біліммен, шешендігімен мойындатса ғана жеңеді. Қарсылас жақ жақтаушылардың ұстанымдарының дұрыс еместігі мен аргументтерінің кемшіліктерін дәлелдеуі қажет.
Дебат технологиясының артықшылығы – осы.
Егер біз «Халық медицинасы» деген тақырыпты дебат ойынының қарары етіп алсақ, ойынның шарты бойынша критерий құрамыз.
Ойынға қатысушылар топқа бөлініп, екі критерий бойынша дайындалады..Критерий: Халық медицинасының адам денсаулығы үшін пайдасынан зияны көп..Осы аргументтерге мысалдар келтіре отырып (газет-журнал материалдарын пайдаланып), халық медицинасының әдіс-тәсілдерін дұрыс қолданбай, уақытша табыс көзі етіп жүрген «емшілердің» кесірінен халық медицинасы туралы қоғамда пайда болған көзқарастар жайында сөз қозғайды..Критерий: Халық медицинасының адам денсаулығы үшін пайдасы зор..Әр критерий мен аргументті алдын-ала берілген авторлардың еңбектеріндегі үзінділер арқылы нығайтамыз, фактілер арқылы дәлелдейміз. Мысалы, ұсынылған еңбектердің бірі – «Қазақтың халық медицинасының құпиясы» деген кітапта көптеген нақты материалдар негізге алынып, халық емшілерінің ауруды анықтау, табу, емдеу тәсілдері осы күнгі ғылыми медицина тұрғысынан талданады. Халық медицинасындағы емшілердің ішкі ауруларды ғана емес, хируриялық ауруларды да емдеп, жазғаны туралы қызық фактілер келтіріледі.
«Халық дәрігері (емшісі) науқастың сыртқы пішініне, жүріс-тұрысына, өңіне, реңіне көз сала отырып, оның денесіндегі ерекшеліктерді байқаған.
Ол қолдарының ұшымен өте епті және сезімталдықпен науқастың ауырған жерлерін басып сипалап, сол жерді анық білуді дұрыс санаған.
Тыныс алудағы көңіл-күйді байқаған, тамыр ұстап, жүрек жұмысын тексерген, қарынды, ішті еппен басып, ішкі ағзалардың орнын, дененің ыстығын анықтаған, түкіріктің, дәрет пен зәрдің шығу мөлшерін білген, олардың иісі мен түріне назар аударған.
Тердің қалай пайда болып, қай жерден шығатынына назар аударған, бірнеше түрге: бұршақ тер, жабысқақ тер, сасық тер, қара тер, құрғақ тер деп бөлген.
Жөтелді де бірнеше түрге бөлген: көк жөтел, құрғақ жөтел, шиқыл жөтел.
Қақырықты да түр, түске бөлген.
Оның түсінің өзеруін өкпе, кеңсірік ауруларының белгісі деп білген».
Қазіргі кезде де халық медицинасы көмегімен талай адам ауруынан ем іздеуде..Дебат технологиясы студент бойына мынадай қасиеттерді қалыптастырады:.Сондай-ақ, дебат өткізуді кері байланыс элементі ретінде, оқу материалдарын бекіту және танымдық қабілетті активтендіру ретінде пайдалануға болады. Бірақ бұл технологияны қолданған кезде төмендегідей қиыншылықтар ұшырасты:.Қорыта айтқанда, орыс тілді аудиторияда қазақ тілін үйрету, дамыту, жетілдіру мақсатында қолданылатын әдістердің бірі ретінде дебат технологиясын сабақта қолдану студенттің өз бетінше, дербес ізденуіне жол ашады, тіл үйренушінің танымдық өрісін дамытады, белгілі бір мәселелерді шешуде өз бетінше әрекет жасауына ықпал етеді...