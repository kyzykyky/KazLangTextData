Қазіргі Қазақстандағы тілдік жағдаят көптілді жəне экзоглосты деп қарастырылады. Байқағанымыздай, Қазақстанның өзінің бір ерекше тілдік жағдайы бар, себебі, елде сан алуан тілдің түрлері бар жəне осы тілдердің басым бөлігін екі коммуникативті қуатты тілдер таразылайды – қазақ жəне орыс тілдері.
Қостілділік – бұл республикадағы ең маңызды тілдік көрсеткіш болып табылады.
Сондықтан, қостілділік феномені – мəселесін елімізде лингвистер, əлеуметтанушылар, политологтар, журналистердің жетік бақылауына алынып отыр..Отандық тіл білімінде қостілділік мəселелері Э.Д.
Сулейменова, М.М.
Копыленко, З.К.
Ахметжанова, С.Е.
Байбульсинова, М.К.Исаев, Б. Хасаұлы, М.К.
Мурзагалиева, Ж.Ж.
Нуртаева, А.И.
Рабинович, М.Р.
Абитова, Т.Я.
Зенкова, Г.А.
Габдуллина, Н.С.
Мұстафа еңбектерінде қарастырылған.
Б.А.
Ахатова, Ə.Қ.
Шаяхметова, Ж.Қ.
Ибраева психолингвистика аспектісінде талқылаған. Билингвизм терминіне қатысты ғалымдардың бірнеше тұрақты тұжырымдары бар (Л.В.
Щерба, У.
Вайнрайх, А.
Розенцвейг).
Тілдер қатынасы теориясының негізін салушы У.
Вайнрайх пікірі бойынша екі тілді алма кезек қолдану тəжірибесі – қостілділік [1]. Тілдерді меңгеру деңгейін əр зерттеуші əр түрлі анықтайды.
Кей ғалымдар қостілділікті – екі немесе бірнеше тілдерді əр түрлі деңгейде білу (Б.
Хасанұлы, М.К.
Исаев) деп қарастырса, ғалымдардың бір тобы – екі немесе бірнеше тілді ана тілін білу деңгейінде меңгеруі деп қарастырып жүр..Қостілділік түсінігін əр зерттеуші əр түрлі анықтайды. Белгілі ғалым Б.
Х.
Хасанұлы «Қостілділік – белгілі бір территория көлеміндегі ұлтаралық (этносаралық) қарым-қатынасқа түсетін белгілі бір этникалық қауымдастық өкілдерінің, бүкіл қоғамның (социумның) əр түрлі жағдайда екі тілді (əдетте ана тілі мен екінші бір тілді) алма кезек немесе қатар қолдануы деген анықтама бере отырып, "Егер адам, адамдар тобы, қоғам этникалық белгісіне қарай қанша алуан болса да, екі тілде сөйлесе (жазса, оқыса) ғана қостілді (билингв) болып саналады" [2] деген қорытындыға келеді.
Ал К.
Гавранек билингвизмді «тілдік қатынастың ерекше жағдайы» ретінде анықтай отырып жəне осы терминді қолдану тек ұжымдық екітілділікке қатысты екенін нақтылап, кең көлемде түсінік береді [3].
В.А.
Авронин билингвизмге төмендегідей анықтама береді: "Шамамен екі тілді жəне одан да көп тілдерді бірдей еркін меңгеру.
Нағыз қостілділік екінші тілді меңгеру деңгейі бірінші тілді меңгеру деңгейіне жеткенде ғана басталады" [4].
Билингвизм түсінігі жəне екі тілді меңгеру деңгейі туралы толық анықтаманы Е.Ю.
Протасова былай деп тұжырымдайды: "Қостілділік жеке жағдайда, ал көптілділік жай мағынада – екі тілде қатар сөйлеу мүмкіндігі, яғни, екі тілді деңгейінің ана тілін меңгеру деңгейіне сəл де болса жақын болуы, ал ғылыми тұрғыда күнделікті өмірде екі тілді жүйелі қолдану.
Тілдердің қоғамда толық жетіліп дамуы немесе тең дəрежеде қалыптасуы, сондай-ақ, бір-бірімен араласып кетуі, немесе, бір-бірімен тəуелсіз жағдайда болуы мүмкін.
Тұрақты тілдік жағдайда, қоғамда мəртебесі.жоғары беделді тіл жəне мəртебесі төмен беделсіз тіл қатар өмір сүреді. Оның біріншісі – грамматикасының күрделі болуымен ерекшелініп, көбінесе ресми жағдайларда жəне жазбаша жазуларда қолданылады.
Ал екіншісі – күнделікті өмірде, көбінесе ауызекі сөйлеу тілінде қолданылады" [5].
Терминнің анықтамасына қарай, ғалымдар билингвизмнің негізгі түрлерін анықтайды, мысалы: қостілділіктің түрлерін атап айтатын болсақ, Е.М.
Верещагин билингвизмнің типологиясының үш түрін (психологиялық, социолингвистикалық жəне лингвистикалық) атап көрсетеді.
Л.В.
Щерба "Екінші тілді үйрену қостілділікке апарып соқтырады, оның таза жəне аралас түрі болады.
Тілдер арасында ешқандай салыстырулар, теңдестіре байқаулар болмаған, қостілділер үшін бір тілден екінші тілге аудару мүмкін болмаған жəне қалай болғанмен де өте қиын болғанда таза болады" деп жазады [6].
Ол қостілділіктің мұндай типінің белгілі бір жағдайларда ғана өте сирек кездесетінін көрсетеді.
Екінші тілді үйрену кезінде "үнемі алғашқы тілге қарайлаудан" туындайтын қостілділікті аралас деп атай отырып, "қостілділіктің қалыпты типі" деп осы аралас қостілділік екендігін ескертеді.
Себебі біз қостілділіктің осы типімен жиі кездесеміз.
Мұндай қостілділік кезінде, қостілділердің екінші тілдегі сөйлеуіне алғашқы тілдің ықпалының екіншінің біріншіге əсерінен анағұрлым күшті болатыны сөзсіз.
Бірінші тілдің жүйесі қалыптасып болған, қостілді үшін үйреншікті жəне табиғи, бұл тілде сөйлеу автоматтандырылған.
Екінші тіл бірінші тілдің жүйесі арқылы меңгеріледі.
Л.В.
Щерба аралас қостілділік кезінде "Жаңадан меігерілетін тіл əрдайым бірінші тілдің қандай да бір болмасын ықпалына ұшырайды" деп жазады..Əлеуметтік лингвистика терминдерінің сөздігінде Э.Д.
Сулейменова жəне Н.Ж.
Шаймерденова жоғарыда көрсетілгеннен басқаша қостілділіктің түрлерін бере отырып, толық сипаттама береді. Аймақтық қостілділік – елдің белгілі бір аудан тұрғындарының екі тілді білуі жəне пайдалануы, ұлттық қостілділік – елдің осы аталған этностарының екі тілді меңгеруі жəне пайдалануы.
Республика тұрғындарының арасында орыс тілін меңгеру кеңінен тарағандықтан қазақ-орыс билингвизмі ретінде сипатталады.
Ғалымдар сондай ақ, қосымша қостілділік – деп, билингв екінші тілді бірінші ана тілінің құзыретін жоймай пайдалануын атайды, ал егер билингв екінші тілді меңгеру жағдайында бірінші тілдің құзыретін жоғалтатын болса, ол – орын басатын қостілділік деп аталады. Екі тілді жетік меңгеру – амбилингвизм деп аталады. Семилингвизм дегеніміз индивидтің ана тілін де, екінші тілді де толық меңгермей, екі тілдегі күрделі конструкциялардың мағынасын беруде қиындықтарға тап болуы [7].
Сонымен қатар, табиғи қостілділік – осы тілді қолданушылардың тікелей өзара іс-əрекетінен пайда болған жəне жасанда – екінші тілді үйретуге арнайы жағдай туғызу нəтижесінде пайда болған қостілділік болып табылады..Жалпы алғанда, қостілділік түрлері əр салада жан жақты зерттеліп, əр түрлі классификация жасалуда. Мысалы: Б.
Хасанұлы əлеуметтіклингвистикалық негізде жасалған классификацияны ұсынады:.a) қостілділіктің түрлерін оның белгілі қауыммен сəйкестенуінің бағытына қарай жеке, топтық жəне бұқаралық қостілділік деп жіктеуге болады;.ə) тілдерді игеру тəсіліне қарай табиғи жəне жасанды түрлерге бөлуге болады;.б) тілдерді меңгеру деңгейіне қарай координативтік (таза) жəне субординативтік қостілділіктің түрлерін сипаттауға болады [8]..Белгілі ғалым Ф. Вальверду өз топтамасында қостілділік құбылысын төменгі түрлерге бөліп, қарастырады: 1) инструменталдық-интеграциялық (бұл қостілділік түрлері жеке тұлғаның психологиялық мотивациясына қарай жіктелінеді); 2) реттелінген (координативтік), реттелінбеген (субординативтік) қостілділік; 3) симметриялық (белсенділік) – ассиметриялық (бұл қостілділік түрлері тілдерді білу деңгейіне қарай бөлінеді); 4) органикалық жалпы қостілділік (осы қостілділік түрлері қоғамда тарағанына қарай белгіленеді); 5) ерте жастағы, егде жастағы қостілділік (бұл жағдайда қостілділік түрлері адамның жас мөлшеріне, оның екінші тілді қандай жаста игергеніне қарай өзгешелінеді);.6) əулеттік-əлеуметтік қостілділік (əулеттік қостілділік отбасы деңгейінде кездессе, əлеуметтік қостілділк бүкіл мемлекеттік деңгейде кездеседі); 7) бейтарап диглоссиялық қостілділік (бұл қостілділік түрлері тілдердің орындалатын функцияларына қарай белгіленеді); 8) ресми жəне бейресми (ресми қостілділік мемлекетте заңды түрде бекітілуі мүмкін, ал бейресми қостілділік қуғынға ұшырайды, себебі екінші тілді осы мемлекетте қолдануға рұқсат бермейтін жағдай болуы мүмкін); 9) ассимилятивтік, ассимилятивтік емес қостілділк (бұл қостілділік түрлері мемлекеттің тілдік саясатына қарай жіктеледі, мысалы, мемлекеттік тілде қостілділк ассимилятивтік қостілділікке жатады, себебі, екінші тілді білу арқасында қостілді тұлға көпұлттық социумға интеграцияланады);.Екі тілдің алма кезек қолдануы, Қазақстан республикасының конституциясымен бекітілген жəне де басқа нормативті-заңды құжаттармен расталған, тілді қолданатын жерлердің бəрінде қызмет атқаратын, соның ішінде ең бастысы болып бүгінгі күні – БАҚ (бұқаралық ақпарат құралдары) болып табылады. Бұқаралық ақпарат құралдары тілдің кодификациялануына жəне бірыңғайлануына ең басты ықпалын тигізеді.
Осы тұрғыдан алып қарағанда ең басты назарды адресатқа ықпал ететін бір тəсілі ретінде, қостілді жарнамалардың анализін атап айтсақ болады.
Зерттеушілер БАҚ-тың төмендегідей түрлерін ажыратады: тележарнама, радиожарнама, компьютер желісі арқылы тарайтын жəне де баспаға шығатын жарнама түрлерін айқындайды.
Соңғы түрінде: шағын пішінді басылымдар (үндеулер), үлкен пішінді басылымдар (плакаттар), суретті басылымдар (буклеттер, проспекттер, кітапшалар жəне т.б.), жарнама басылымдарының ұлттық түрлері – газет, журналдар жəне арнайы анықтама беретін орындардағы жарнамалар жайлы қарастырады.
Біз білетініміздей, жарнама саласындағы ең басты өнім жарнама мəтіні болып табылады, яғни онда барлық тілдік жəне тілдік емес амал-тəсілдері бар, олар өз алдына реципиентке жарнама мəтінін толық жəне түсінікті етіп жəне жарнамаға деген көзқарасын анықтайды.
Жарнама мəтініндегі информация тек қана жарнамаланып жатқан затты вербалдандырып, көзге көрсетіліп жəне символмен беріліп қана қоймай, бүкіл қоғамдағы əлеуметтік жағдайды жеткізуге тырысады.
Себебі, жоғарыда айтып өткендей, қазақстан халқы қостілді болғандықтан, жарнама мəтіні екі немесе одан да көп тілде берілуі тиіс..Бұл мақалада қостілді жарнама мəтіндерінен тұратын мысалдар берілген, біздің ойымызша, олар қазақстандықтарға ең негізгі ықпалын тигізеді..Жарнама саласындағы қарым-қатынасқа байланысты белгілі ғалым И.А.
Стернин ең не гізгі үш бағытын айқындайды: информациялық (фактілер бойынша мағлұматтар беру), сенімділік немесе ынтасын ояту (тауарды алу үшін сендіру жəне түрткі болу) [10]..Бұл мақаланың зерттелуі барысында отандық газет журналдар «Алматы ақшамы», «Егемен Қазақстан», теледидардағы жарнамалар «Қазақстан», «Хабар», интернет сайттар жəне т.б. негізге алынды..Біздің зерттеуіміз бойынша, адресатқа үлкен ықпал көрсету жағынан метафора басты роль атқарады. Метафора бұл – тек қана мəнерлі сөйлеудің тəсілі ғана емес, сонымен қатар сендірудің нəтижелі тəсілі.
Экспрессивті тілдік амал болғандықтан, метафора «өзінің өзгешелігімен көрініп, қабылдаудың пассивті деңгейінен өтіп жəне информацияны шағын түрде көрсету арқылы, реципиенттің жадында нақты сақталады да, əсер ету ықпалын күшейтеді» [11].
Қазақстан республикасының электрондық үкіметінің интернет желісіндегі берілген жарнамасында: «Кабинеттерде емес, клавиатурада зырылда» деген жарнаманы атап айтсақ болады (egov.kz)..Келесі мысалдарды теледидардағы дəрі-дəрмек жарнамасынан беретін болсақ: «Чтобы сокрушить боль, нанесите ответный удар! «Солпадеин» – мощное оружие, бьющее точно в цель!» «Кашель и хрипота атакуют? Насморк нарушает правила? «Halls» поможет быть в игре!» «Фервекс – быстрая победа над болезнью!.Осы тұрғыда, қазір жарнама саласында қостілділікті жиі қолдануды кездестіреміз. Көбінесе бұл мəдени іс-шараларды жариялау барысында айқын бейнеленеді.
Мысалы: елімізде, Алматы, Астана қалаларында өткен VII қысқы Азия ойындарын жариялауда, мемлекеттік тілдің оңтайлы түрде қолданғанын байқауға болады:.Мақсаты бірдің – рухы бір! Единство целей – единство духа! Unity of purpose – unity of spirit!.Кейбір қазақ тіліндегі жарнамалар мəтіні орыс тіліндегі жарнама мағынасынан бөлек. Мысалы:.Самые привлекательные.Ең тартымды тарифтер Тарифы тізімі.Əрине, «іші алтын, сырты күміс» сөз жақсысын келістірген сəтті аудармалар да бар. Мысалы, «еселеп артар кірісің, үнемді болса əр ісің» – «тройной результат без лишних затрат», «зачем полцарства за коня!» – «астыңдағы атыңды алты ай іздеме!».
Бұл аударма тіл емес, қазақша мəтін, ой..Сочетание качества Сапа мен баға.И цены! үйлесімділігі!.Қандай тамаша аударма. Артық жалғаулар мен жұрнақтар жоқ.
Əрбір сөз орнында тамырын терең жайып тұр.
Əрбір сөз бір біріне сай келетін сөздер.
Бірнеше мысал келтірейік:.Офисный мир Кеңсе əлемі.Звонки на все мобильные Барлық ұялы байланысқа По одной цене!.Қоңырау бір бағамен!.Қорытындылай келе, жарнама дискурсындағы ықпал ету қызметі əр түрлі деңгейде жүзеге асады, бірақ іске асудың мақсаты бір болып табылады, ол – затты сатып алушы немесе берілген қызметті тұтынушыны сендіру жəне адресаттың таңдауын жарнама берушілердің, жарнама жіберушілердің жағында болуын қарастырады. Қазақстан халқы үшін бұл – қостілді жарнама...