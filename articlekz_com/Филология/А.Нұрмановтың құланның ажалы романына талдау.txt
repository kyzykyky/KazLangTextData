«Құланның ажалы» үлкен символикалық атау. Жапанда жортқан жалғызбатыр, соның үнсіз тұншыққан қуаныш-мұңы, меңіреу сары дала, үміт пен күдік арпалысы – романға желі боп тартылған лейтмотив əуендері осы.
Адамның жеке басының қасиеті қай уақытта артады, ерлік, қаһармандық сыры неде, бауырмалдық пен жат жұрт дұшпандықтың түп төркіні қайда жатыр, осыған да Ақан бірсыдығы байсалды жауап береді.
Романда оқиға аз, тіпті жоқ деуге болады.
Кешегі он алтыншы жылдың дүрмегіне қатысқан, өзі оны ұйымдастырушылардың бірі Құлан атты мерген бүгінде əлеумет ісінен, халық мақсатынан қол үзіп, жапан түзде жалғыз қалған.
Албырт, көңіл, ақ жүрек батырды оқымаған қараңғылық зардабы бір жеңсе, жаңа өмірдің қуатты ағысының екпінді екінші жеңіліске ұшыратады.
Құлан өр еді, нар еді, құралайды көзге атқан мерген еді, бірақ мақсат кемдігінен туған принципсіздік оны жарға жықпай қоймады.
Кітапта сардар деп қана аталатын, шын мəнінде Аманкелдімен үзеңгілес болған Құлан күрес мəнін мүлде тар көлемде ұғынып, өз жеңісін тек бас пайдасының қамы деп ойлаудан аса алмайды.
Сондықтан ол аз ғана үй Текесін бөліп əкетіп, солардың алдына мал салып, он-он бес үйдің таңдайы аққа тигенін дəтке қуат көреді.
Ол ол ма, бір кезде келіншегі Алтыншаш та атағы дабырайып тұрған кезінде алақанға айламен қондырған құс секілді зорлық пендесі еді.
Осының бəрі халық қаһарманы болған қасиетті жанның үлкен атын кішірейтіп, алдағы күнге апарар жолын тым тарылтып жіберген еді..Ер басына іс түссе, халық араша тұрады. Бірақ ол үміт пен күдік араласқан жерге арашашы бола алмайды.
Қашанда екінің бірі.
Өз ісінен əлдебір кемдік сезінетін Құланда күдік молдау.
Өкініші көп.
Сардардан бөлек кеткеніне, оны тыңдамай қойғанына өкінеді.
Сан рет соны ойланып, бармағын тістейді. Ал бұны қолдай қоятын ешкім жоқ сияқты.
Құланның сергек көңілі осыған шерленеді..Енді, міне, Құлан жалғыз, құдай жалғыз. Қалың қолдан қайтпаған жүрегі үп еткен өсектен шошынып, сайын даладан сая таппаған қашқын біреуге айналды.
Табан тірер таянышы халық еді, содан өзі безініп, қасына тексіз бір қашқынды жолдас етеді.
Онысы – Ефим Кутский, патшаның жазалаушы отрядына жүзбасы болған, кеше ғана өзімен кескілесіп соғысқан адам.
Құлан оның кім екенінен бейхабар, сондықтан өз қойнына өзі жылан салғанмен тең болды.
Ендігі қалған жау осы Кутский, анау жымысқы бай Шарбақбай секілді, қойынға кіріп жылан болып шағарлық қана қауқары қалған өңшең сілімтік еді.
Құлан сол сілімитіктердің бірін ақылшы, бірін жолдас, Көктөбет сияқты енді бірін пана етемін деп, өзін-өзі шақтырды.
Анау жүрген Майлық, ұры Майлық Құланға бір табан жақын.
Адамгершілігімен жақын.
Құланның құлдырап бара жатқанын сезіп, ең ғұрмады осындай болса екен, жаны қалса екен деп тілек еткендейсің.
Құлан жүрегіндегі қайсар намыс оқушыға түсінікті, ол қанаты талса да жерге қонбай қойған тəкаппар қыран тəрізді, шырқаған сайын жер-анадан, қасиетті Отан топырағынан ұзай береді.
Құланның ажалы – Антейдің ажалы, сондықтан оның адамгершілігін емес, амалсыздығын жазғырасың.
Ұлы Октябрь күні тумаса, бүкіл халықтың тағдыры сол еді, сол сияқты босу, тозу еді.
Тағылық қалып еді.
Даланың тағысына жақсылық еткің кеп қолыңды созсаң да, жуыр ма, сенер ме сірə да! Табиғат сүтін арда емгісі келген Құлан қассіреті осында.
Табиғат сүтін арда ем, бірақ тағы болма.
Күдікті жолдас өткенше үмітті арқау ет.
Өткеніңнен қорықсаң болашаққа сен.
Етіңнен ет кесіп алса да ерлігің соған жетсін.
Жазушы ұсынған мінсіз моральдың бір бұтағы осылай жапырақ жаяды..Иə, Ақан өз дүниесінде жаралған өзгеше пəлсəпə ұқтырады. Құлан тарихта болсын-болмасын, əңгіме онда емес, Құлан – жазушы ойының концепциясы, Құлан – жазушы идеясының мазмұнға, сюжетке айналуы.
Ендеше болған оқиғаны жазу шарт емес, болған оқиғаны идеяға, негізгі айтар ойға бағындыру шарт.
Ақан бұл міндетін мүлтіксіз орындап шыққан.
Кітаптың басынан аяғына дейін сарын, бір желі айнымай жүріп отырады.
Бөлек-салақ араласпайды.
Артық теңеу, орынсыз суреттеулер, білгішсіну мұның бəрі кітап бойына жат.
Ақанның бұдан бұрынғы «Күн ертеңге ауып барады», «Аққу шоғыры» атты кітаптарына да осы қасиет барынша тəн еді.
Тазалық тағамның да, талғамның да сақшысы, ол шығармаға əсіресе қажет.
Өкінішке қарай, жақсы деп жүрген көп кесек туындылардың ортақ міні – шөпшалам, қыл-қыбырының молдығында.
Ақан творчествосы ең алдымен осындай айшықты ерекшелігімен жарқырайды.
Оның бүкіл өмірі, адамгершілік тұлғасы, білім-парасаты, мінез байлығы-бар биік қасиеті осындай таза, даусыз еді.
Оның алдында артық сөйлеу, жарқылдап кету əбестік болатын.
Соның бəрін ол үндемей тыятын.
Үндемей отырып өз сөзіңді өзіңе тыңдататын.
Сұм ажал осыншалық жұлдыз дарынды əдеби аспанымыздан мезгілсіз қағып түсірді..«...Оның əр туындысының астарынан қорлық пен қорлаудың ызы теуіп,рухани тепкіден болған жан жарасынан домбығып, ашынған көкіректің ащы запыраны мен боздай алмай буынып жылаған шермендінің қанды көз жасы сорғалап тұрды.......Кейкі тағдыры Ақанның көкрегінде сайрап тұр.
Бірақ оған заман деген зауалдан рұқсат жоқ.
Одан соң деректі дүние емес, Ақанға қымбаты образ.
Ақанға керегі Құланды, совет өкіметінің қудалауы емес, қудаланған Құланның ағайыннан пана таппай, керексіз болып айдалада қалғаны.
Кіндік кескен жерде кірерге тесік жоқ.
Осыдан кейін Құлан болып ойланып, Құлан болып күйзеліп, Құлан болып қиналып көр.
Жалпы, тарихтағы Құлан Қыпшақтың тағдыры трагедияға толы.....Құланнан батыр да, ақында шыққан.
Соның бірі Құлан Қыпшақ, Ақсақ батыр.
Архивариус, тарихтан мол білімі бар, əрі жазушы Амантай Сатаевтың айтуынша, батыр қиянаттан көз ашпаған.
Кейін қол бастаған Ер Кейік сол Ақсақтың ұрпақтары.....Торғайдан қанат қағып, Алатауға келіп қонақтаған Қаз Қыпшақтың ұрпағы Ақан тұрды....Ақанның əкесі Шайдахмет Батпаққара өңірінде Алаш қозғалысына қатысқан, əрі Амангелді Имановтың сарбазы болған. Нұрман əулиетінің аға буынында Октябрьдің сойылы тимеген еркек кіндікті жоқ десе болғандай.....Кейінгі ұрпағы көзге қойдан қоңыр, көмескі, өз мұңын өзі жұтып, тұйық тірлік кешті.
Сонда да тек жүріп, тоқ жүрген жоқ.
Өткеннің қасіретімен қыжылын ішке сыйғыза білу де үлкен ерлік, ішіне сыймағанын Ақан қағазға төкті.
Қысылып отырып, буынып отырып төкті.
Уақыт деген шіркін қаламға да еркіндік берген жоқ.
Соған қарамастан, өкімет қазақтың тарихынан атын өшіріп тастаған аяулы азаматтардың бейнесін көркем əдебиетке қайта жаңғыртқан алғашқы қаламгердің бірі Ақан болды.......Тың дейтұғын дақпырттың ортасында отырса да, Ақан ол туралы бір ауыз жылы сөз айтқан жоқ.
Ақан тың əкелген қасіретті жазды.
Қасіретке қаламнан басқа жұмсар оның қаруы жоқ еді.
Хрущевқа бірінші қол көтерген адам Ақан болатын..Иə, Ақан өз дүниесінде жаралған өзгеше пəлсапа ұқтырды. Құлан тарихта болсын-болмасын, əңгіме онда емес.
Құлан – жазушы ойының концепциясы, Құлан – жазушы идеясының мазмұнға, сюжетке айналуы.
Ендеше, болған оқиғаны жазу шарт емес, болған оқиғаны идеяға, негізгі айтар оға бағындыру шарт..Ақан бұл міндетін мүлтіксіз орындап шыққан. Кітаптың басынан аяғына дейін бір сарын, бір желі айнымай жүріп отырады.
Бөлек-салақ араласпайды.
Артық теңеу, орынсыз суреттеулер, білгішсіну мұның бəрі кітап бойына жат.
Ақанның «Күн ертеңге ауып барады», «Аққу шоғыры» атты кітаптарында да осы қасиет барынша тəн еді.
Ақан творчествосы ең алдымен осындай айшықты ерекшелігімен жарқырайды.
Өкінішке қарай, жақсы деп жүрген көп кесек туындылардың ортақ міні – шөп-шалам, қылқыбырының молдығында....Ақан творчествосы ең алдымен осындай айшықты ерекшелігімен жарқырайды. Оның бүкіл өмірі, адамгершілік тұлғасы, білім-парасаты, мінез байлығы-бар биік қасиеті осындай таза, даусыз еді.
Оның алдында артық сөйлеу, жарқылдап кету əбестік болатын.
Үндемей отырып өз сөзіңді өзіңе тыңдататын.....Тұңғыш тырнақалды туындысын прозадан бастап, жанр биігі романға дейін өскен Ақан Нұрманов алдымен, ақын еді...
Оның шығармаларының аттарына дейін: «Аққу шоғыры»,.«Құланның ажалы», «Күн ертеңге ауып барады».кілең поэтикалық концепциядан туған аттар.....Жалпы Ақан творчествосына тəн бір ерекшелік əрбір характерден, үлкен-кішілігі сөз емес, кейіпкерлердің психологиясын шығару, оның ішкі əлпетін жасау.
Ақан ешқашан нақтылы портрет жасауға, əлденені тəптіштеп суреттеуге тырысқан адам емес.
Ол суреттемейді, көрсетпейді.
Əсіресе ішін қазып көрсетеді.
Сондықтан да оның кейіпкерлеріне іштен қазылып сөйлеу, əдеби тілмен айтқанда ішкі монолог көбірек жарасып тұрады...» дейді жан досы Р.Тоқтаров..Шығармашылығының негізгі мотиві мынада:.Ақанның тамырына қай балтаның жүзі тигені белгісіз, бірақ арамызда жүріп-ақ ол шіркін жалғыздық тауқыметін көп тартты.....Ішқұста халге келіп, рухани титықтаған сəтте бала жігіт қараңғы түнге шығып аспан шетінде жылтыраған Аққу жұлдыздарының шоғырына телміреді.
Сыбырлап қасіретін айтады.....Ол өзін түпсіз аспаннан көрді, көп жұлдыздардың арасынан қалықтап жүр екен, мойнын созып жіберіп, батысқа қарай самғап бара жатқан Аққу шоғырына əне жетем, міне жетем деп үміттеніп келеді, бірақ тізесін ашытқан cуық жел шыдамын тауыса береді де, бірдемемен қымтап қояйын десе, мұршасы жоқ, құлап кетем бе деп қорқады...».Жалғыздық мүжіп, құлазыған автор жанын оқырман осы сөйлемдерден таныса керек..«...Еліне де, жеріне де сыймаған, сияр еді-ау, жаңа үкіметпен сиыса алмаған асау Кейкі батыр Сары арқадан «саяқ құрлы сая таппай» жүр.
Тағы да жалғыздық.....Қалай болған күнде де, жан-дүниесін жалғыздық мүжіген автор ғана сондай кейіпкердің образын сүйсіне жасамақ...
– дейді мақаласында Ə.Трази.....Алтай сапарынан алған əсерден «Əкеңді көрген өлмесін» деген повесть жазды.
Қостанайдың облыстық газетінің бірнеше санында тұтас жарияланып еді, тұңғыш тумасына көңілі.Себебі ол шығармаларын орыс тілінде жазып, мағыналық-мазмұндық жағынан зерттеп, талдап, өңдегеннен кейін ғана, екінші тілге аударады..«Аққу шоғыры», «Ор» шығармалары алғашқы туындылары. Оларды əуелі орысша сұлбасын түсіріп, артынан қазақша қайта жазу ақынның жұмыс стиліне айналды.
Əуелгісін алғашқы нұсқасы ретінде пайдаланатын.....Жинақылық дегені бер жағы.
Оның күмілжігенін сездім.
«Аққу шоғырының» қазақ тілінде жарық көретініне сенбеген.
«Аққу шоғырын» да, «Орды» да мен қазақшалап шықтым.
Ол орыс тіліндегі дүниелерін көре алмай кетті.
Білмей қап, мен де өкіндім..Ақан мен Илья Шуховтың орысшасын салыстырып қарасам, айырмасы жер мен көктей. Бірі көркем тіл, бірі кеңсе тілі..Ақан көмейінің мұң сазы мен жүрек шымшып отыратын лирикасы түгелімен түсіп қалған, астар үтіктелген, ой шолақ, кейіпкерлері тым дөрекі, іші қоңылтақ, қотармашы «қойшы ның тұрқы осындай болса керек» деп автор дың табиғи интеллектісін кейіпкеріне қимаған сияқты. Қашан да сауатты орысша – көркем орысша емес.....Құс жастықты көкірегіне қапсырып алып, Ақан етпеттен жатып, орысшасын оқуға кірісті.
Кеңседе болмаса, жазу столына отырған емес.
Еденде етпеттеп жатып жазатын қашаннан əдеті.
Езуінде темекі, банкіге күл салып қасына қояды да, шырт түкіріп, сағат бойы тапжылмай, не бір ойдың, не бір эпизодтың аяғына жеткенше, үстінен арба жүріп өтсе де, айналып қарамайды..«Қалтасында қатпар-қатпар қағаз жүр екен, ол қолжазбасын өзімен бірге ала жүретін əдеті бар еді, реті келсе, қай жерде отырмасын, бір нəрсені сүйкей салатұғын»..толмады ма, бірде-бір жинағына қоспады. Мақтай алмадым. Алтай көзге көрікті болғанымен, көмбе астында жатқан қасіреті Алтайдың өзінен биік еді, Ақан сол əдіптің астына бара алмады ма, адамдарының табиғаты бұл өңірдің тіршілігінен бөтен, шындыққа жанасымы болғанмен, көркемдік шырайы көмескі болып шықты-ау деймін.
Қолжазбасы Кəкімбек Нұржановта ма, інісі Маратта ма, ізінен адасып қалдым.
Қалайда, Ақанға алғаш қалам ұстатқан Алтай болатын»..А.Нұрмановтың жазу тəсілі өте ерекше....