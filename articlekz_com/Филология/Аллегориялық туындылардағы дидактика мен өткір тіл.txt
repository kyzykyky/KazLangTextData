Аллегориялық туындылар — көне дəуір кезеңіндегі пайда болған шығармалар.
Мысал — əріден келе жатқан, эпостың шағын да өткір жанры.
Мысал жанры көне дəуірден біздің заманымызға дейінгі əлемнің іргелі ақын-жазушыларының назарында болған, кейін мол ғылыми еңбектердің шығуына себепкер əдеби туынды..«Осы жанрды теориялық жағынан түсіндіруге онша көп мəн берілмеген.
Көне дəуірдің ғалымдарының еңбектерінен «Аристотель, Булан еңбектерінен кездестіре аламыз» деген пікірді Г.В.Москвичева айтса, қазақ ғалымы Т.Шаңбаев «Аристотель заманынан бастау алған, негізінен философтар да көңіл аударған, кейіннен Г.Э.Лессинг, В.Перри, А.Потебня, М.Н.Гаспаров еңбек- терінен көрініс тапқан», — дейді [1, 2]..Бұдан шығатын қорытынды мысал жанрына ең алғаш тұжырымды пікір білдірген Аристотель болса, оның айтқаны мынаған келіп саяды.
Негізінен, ғалым бұл жанрды арнайы үш теориялық бағытқа апарып тірейді..Біріншісі — өзге жанрдан өзгешелендіріп тұруы, айтар ойы ғибрат, тəрбие, яғни мораль, болғандықтан, оның философиялық-дидактикалық сарынына қарағанда рационалды бағыт болып шығады..Екіншісі — негізінен əңгімелеу барысы романтикалық бағыт алуы, типологиялық жағынан мысалдардың шығу тегі ертегілерден бастау алатындығынан..Үшіншісі — мысал жанрының психологиялық-эстетикалық əсер ету қасиеттеріне қарай, оны психологиялық бағыт деп ой түюге болады..Осы үш бағыт бір-бірімен тығыз байланыста болып, бір-бірімен сабақтасып жатқанын аңғару да қиын емес.
Мысал жанры жоғарыдағы айтылған жануарлар туралы ертегілермен жақындығы, біріншіден, жас буынға жануар бойындағы жақсы-жаман қасиеттерді көрсете отырып, тəрбие беру болса, ертегінің де өзіндік атқарар ролі ой жүйесін арттыруға өз үлесін қосуы талассыз.
Бұған тағы қосылар ой — грек мысалының басында тұрған Эзопқа байланысты мына жайтты айту орынды.
Мысал ертегі сарындас болып, оның ішіндегі кейіпкерлердің аң, құс, жан-жануар, жəндіктердің болуы — Эзоптың шығу тегі — құл, жалшы болуынан да іздестіру керек.
Эзоп басы-байлы қожайнына тəуелділігінен, иесіне «беті мен жүзіне қарамастан», оның кемшілік, айыбын бетіне басатын мүмкіндігі мен қауқары болмағандықтан, еріксіз халық арасындағы аса танымал болған жанрдың бірі — ертегіге көңіл қойып, мысал түрінде негізгі кейіпкерлер — аң, құс, жан-жануар, жəндіктерді мысал түрінде алып, өз туындыларын дүниеге əкеледі.
Осы əрекеті арқылы, өз қожайнынан кегін алып, айызы қанады.
Халық арасында кеңінен тараған мысалдары арқылы кең танымал болған Эзоп кейіннен өз иесінен мəңгілік бостандық алып, өз еркімен өмір сүрген деседі..Эзоп туралы «Қазақ əдебиеті» газетінде мынадай дерек келтірілген: «Алпысыншы жылдары орақ тілді Оспанхан Əубəкіров «Лениншіл жас» газетіне қазақ сатирасының жай-күйі туралы мақала жазып, «Эзоптан Ислам Шұғаевқа дейінгі сатириктер» деген тіркес қолданыпты.
Сөйтсе, мұны оқыған И.Шұғаев «Эзоп деген кім? Өзі қайда істейді?» деп сұраған көрінеді.
Осы сұрақ қазір де көлденеңдеп қоятыны бар [3]..Тарихта екі Эзоп болған.
Біріншісі — біздің дəуірімізге дейінгі VІ ғасырда өмір сүрген ежелгі грек сықақшысы, мысал жанрының негізін салушы.
Аңыз бойынша, ол жас кезінде өзінің усойқы тілінен тартыпты, оның əжуасына ызаланған біреулер оны жартастан лақтырып жібереді де, аяғы сынып, өмір бойы ақсақ болып қалыпты.
Бұл Эзоп өзі бас терісі келіспеген, кейіп-кеспірден жұрдай, басында билігі жоқ құл болған.
Сөйте тұра ол өз заманының қияли данышпаны ретінде халықтың құрметіне бөленеді.
Эзоптың атақты мысалдары ежелгі Римнің мысалшысы Федр (б.д.дейінгі І ғ.) мен көне гректің мысалшысы Бабрийден (б.д.
І–ІІ ғ.) бастап, бергі Лафонтен мен Крыловқа, Абай мен Байтұрсыновқа дейінгі талай мықтылардың өңдеуінен өтіп, бүгінгі күнге жетті..Ал римдік трагик-əртіс болған екінші Эзоп Клодий (б.д.дейінгі І ғ.) туралы мəлімет мардымсыз», — дейді де, Эзоптың айтып кеткен мысалдары мен даналық сөздерін, афоризмдерін, қысқа əңгімелерін келтірген.
Сол шығармаларда қазақтың əфсаналары мен афоризмдік қысқа қайырымды, дидактика тұрғысында жазылған əңгімелерінің ішінде формасы мен жанрлық жағы ұқсас, тіпті сюжеттік желелері дəл келетін мұралар ара-тұра кездесетінін айта кеткен абзал..Айталық, шамамен 1320 мен 1436 жж.
өмір сүрген Сəйф Сараийдың «Гүлстан би-т–турки» («Гүл бағы») туындысындағы 178 хиқаяттан тұратын дидактикалық сарында жазылған шығармасында жəне шамамен ХІІІ ғасырда өмір сүрген Насретдин Рабғұзидің «Рабғұзи қиссалары» деген еңбегінде мол кезеседі.
Мысалы, Эзоптың «Өгей шеше» атты мысалында: «Бірде Ксанф қасына Эзопты ертіп, дастарханға шөп-шалам алуға бақшашыға барыпты..Ксанф өзіне керек көкөністерін таңдап алып, енді ақшасын төлейін деп тұрған кезде бақшашы оған:.Ксанф бұған жауап бере алмай аңтарылып қалады.
Сонда Эзоп:.Рабғұзи мысалындағы төмендегі хиқаят сюжеті дəл Эзоптың шығармасындағы мазмұнды қайталамаса да, адамды ойлантар, тəрбиелік жағы басым, сонымен бірге шешендік өнердің үлгісі афоризм тұрғысындағы жазылған, қысқа болса да нұсқа шығарма екендігін көрсетеді..«Хазірет Лұқпанға қожасы бидай ек деп бұйырады.
Бұл кісі арпа екті.
Қожасы айтты: «Мен бидай ек десем, арпа егіпсің».
Хазірет Лұқпан айтты: «Олай болса, не үшін жамандық жасап жақсылықтан үміт етесіз?».
Бұл əңгімеден кейін қожасы жаман істен тыйылды».Сəйф Сараийдың «Гүлстан би-т–турки» («Гүл бағы») туындысында: «Бір уəзірдің бір біліксіз ұлы бар еді.
Оны алып ғалымның қолына береді: «Баламды тəрбиеле, тəрбие алса, ақылы кірер», — деді.
Ғалым біраз тəрбиелеп көрді, оған тəрбие қонбады.
Сонда ғалым айтты: «Бұл баланы əкесіне апарып салыңдар.
Сəлем айтыңдар: «Балаңды қанша тəрбиелесем де, ақылды болатын емес, оның есесіне мен ақымақ болуға айналдым», — деген екен..Тағы бір əңгімесінде: «Бір кісінің үйіне ұры кірді.
Іздеп, алатын ештеңе таппады.
Үйден ренжіп шықты.
Үй иесінің бір кілемі бар еді, ол кілемнің үстінде жатқан.
Ұрының ренжіп бара жатқанын көріп, бос кетпесін деп кілемін оған берді», — деп келетін қысқа əңгіме Эзопта да жоқ емес..Мəселен, Эзоптың айтып кеткен деген тағы бір мысалында: «Бір жолы көшеде Эзопқа қала əкімі жолығып қалып, қайда бара жатқанын сұрайды..– Қайда бара жатқанымды білмеймін! — деп қисық жауап береді Эзоп.
Қаланың бастығы ол өзін мазақ қылып тұр деп ойлап, шамданып қалады да, сақшыларды шақыртып, Эзопты түрмеге жабуды бұйырады.
Олар қолын қайырып əкете бергенде Эзоп: «Мен саған айттым ғой! Көшеде кетіп бара жатып түрмеге түсетінімді мен қайдан білейін?» — деп ышқына айқайлапты.
Эзоптың тапқырлығына таңқалған əкім оны табанда босаттырып жіберген екен..Рабғұзидің «Қисса-сул əнбиясындағы» тағы бір қиссасында Лұқман хəкім турасында мынадай хиқая бар:.«Лұқман хəкімге патшасы: «Жақсы ет ас, жоғары мəртебелі қонақтар келеді» деген екен.
Лұқман хəкім қой сойып, жүрегі мен тілін асып береді.
Біраз уақыт өткен соң, патшасы: «Келетін қонақтар нашарлау, жаман ет ассаң да болады» деген екен.
Бұл жолы да Лұқман хəкім, қой сойып, жүрегі мен тілін асып береді.
Патшасы мұның мəнісін сұрағанда: «Тəтті болмақ та тіл мен жүректен, ащы болмақ та тіл мен жүректен», — деп жауап берген екен..Рабғұзидің аталмыш қиссасындағы хиқаяға ұқсас, айтар ой мен идеясына ұқсас Эзоптың «Əрі тəтті, əрі ащы» əңгімесі бар.
Оқиға желісі төмендегідей келеді: «Бірде Ксанф Эзопқа үйге достары қонаққа келетінін айтып, ең бір дəмді тағамды дайындап қоюды тапсырады.
Қонақтар келгенде дүниедегі ең мықты тағам дайын тұрады, — дейді Эзоп саспай.
Сөйтіп ол базардан тіл сатып əкеліп, қонақтарға қуырып береді.
Қонақтар соншалық сүйсініп жей қоймайды..Дүниедегі ең мықтының түрі осы ма? — деп Ксанф көңілі толмай, ашу шақырады..Эзоптың бұл сөзіне қожасы да, оның қонақтары да ештеңе айта алмапты.
Келесі күні Ксанф тағы да достарын қонаққа шақырып, Эзопты сынау үшін:.Қазақ əдебиетінде мысал жанрына анықтама беруде ұлы тұлға Ахмет Байтұрсыновтан бастаған жөн.
Бұған қарағанда, бұрында қазақ əдебиетінде мысал жанры болмады деу деген пікір қалаптаспаса керек..Б.д.д.
V ғасырда фригиялық ұсқынсыз құл Эзоп құрастырып жазып кеткен деген мысал жанры грек халқының арасында аса белгiлi əдеби мұралардың бiрi.
Қазіргі əлем əдебиетінде мысал жанрының қалыптасуына Эзоптың енгізген еңбегі айтарлықтай.
Ежелгi деректерде ауыз əдебиетiндегi мысал жанрының негiзiн қалаған да осы Эзоп болса, осы автордың қолынан шыққан болар дейтiн жорамал бойынша, жазып кеткен мысалдарының өзi 426 тарта.
Сол мұралардың iшiндегi қазақ əдебиетiндегi ең белгiлерi «Қасқыр мен Қозы», «Қарға мен Түлкi», «Бақа мен Өгiз», «Шегiртке мен Құмырысқа», «Қасқыр мен Тырна» т.б шығармалар.
Бұлардың iшiндегi кейбiр шығармаларды қазақтың белдi ақын-жазушылары Абай Құнанбаев, Ахмет Байтұрсынов, Мəжит Дəулетбаев, Спандияр Көбеев қазақ тiлiне тəржiмалады..Кейiнiрек мысал жанрының қалыптасуына кейбiр сөз зергерлерi жiтi көңiл бөлiп, оны басқа да əдеби формалары мен жазылу əдiстерiн өмiрге əкелдi.
Мəселен, б.д.
д.
I ғасырда өмiр сүрген римдiк ақындар Федр жəне б.д.д.
II ғасырда өмiр сүрген Бабрий əлем əдебиетiндегi мысал жанрына өзiндiк қолтаңбаларын қалдырды.
Осы кəусар бұлақтан шығармаларына шұрайлы сюжеттер мен эпизод жолдарын тапқан, өз тұсында мысал жазған, замандастары iшiнде əлем əдебиетiне есiмдерi белгiлi, жаңа тұрғыдағы мысалшылар — Франциядан Лафонтен, Германиядан Лессинг, Ресейден И.Хемницер, А.Измайлов, И.Крылов, А.Пушкин жəне т.б.
шықты [4]..Антика дəуiрiнде өмiр сүрген авторлардың iшiнде мысал жанрының кейбiр үлгiлерiн Гесиодтың «Еңбек пен күндер» шығармасында, сонымен бiрге паростық, VII ғасырдың басында өмiр сүрген Архилохтың да еңбегiнде кездестiремiз.
Архилохтың мысалының iшiнде, бiзге үзiндiлерiмен ғана жеткен «Қыран мен Түлкi» жөнiндегi мысалды Эзоптың құрастырған мысалдарында да ұшырасамыз.
Ежелгi гректердiң халықтың поэтикалық шығармашылығында (барлық басқа да алғашқы дəуiрдiң поэзиялық үлгiлерiндегiдей) синкретизм жақын, яғни сөз өнерi əуенмен, бимен жəне т.б.
ойындық, ритмикалық дене қозғалыстарымен бiте қайнасып тұрады.
Мəселен, жұмысшы, егiншi, жүзiм жинаушы немесе басқа да еңбек етiп жүрген адамның əр қозғалыс тактысы əуенмен, əндермен сəйкес келуi керек.
Мұндай əндердiң кейбiр үлгiлерi Аристофанның «Бейбiтшiлiк» комедиясында, Плутархтың б.д.д.
VІІ ғасырда айтылып жүрген лесбостық жұмысшы əндерiнiң бiрнеше жолдары сақталып қалған...Əдебиеттер тізімі..