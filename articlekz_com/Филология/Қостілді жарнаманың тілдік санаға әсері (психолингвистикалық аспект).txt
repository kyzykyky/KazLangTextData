Жарнама тілін психолингвистика тұрғысында қарастыру оның адамға ықпал ету заңдылықтарын анықтап, әлеуметтік мәнін белгілейді. Тіл білімінің психолингвистика саласының жарнаманы ішкі құрылымын айқындауға маңызы зор..Нарықтың жеделдеп дамуы қызу бәсекелер туғызуда. Осы орайда негізгі рөлді жарнама алады.
Жарнаманың дамуы социология, экономика, тарих, психология, тіл білімі, мәдениеттану, этнопсихология білімдерін талап етеді.
Аталған ғылым салалары кәсіби жарнамалар үшін өте қажет.
Осы орайда қазіргі әлеуметтік тіл білімінің және психолингвистиканың өзекті бағыттарының бірі – жарнама мәтдердін сөйлеу және бейсөйлеу ықпалын зерттеу..Психолингвистика – сөйлеу механизмдерін (сөзді қабылдау мен оның тууы) психикалық процестермен байланысты зерттеліп, олардың тіл жүйесіне қатысын қарастыратын кешенді ғылым. Психолингвистика – адамның сөйлеу әрекетінің психологиялық және лингвистикалық аспектілерін сондай-ақ, қатынас жасау үдерісінде және жеке дара сөйлеу-ойлау әрекетінде тілдің әлеуметтік, психологиялық аспектілерінің қолданылуын зерттеуді өз мақсаты етіп қойды.
Осыған сәйкес психолингвистиканың зерттеу пәні, ең алдымен, адам әрекетінің арнайы түрі, сонымен қатар оның психологиялық мазмұны, құрылымы, түрлері, амалдары ретіндегі сөйлеу әрекеті болып саналады [1, 3 б.]..Психолингвистика саласы қазіргі кезде жарнамалық ақпараттардың адам санасына әсер етуін айқындау үшін қолданылатын маңызды ұғымғa айналып кетті. Бұл салада әсіресе шетел ғалымдары зор табысқа жетуде (Ч.
Эдвардс, Р.
Браун).
Жарнаманы ғалымдар ерекше құбылыс ретінде қарастырып, адам психологиясына әсер ету үшін жарнаманы тиімді тұрғысынан анықтай білу керек, жарнама мәтіндерінде немесе бейвербалдық түрде берілген жарнама құралдарында осы мәселе басты орында тұрады.
Жарнамалық өнімнің адамдар арасында зор сұранысқа ие болуы, олардың ерік күшінің туындауынан, қажеттілікті қанағаттандыруға деген талпыныс [2, 9 б.]..Жарнаманың әсерлігі, оның ықпалының артуы, адам психикасының ерекшеліктерін ескере отырып, жасаған кезде ғана артады. Адамды әрекетке бағыттайтын, қажетін өтеуге талаптандыратын бір түрткі болады.
Бұл түрткіні психология мен психолингвистикада уәж, себеп деп атайды.
Түрлі жағдайлардың әсер етуіне қарай адам психологиясы әр түрлі өзгерістерге түсіп отырады.
Жарнама бірден оқырманның, тыңдарманның, көрерменнің назарын аударуы керек [3, 25 б.]..Жоғарыда атап кеткендей, психолингвистика ғылымының ең басты назарында жарнама мәтіндерінің адам санасына ықпалы болып саналады. Яғни сөйлеу ықпалы дегеніміз:.«жеке адамның немесе ұжымның санасына және мінез-құлқына табиғи тілдің (сондай-ақ, паратілдің, графиканың) құралдары арқылы жүзеге асырылатын ықпал. Кез-келген сөйлеу актісі – сөйлеу ықпалын жасауға қабілетті» [5, 216 б.]..Қазақ жарнамаларының ықпал ету қызметіне негіз болатын уәждемелер – мәтіннің, вербалды емес құралдардың адам психикасына әсер ету жүйесімен тығыз байланысты..Ал дүниежүзілік жарнама жасау тәжірибесінде вербалды және бейвербалды әсер етудің жүйелігін анықтау үшін мынадай формуланы қолдану қалыптасқан AIDA: A назар (внимание, attention); I қызығу (интерес, interest); D тілек (желание, desire); A – белсенділік (активность, activit)..Зерттеушілердің пікірінше (Г.Б.
Сұлтанбекова, С. Бердібаева, т.б.) бұл формулаға тағы бір элемент кіргізуге болады: М – уәждеме (мотив, motivation).
Онда бұл формула мынадай болады: AIMDA..Өз мақсатына жету үшін жарнама ең алдымен адамның назарын аудару керек, сондықтан төменгі бөлшектерден құралады: қызықтыру, қабылданып, еске сақталуы, сенімді болу, ең негізгісі – тауарды сатып алуға тілек туғызу керек. Осының бәрі – затты сатып алынуымен аяқталады..Төменгі суретте жарнама мәтініне әсер ететін психикалық үдерістер көрсетілген:.Ерік.Түйсік.Эмоция.Ойлау.Сөйлеу.Жадыда сақтау.Назар аудару.1-сурет.Демек, сөйлеу ықпалының ең күшті жағдайы – тіл арқылы ептілік, айла-шарғы жасау, бұл ретте ықпалдың нысанасы – адам өзіне жасалатын әсерді сезіне алмайды және өзіне нұқсан келтіретіндей іс-әрекеттерге баруы мүмкін..Жарнаманың мақсаты – адресатқа жарнамаланып отырған затты немесе қызметті тұтынуына тездетіп шешім қабылдауын қадағалап, сондай-ақ, затты сатып алуына негіз болатын адамның психикалық процестерін бақылау болып табылады..Қазақстандағы жарнамалардың басым бөлігі қостілді жарнамалар. Аталған үдеріске әсер ететін факторлар: республикамыздағы тілдік жағдаяты, тілдік жоспарлау процестері мен демографиялық құбылыстар..Дегенмен де қазіргі Қазақстанның тұрғындары полилингвалды социумды құрайтындығына қарамастан функционалдық тұрғыдан күшті қазақ және орыс тілдері үстем тілдер болып қалып отыр..Қостілді жарнамалардың адамға ықпал етуі отандық психолингвистикадағы жаңа, өзекті мәселелердің бірі болып табылады..Бұл жерде қостілді жарнаманың адам санасына әсер ету үдерісіндегі түр-түстің ықпалы өте зор..Ықпал ету психолингвистикасының әдістеріне сүйене отырып, қажетті түс ортасында сатып алушының талғамына сай келетін эмоциясын шақыруға мүмкіндік бар. Түстік палитрадан адам үшін зор мәні бар басты сегіз түс бөлініп алынады, бастапқы мәні бар – көк, сары,.қызыл, жасыл, және қосымша: күлгін (қызыл мен көк түстің қоспасы), қоңыр (қызыл мен қараның қоспасы), бейтарап сұр (ешқандай түстің қоспасына жатпайды, сол себептен адамның сезім мүшелеріне әсер ете алмайды), қара түс – жоққа шығарушы мәнге ие..Түр-түстің психологиялық әсер етулеріне қатысты жарнама психологиясында өз орнын алатын көк түске сипаттама жасап көрейік, мысалы:.Көк түс тыныштықтың символы ретінде қабылданады. Оның мәні – адамның бейбіт қалпын білдіреді және орталық жүйке жүйесінің ширығуын төмендетеді.
Қан қысымы төмендейді, тамырдың соғу жиілігі қысқарып, ағзаның өзін-өзі қорғау механизмдерінің әрекеті жоғарылайды – қуат ағыны құйылып, бейне бір биологиялық батареялар әсер етіп жатқан сияқты болады.
Ең негізгі төрт түстің негізі ретінде, көк түс – биологиялық қажеттілікті білдіреді..Физиологиялық жақтан алғанда – бұл қажеттілік пен психологиялық түрде тыныштық сезімінде. Көк түс адамның топпен үйлесімін білдіреді және сезімін көрсетеді.
Бұл түс татулықтың және сезімталдықтың көрінісі, сондықтан қабілеттілік пен мазасыздықпен, эстетикалық бақылаумен және философиялық ойлармен байланысты.
Тереңдей алғанда, ол тәтті дәммен шоғырланады, оның мәні – нәзіктік, оның сезім мүшесі тері болып саналады.
Көк түс – айтарлықтай мәні бар тереңдікке және көлемділікке ие.
Мифологиялық түсінікте – көк түс тұтастықтың, жоғары идеалдарының құдіретті көрінісі, жер анасы Гея анаға оралу, бұл шындық пен сезім, махаббат пен адалдық, қорлау мен күрестің толастауы.
Көкшіл түс – айналаны, қоршаған ортаны білдіретіндіктен, адамдар санасына ықпал ету күші өте жоғары деп бағаланады..Мысал ретінде – қазіргі елімізде болып жатқан кезектен тыс сайлауды алатан болсақ, қаламыздағы көшелерімізде ілініп тұрған жарнамаларды келтіре аламыз. Бұған дәлел: Қазақстан Республикасы Президентінің кезектен тыс сайлауындағы көшеде жарияланған жарнамалары болып табылады.
Мысалы: «Ел қалаған таңдау! Главный выбор страны!» Бұл жарнамаға көңіл аударсақ, адамның сенімділігін оятатын сары, көк түстер пайдаланылған.
Әдемі, танымал адамдардың бейнесі, Қазақстан еліміздің картасы, Орталық саулау коммисиясының мөрі берілген.
Бұл жарнамаға қарап отырып, адамдардың санасында сайлаудың адал түрде өтетініне сенімділігін арта түседі..Жарнама – адамдардың көңілін аударса, онда ол есте тез сақталады. Ол үшін жарнамалар мәтінінде аз сөз қолданып, түрлі-түсті айқын суреттермен, басқа да көрнекі құралдарды ұтымды, тиімді, дәл қолдана білу керек.
Есте сақтау қабілеттерінің ерекшеліктеріне қарай адамдар жекелеген мынадай топтарға бөлінеді:.а) кейбір адамдар көзбен көретін жарнамаларды жақсы сақтайды;.ә) қайсыбіреулері есту арқылы;.б) енді біреулері қозғалыстағы жарнамаларды естерінде жақсы сақтайды..Осы тұрғыдан алып қарасақ, тележарнаманың басқа ақпарат құралдарында берілген жарнамалардан гөрі есте қалу деңгейі жоғары. Тележарнаманың басты артықшылығы – жарнамаланатын обьектіні әрекетте көрсете алуы, әрі тауарды дайындау барысын көрсету мүмкіндігі.
Камера арқылы беріліп отырған обьект құжаттық күшке ие, яғни, қуатты сендіруші қасиеті бар.
Тележарнама – журналда берілетін жарнамадан 1,2 есе, газеттегі жарнамадан 1,4 есе, радиожарнамадан 2 есе тез есте сақталады екен..Тележарнаманың бірнеше түрі бар, атап айтатын болсақ: жарнама роликтері, логотип арқылы көрсету, эмблемалар, экранда жарнама берушінің тек девизін беру арқылы, танымал бағдарламаларды құптау т.б. Мамандардың тұжырымдауы бойынша, ең басты психологиялық әсерді (осылардың ішінен) жарнама роликтері болып табылады.
Осыған мысал келтіретін болсақ: еліміздегі ең беделді ұялы операторлардың бірі, KCELL–биылғы жылы өзінің жаңа мүмкіндіктерін жариялаумен келеді.
Ол ең біріншіден, жаңа технологиялардың дамуымен тығыз байланысты.
«Қазақстанда бірінші рет, 3G видео арқылы байланысу мүмкіндігі!» жарнама ролигі болып табылады.
Бұл жарнама, біріншіден, қысқа әрі өзіне мықты назар аударатын жарнама.
Екіншіден, сол қысқаша түрде жарнамаланып отырған мәтін арқылы, өзіне қосымша назар аудартуды талап етеді, себебі айтар ой аяқталмаған..Соңғы кездері жарнама мәтіндерінде есімдіктерді көп қолдануын кездестіреміз, мысалы: біз/мы, нас, біргеміз және сөз бірліктерін қолдану арқылы: бірлік/единство, жанұя/семья т.б. Көбінесе Алматы қаласындағы сыртқы жарнамаларда (билбордтарда) мынадай жарнама мәтіндерін кездестіреміз: «Мы вместе! Біз біргеміз!», «С нами мир ярче!», «Бірлігіміз жарасқан!» т.б..Біздің ойымызша, осындай тіл бірліктерін қолданудың себебі, тілдің еліміздегі әлеуметтік жағдайымен байланысты. Осыған орай, жарнама ең біріншіден тіл иеленушіге және бүкіл әлеуметке бағытталады.
Яғни, бұл орайда адамзаттың белгілі бір қоғамға, бірлікке, бірігейлікке бағыныштылығы болуы.
Адам әлеуметтену үдерісіде белгілі бір әлеуметтік ортада болғанын қалайды.
Адамдардың ниетіне байланысты, жарнама осындай бағыт ұстанады..Көп жағдайда жарнама адамдардың әлеуметтік деңгейін қолдану арқылы өзіне ұпай қосады. Адам сондықтан да оларға елімізде әлеуметтік деңгейі жүйелілік мағынаға ие, яғни, лингвистика саласындағы әлеуметтік мәртебеге:.«құқықтарын, міндеттерін және мінез-құлықтың өзара алмасу кезегін (оның ішінде тіл практикасы да) қамтитын, қоғамның әлеуметтік құрылымдағы жеке адамның орны, жағдайы» [4, 55 б.]. Соған қарамастан, жарнама мәтіні индивидтің әлеуметтік деңгеін көтеруге негізделген.
Мысалы, кейбір жарнамаларда, егерде жарнамаланып отырған тауарды, бұл тұрғыда: қымбат автокөлікті сатып алған кезде, адамдар өздері-ақ сол адамға назар аударады және ол өз тұрғысынан қоғамда белгілі бір деңгейге қол жеткізеді.
Солай болса, неге оған сол көлікті алмасқа? .Жарнама әсерінің психологиялық тиімділігін дұрыс түсінбеу, осы бағыттың методологиялық дамуына зиянын тигізеді. Тиімділікті – жарнама мен товар сатудың арасындағы тура байланыс деп түсінеді, яғни жарнама ның тұтынушының тілегіне әсер ете алатын қабілетін ғана бағалайды.
Ең негізгісі – жарнама тұтынушыға түсінікті болу керек, зейінді аудартатындай, жеңіл есте қалатындай, жағымды эмоция туғызатындай жасалуы тиіс [5.
С.
Бердібаева]..Қорытындылай келе, қостілді жарнама мәтінінің маңыздылығы, адам санасына тигізетін ықпалы ретінде, мыналар ерекше орынға ие – керекті тілді таңдау, сөйлеу ықпалы, тілдік жағдаят..Тағы мысал келтіретін болсақ: «Да что тут думать?Внушительное предложение на мобильный ряд Nissan 2010», «SUBARU OUTBACK 2010. Уверенность в любую погоду»....