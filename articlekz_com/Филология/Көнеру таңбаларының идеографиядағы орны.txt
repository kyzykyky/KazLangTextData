Жазудың тарихы өте ерте замандардан басталады. Көне жазу мен қазіргі жазуды зерттеп білудің əрі теориялық, əрі практикалық мəні зор.
Жазу мен қоғам тығыз байланыста болғандықтан, бұрын жазуды пайдаланған қоғамның өмір сүрген жері мен тарихына көз жүгірте отырып, көне ру таңбаларының сыры тереңде екендігін ұғына түсетіндігіміз айқын..Жазу теориясының ең басты сұрағы – жазу мəнінің, яғни, оның қалыптасуы, қолданылатын элементтері, тілге жəне ойлауға қарым-қатынасын айтамыз..Дыбыстық тіл қажетті материалдық қабықшаны құрайды, ойлаудың дамуы мен оның негізгі адамдардың қарым-қатынасындағы құралы болып табылады..Жазу – дыбыстық тілдегі қарым-қатынастың қосымша құралы, «жаңғыртудың», «бекітудің» амалы болып табылады..Алфавиттік жазудың пайда болу тарихы, шығу тегі өте күрделі, шешілмеген жұмбақтарға толы. Өйткені алфавиттік жазу – дүниежүзі мəдениетінің қол жеткен орасан зор такбысы болса, бұл мəдени мұраға біздің ата-бабаларымыз да өзіндік үлес қосып, келер ұрпаққа мирас еткен.
Алғашқы əріп жазуының бір тармағы – руникалық көне түркі алфавиті болып табылады.
Арғы замандағы жазудың тегі суреттен басталғанын білеміз.
Пиктографикалық жазудың біртіндеп даму барысында идеографиялық жазу пайда болды.
Идеографиялық таңба (идеограмма) ие жеке сөзді немесе оның атауыш бөлшегін белгілейді..Кестелі, кейіннен символдық бейнелерді, ақырында түгел шартты белгілерді қолдану – жазу тəсілін графикалық өнер тəсілінен ажыратудың ең маңызды ерекшелігі болып табылады. Жазудың дамуына байланысты бұл ерекшелік күшейе түседі, жазу таңбалық сипатқа ие болып, бірте-бірте бейнелеу өнерінен алшақтайды (қолдану тəсіліне қарай).
Қазіргі (дыбыстық – əріптік жазуды) жазу белгісі – əріп-суреттік сипаты мүлде жойылған дыбыстың немесе фонеманың шартты белгісі болып табылады..Бастапқы жазу фразеографикалық болған, яғни жеке сөздерге бөлінбеген тұтас бір хабарды берген. Қолдану аясына қарай фразеограммаларды 2 санатқа бөлеміз: бейнелеу пиктограммалар жəне шартты белгілер..Ауыз əдебиетінде сақталып келген өлең-жырларда, археологиялық қазыналарда, ескі кітаптардың мұқабалары, тарауларында жəне бөлім аралықтарында кездесетін өрнектер мен суреттер, жұлдызшалар мен айшықтар, батырлардың қару-жарақтарында кездесетін кейбір жеке белгілер, таңбалар, əшекей əріптер де халықтық тарихи этнографиялық мұралар. Олардың құрамында əр түрлі ен-таңбалардың, ру таңбаларының элементтері жиі ұшырайды..Ал, жалпы ою-өрнек атаулары мағынасына қарай бірнеше топ құрайды:.Сонымен қазақ өрнектері молшылық, көшіқон, жорықшылық заманындағы тұрмысты, айналасындағы табиғатты, аңшылықты, геометриялық түсініктердің сырт тұрпатын байқаудан туған ұғым негізінде дамығаны байқалады. Мысалы: «Баған өрнек» (бақан деп те айтады) тіреу діңгек деген ұғымды тұспалдайды..«Балға», «балта» өрнектері өздері аттас жəне соған ұқсас өрнектердің де жасалуы мүмкін. Өйткені қайсыбір шеберлер өз ісінің маркасы есебінде, осы өз руының таңбасын бейнелеген болуы керек деген жорамалдар да бар.
«Бес дөңгелек», кейде төрт бұрыш түрінде келетін өрнектер бір кездердегі ру таңбаларымен төрт түлік малға басылатын таңбаларды еске түсіреді..«Құмырсқа», «Шөміш», «Қос дөңгелек» өрнектері төрт түлік малдың ендері мен таңбаларынан шыққан [1, 28-29б.]..Ертедегі ою-өрнектің семантикалық элементтері идеографикалық жазуға айналып отырған еді, мəселен, дөңгелек (шеңбер) – күннің символы (күнтаңба), ирек сызықтар – су символы, крест – дүниенің төрт бұрышы, т.б..Алғашқы жазу мен ертедегі ою-өрнектің бірбіріне қатыстылығы – маңызды мəселенің бірі..Қазақтың ру тайпалары мен ен-таңбаларын идеограмма (идеографикалық жазу нұсқасы) деп түсінсек, мұндағы заттық бейне мен ұғымның, таңба мен оның аталуында байланыс бар екендігін аңғару қиын емес. Өйткені бейнелік идеограммалардың тегінде заттық кескіннің өрнектелетіні белгілі.
Демек, арғынның «көз таңбасы», қоңыраттың «босаға таңбасы» сияқты айғақтық белгілер мен ертедегі ру таңбаларының қорын жасайтын мезгіл жетті. Өйткені, оларды жинап, зерттеудің мəні сол: ен-таңбалар мен белгілердің тиісті заманда атқарған қызметін айқындап, əлеуметтік орнын белгілеудің халқымыздың этногенезін шешуде ерекше орны бар [2, 65б.]..Қазақстан жерінде тасқа түсірген мыңдаған көне ен-таңбалар, түрлі ою-өрнектер (қошқар мүйіз, түйетабан) т.б. кездеседі.
Ен мен таңбаның сурет үлгісінің де, олардың атауларының да, осы атаулар қатысып жасалған тұрақты тіркестердің де тіл тарихы үшін, халық тарихы үшін берер дерегі өте мол.
«Таңбасыз тай, енсіз қой» деген сөз тіркесінде ен мен таңба салуға дейінгі дəуір «мал-мүлік ру тайпаның ортақ меншігі болған дəуір» деген ұғым бар.
Ол дəуірді суреттегенде қазақтар «Алаш алаш болғанда, ала тай ат болғанда, таңбасыз тай, енсіз қой болғанда» деп бастайтын..Қазіргі ғылымға белгілі таңбалар болмысына қарасақ, алғаш ірі тайпалардың таңбасы белгіленіп, кейін тайпа құрамындағы жекелеген ру өз тайпасының таңбасы негізінде өздеріне жеке рулық таңбаларды жасап алғанын көреміз. Ғалымдардың (Н.А.
Аристов, В.В.
Бартольд, А.И.
Левшин, М.
Тынышпаев, С.
Аманжолов) тұжырымдауынша негізгі ұйытқы тайпаның өзіндік белгілі бір таңбасы болады.
Ал сол тайпадан кейін бөлініп шыққан, не сырттан келіп қосылып, кірігіп кеткен рулар əлгі тайпадағы ортақ таңбаға қосымша бір белгі салу арқылы өзінің жаңа таңбасын жасайды [3, 299б.]..Н. Аристов таңбалардың ұқсастығына қарап, ертедегі ру тайпалардың туыстық жақындығын айыруға болады дейді [4, 283б.].
Оның айтқан пікірін қолдай отырып, С.
Аманжолов қазақтың ру тайпаларының таңба белгілерін салыстырып тиісінше қорытынды жасайды, қазақтың ең негізгі жəне маңызды рулары мен тайпаларын атап шығады.
Қаңлы ( таңбасы «І», көсеу таңбасы»), дулат (таңбасы «О», «дөңгелек тостаған»), жалайыр (таңбасы «ІІІ», «тарақ»), арғын (таңбасы «ОО», «көз таңбасы»), қоңырат (таңбасы «ІІ», «босаға»), қыпшақ (таңбасы «ІІ», «қос əліп»), найман (таңбасы «V»), шанышқылы (таңбасы «↓↑», «қолтаңба»), жаппас ( таңбасы «Z», «түйемойын») т.б..Қыпшақ – негізгі тайпа, салыстырып қарасақ, алшын мен найман таңбалары ұқсас, себебі таңбалардың орналасуы ешқандай мəнге ие емес, оның төңкеріліп те, жантайып та, қисайып та түсе беретіні белгілі. Бірақ, бұл əлі де болса зерттеуді қажет етеді..Алшын – негізгі тайпа. Алшынға таздар мен жаппас рулар кіреді.
Таңбалары Z (зет) əрпіне ұқсас болғанымен, үшінші бір сызық қосу арқылы негізгі алшын (А) таңбасында жатыр.
Алшын құрамында əлімнің таңбасы екі алшын таңбасының қосылуынан М əрпіне ұқсас [5, 1415б.] ..Ə. Марғұланның көрсетуі бойынша [7, 145б.] орта ғасырдағы үйсін тайпасының таңбасы «үш əліп» түрінде кездеседі, ал «Қазақтың көне тарихы» деген кітаптағы деректе қазіргі қазақ ішіндегі үйсіндер тайпасының таңбасы «ту» жəне «ағын су» формасында делінген [9, 62б.]..Біріншісі «қурай» – далада өсетін өсімдік атауы..Екіншісі – керейдің таңбасына ұқсас..Үшіншісі – бұрынғы ноғайлы тайпасының руы үш таңбалының таңбасына ұқсас [10, 91б.]..Керей – негізгі тайпа. Таңбасы + (ашамай)..Бұл таңба басқа рулардікіне ұқсамайды..Табын таңбалары əр түрлі. Ортақ таңбасы – «О» (тостаған), «І» (əліп)..аймақ бойынша орналасуына байланысты бөлу, яғни жеке ру мен тайпалардың экономикалық мүддесі жағынан бірігуіне байланысты [5, 3536б.]..Тайпалардың табиғи өсуіне байланысты олардың жайлауы мен көшіп-қонатын жерін кеңейту болды. Күшті тайпалар əлсіз тайпаларға мезгіл-мезгіл шапқыншылық жасауы оларды тайпалық одаққа бірігуге мəжбүр етті.
Алғашқы қоғамдық топтар біресе бөлініп (дифференция), біресе бірігіп (интеграция) отыруының нəтижесінде бір-бірімен біртіндеп қосылып, сан жағынан кеміп отырды, оның есесіне тайпа одағы іріленіп, саны ұлғая түсті..Тайпалар мен руларды атап шығу, олардың таңба белгілерін салыстыру арқылы ежелде өз алдына жеке өмір сүрген этнонимдердің қайсысынан қазақ халқы тарағандығын анықтауға болады..Демек, Н.А.Аристов, В.В.Бартольд, А.И.Левшин, Гродеков, М.Тынышпаев, С.Аманжолов, Ə.Марғұлан, т.б. ғалымдарымыздың еңбектері негізінде қазақ ру-тайпаларын бүкіл түркі тілдес халықтар таңбасымен салыстыра зерттеу қажет..Дулат таңбасына О «дөңгелек», таңбаның варианттары:.«О» (шөміш) – шөмішті табын таңбасы,.«Ш» (тарақ) тарақты табын таңбасы, жалайыр руының таңбасына ұқсас..«І» (əліп) қаңлы таңбасымен бірдей. Бұрын табындықтар Дулаттардан бөлінгендіктен кіші жүзде негізгі болып есептеледі де, ал басқа руларды одан таратады.
Таңбаларының ұқсастығын басқаша түсіндіруге келмейтін сияқты..Сыйқым руының таңбасы «♀IL» (Гродеков, Аманжолов, Тынышпаев деректері). Біріншісі дулаттың «О» «дөңгелек таңбасы» негізінде десек, екіншісі «көсеу» қаңлы мен ысты таңбасына ұқсас.
Үшіншісі «тік бұрышты таңба» басқа еш жүзде жоқ [10, 98-102 б.]..С. Аманжоловтың айтуы бойынша: көптеген тайпалар мен рулар үш ордада да кездеседі.
Көптеген тайпалар мен руларды үш жүзге де бірдей жатқызуға болады.
Осы мəліметтерге сүйене отырып, мынадай қорытынды жасауға болады: жүзге (ордаға) бөлу тайпалардың туыстық белгілеріне қарап емес, оларды..