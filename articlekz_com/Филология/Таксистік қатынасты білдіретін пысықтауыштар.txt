Пысықтауыштар мен бағыныңқылардың генетикалық жақындықта екендігін дəлелдеу оңай. Мəселен, сөйлемдегі сөздердің орын тəртібі тұрақты жəне жылжымалы болады.
Пысықтауыштардың ішінде өзі пысықтайтын сөздің тек алдында тұратын сөздер бар да (Поезд жайлап қозғала бастады), сөйлемдегі орны еркін болатын пысықтауыш сөздер бар (Жайлап поезд қозғала бастады).
Пысықтауыштардың кейінгі қасиеті жайлы түркітануда кеңінен айтылып жүр.
Бұлай болудың себебі кей пысықтауыштар өзі пысықтайтын етістікпен өте тығыз байланыста болмайды жəне олар егер сөйлемнің басында тұрса, тек етістікке қатысты емес, бүкіл сөйлемге қатысты болады. Бұл пікірімізді жұмсалымды синтаксистің үлкен маманы Жантас Жақыпов та растайды.
Ғалым өз зерттеуінде мезгіл пысықтауыштың баяндауышпен байланысы еркін, əлсіз болатыны, перифериялық позицияда бола отырып сөйлемді тұтасымен айқындайтыны, сөйлемнің өн бойына қатысы болатыны туралы пікірлерге тоқтайды да, мезгіл пысықтауышының осы қасиетінен болар, ол бір сөйлемнің шеткергі орнында (периферияда) тұрып, баяндауышпен еркін, əлсіз байланысатындықтан, тек сол сөйлемнің өн бойына ғана емес, тұтас контекске де қатысты бола алады. Мұндай контексте сол мезгіл пысықтауыш қатысып тұрған сөйлемнен басқалары мезгіл пысықтауышсыз сөйлем сипатында болады деп, оған мынадай мысалдар келтіреді: Баяғыда соғыс басталған жылы жігіттермен бірге военкоматқа барған.
Тізең шығып кеткен деді ме, тобығын қисық біткен деді ме, əйтеуір əскерге жарамай қалды (Ə.Кекілбаев). Күн кешкіре, күзгі суық тұман сейілді де, жел тынып, жылы жаңбыр себеледі.
Алдан кең өзек кезікті (С.Жүнісов)..Бұл мысалдардан бірінші сөйлемдегі асты сызылған мезгіл пысықтауышы екінші сөйлемдегі оқиғаға да қатысты, сондықтан да екінші сөйлемді оқшау алсақ, ол толымсыз болып шығар еді..Келесі мысалдың ерекшелігі – екінші тұрған мезгіл пысықтауышсыз сөйлемнің жетпей тұрған пысықтауышының орнына бір сөз емес, предикаттық ыңғайындағы бағыныңқы сөйлем жүріп тұр [1, 146]..Таксистік қатынастар пысықтауыш мүше етістік сөз табынан болғанда ғана орын алады. Сондықтан ғалымның келтірген күн кешкіре деп басталатын екінші мысалында іліктес таксистік қатынас бар екендігі анық..Пысықтауыштардың етістік сөз табы арқылы жасалуы кейіннен пайда болған құбылыс. Сын есімнің негізгі қызметі заттың қасиетін анықтау болса, үстеудің қызметі қимылды сипаттау болып табылады..Біздің түсінігімізше, есімше жəне көсемше тұлғалы етістіктердің анықтауыштық жəне пысықтауыштық қызметтерде жұмсалуы сөйлеушінің жалпы категориялық мағынаның ішіндегі əртүрлі реңктерді беру қажеттілігінен туған. Мəселен, жалпы қанша? деген сұраққа жауап беру бар да, сол қашан деген сұрақтың ішіндегі де мағыналық реңктерді толық ашып айта алу бар: таңертең бардым, кешке бардым, күн шыға бардым, таң біліне бардым. Мұндағы пысықтауыштық қатынаста тұрған сөз тіркестерінің қай-қайсысы болса да қашан? деген сұрауға жауап беріп тұр.
Пысықтауыш мүшенің алдыңғы екеуі үстеуден болса, кейінгілері көсемше тұлғалы құранды етістіктерден болған..Қалай? деген сұраққа жауап беретін пысықтауыштар да үстеуден өзге сөз таптарынан жасала береді: күлімдеп қарады, жағалай отырысты, көре-көре көсем боларсың, сөйлейсөйлей шешен боларсың.
Қалт тоқтады, шалқасынан ашылды т.б.
Күлімдеп сөйледі (көсемше), ақырын сөйледі (үстеу) дегендер қалай? деген бірдей сұраққа жауап беріп, екеуі де амал пысықтауыш жасап тұрса да, іштей реңктік айырмашылықтарға ерекшеленді.
Көсемше пысықтауыш қимылдың тəсілін білдірсе, үстеу пысықтауыш қимылдың қарқынын білдіріп тұр.
Төл қызметі пысықтауыштық болғанымен, үстеу сөз табы пысықтауыштардың барлық мағыналық түрлерін (амал, себеп, мекен, мақсат, мезгіл) жасауға əлі жете бермейді.
Сондықтан сөйлеуде бұл қызметтерге көсемше, сын есім, еліктеу сөздер, тұлғалық өзгеріске түскен зат есімдер, есімшелер т.б.
тартылады..Пысықтауыштардың тек қана үстеулерден болмауының екі себебі бар. Бірі – жоғарыда айтқандай, көсемшелердің бойында болатын реңктік мағыналардың үстеулерде болмауынан, айтушының өзі жеткізбек болған реңкті тап басып айту мақсатынан туындаған құбылыстар болса, екіншісі – дəл сондай мезгілдік мағынаны жеке үстеу сөздердің бере алмауынан деуге болады.
Бір ұғымды, затты, əрекетті бір ғана сөзбен беру мүмкіндігі жоқ болса, онда тіркес арқылы беру тілімізде молынан кездеседі.
Мысалы:.а) Ел орынға отырар кезде ауылға қайтып келе жатқан екі-үш жылқыға келіп араласты (М.Əуезов)..ə) Таң қалыңдап келе жатқанда барлық аңшы мен көп жылқышы атқа мінді (М.Əуезов)..б) Таң əбден атып, ел тұрған мезгілге шейін Бақтығұл сартылдатып жүре бермек болды (М.Əуезов)..в) Үш бала түс ауғанша қарлы даланы мейлінше аралады (Ө.Қанахин)..Жоғарыда келтірілген сөйлемдердегі таксистік қатынастардың ЖМӨ орталық (ядро) сипатын мынадай сызбалар арқылы көрсетуге болады:.а) 2..1..ə) 1..2..б) 2..1..в) 1..2..Келтірілген мысалдардың барлығында күрделі мезгіл пысықтауыштар мезгіл мəнді сөздердің қатысуымен жасалған. Қазақ тілінде мезгіл мəнді сөздер өте көп.
Осы мəселені концептология тұрғысынан жан-жақты зерттеген Л.Асқардың айтуынша тəулік лексикасемантикалық өрісін құрайтын 360 атау циклдік жүйеге түсірілген [2, 22]..Автор келтірген тілдік бірліктердің деңгейлік сипаты əртүрлі Тəулік өрісін құрайтын.360 атаудың ішінде жеке сөздер, фразеологизмдер жəне метафоралар бар. Екінші сыңары етістік болып келетін ымырт үйіріле, түс ауа, таң ата жəне т.б.
сияқты мезгіл мəнді тіркестер арқылы пысықтауыш жасалып, олар өз баяндауыштарымен таксистік қатынастардың үш түрін жасай алады.
Бірақ осы келтірілген мезгіл мəнді сөздер мен сөз тіркестерінің көбі қазақ тұрмысында əлемге ортақ күнтізбенің жəне сағаттың пайда болуына байланысты жиі қолданылмай қалды.
Анығырақ айтсақ, əлемнің тілдегі көрінісін əлемнің ғылым тіліндегі көрінісі ығыстыра бастады.
Ағарып атқан таңды, қызарып батқан күнді өз көзімен көрмеген, бақыламаған ұрпақтың, əсіресе қала баласының тілінде мезгіл мəнді тіркестер қайдан болсын.
Олар тəуліктің қажетті кезеңін хабарлау үшін таңғы сағат үште, кешкі сағат бесте деген сияқты тіркестерді қолданады.
Тəулік өрісін құрайтын тілдік бірліктерді түгелдей білмегендіктен ауылда өсіп, қалада жүрген көбіміз-ақ бүгінгі күні сағатқа жүгінгенді оңай көретініміз анық..Таксистік қатынастар тек мезгіл мəнді сөздердің қатысуымен ғана жасалмайтындығы белгілі. Тиянақсызданған есімше тұлғалары мен көсемше тұлғалары арқылы жасалған пысықтауыштар етістік баяндауышпен мезгілдік.қатынаста болады. Мысалы, Əрқайсысы Гауһардың қолын алғанда өңдері жылып, езу тартады.
Нар түйе үйге жеткенде басына үкілі тақия киген, талдырмаш денелі қыз шығып, бұйдасын шешіп, есік алдындағы қазыққа байлады (Т.Ахтанов). Үй іші асқа отырғанда сыртта көген басында жатқан қойлар мекіренді.
Еламан ұсталып кеткелі жалғыз қалған қызына жиі қатынап жүреді (Ə.Нұрпейісов)..Біз жоғарыда қазіргі қазақ тілінде мезгіл пысықтауыштардың түрлі жолдармен жасалатындығын айттық. Олардың барлығы да қашан? деген сұрауға жауап береді. Айтыс тартыстарда ол қаймығып көрген жоқ (Д.Исабеков). Елу бір, елу екінші жылдары ақ мылтық асынған қиямет қыс болды (Ш.Айтматов). Осы түнде ас піскенге шейін Барлас Қобыланды батыр жырын жырлады (М.Əуезов)..Сөйлемдердегі мезгіл пысықтауыштардың барлығы қашан? деген сұраққа жауап беріп тұрғанмен, соңғы сөйлемдегіден басқасында таксистік қатынас орнап тұрған жоқ.
Неге? Себебі алдыңғы екі сөйлемдегі пысықтауыштардың бірі зат есімнен (айтыс тартыстарда....), екіншісі сан есімнен (елу бір, елу екінші жылдары ...) жасалып тұр.
Яғни қимыл-əре кет жоқ.
Тиянақтаушы етістікпен мезгілдік қатынаста тұрған құрылымға Осы түнде ас піскенге шейін ... мезгіл пысықтауышы жатады.
Өйткені таксистік қатынастардың барлығының мағыналық өрістік орталығы (ядросы) бірінен кейін бірі, бірінің алдында бірі не месе қатарлас өтіп жатқан екі қимыл болып табылады..Сонымен біз жоғарыда айтылғандарды жинақтай келе мына нəрселердің басын ашып алуды жөн көрдік:.тұрлаусыз мүшелердің қызметін атқарарда тиянақсызданады да, кейбірі тіпті көсемшенің қатарына өтіп кетеді..5. Таксис өрісін жасауға қатынасатын функционалды жұрнақтардың жұмсалу ауқымы (жұмсалу парадигмасы) бір бірімен тығыз байланысты.
Оған тіл біліміндегі парадигма лық жəне синтагмалық қатынастарға сүйеніп есімше жəне көсемше жұрнақтарының жұмсалу мүмкіндігіне талдау жасау арқылы көз жеткізуге болады..жəне есімше тұлғалары сол күйінде солға қарай.күрделеніп барып, бағыныңқының баяндауышын жасай алады. Бұл құбылысты деривациялық модельдер арқылы дəлелдеуге əбден болады..4. Таксистік қатынас жасауға негіз болатын функционалды жұрнақтардың (есміше, көсемше) жұмсалымдық мүмкіндігі екі түрлі: есімшелердікі кеңдеу.
Олар анықтауыштан өзге...