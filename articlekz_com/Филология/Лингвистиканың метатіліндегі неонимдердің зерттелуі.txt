Лингвистикалық терминология жүйесінде неонимдердің пайда болуы себептеріне, сондайақ жалпы əдеби тілдегі неологизмдердің өзіндік жасалу жолдарына көп көңіл бөлінуде. Лингвистикалық терминологияда неонимдердің аса қарқынды ағымы метатілдің қалыптасу деңгейінде қарастырылып жүр.
Ғылым мен техниканың дамуына байланысты өзге тілдерден терминдер қабылдау қажет болғандықтан сол терминдерді өз тілімізге лайықтап алып, мүмкіндігінше баламасын табу, тіліміздің ішкі дыбыстық заңдылықтарына сай етіп алу – бүгінгі күннің басты мəселесі..Қазіргі кезде ғылыми термин жасаудың түрлі жолдары бар. ХІХ ғасырдың ортасынан бастап көптеген терминдер үш жолмен жасалды:.Қазіргі уақытта «терминологиялық ағым» жағдайында отандық тіл білімінде терминологиялық неологизмдер мен неонимдерді зерттеу мен сипаттауға ерекше назар аударылуда. Тіл білімінің терминтану саласындағы соңғы зерттеулер нəтижесінде неонимдер немесе неонимика деп аталатын тармақшалар дүниеге келді.
Ғалым О.С.
Ахманова: «Неонимдердің жалпы əдеби тілдегі неологизмдерден айырмашылығы олар бірқатар терминнің шартты ерекшеліктері – ұғымдарды жіктеуге негізделетін жүйелілікке, білім беру саласының қандай да бір жүйесін дамытудың сол кезеңінде белгілі бір термин шегінде мазмұнның бекітілуіне, пайда болу сипатын болжамдайтын өзіне тəн қасиеттерге ие» [1;3-б] деп көрсетеді.
Осы тұрғыдан келгенде, лингвистиканың метатілінде неонимдердің туындауының негізгі себептері басқа да арнайы тілдердегі секілді ғылыми ойдың дамуын ынталандыратын жəне əлем туралы ғылыми білімдерінің ауқымын арттыратын адамның танымдық іс-əрекеті болып табылады..Лингвистиканың ХХ ғасырдың ортасы мен ХХІ ғасырдың басында қарқынды дамуы жаңа ғылыми парадигмалардың туындауына əкелді: заманауи тіл білімінде дəстүрлі түрлерімен қатар генеративті, когнитивті жəне коммуникативті парадигмалар пайда болды..Қазіргі тіл білімінің спецификалық шегі ғалым М.Н.
Кожинаның пікірі бойынша: «Интенсивті, динамикалық, интеграциялық-дифференциалдық үдеріс, яғни барлық ғылыми бағыттар мен жүйелер жəне олардың тығыз өзара əрекеті» болып табылады.[2;4-б] Лингвистиканың түрлі ғылыми аралық байланыстарының дамуы, оның ғылымның бағдарламалаудың теориясы мен практикасы, философия, психология, логика, социология, тарих, когнитология, мəдениеттану сияқты салаларымен ара қатынасы негізінде итеграциясы аралас ғылымдардың компьютерлік лингвистика, лингвокриминалистика, лингвоəлеуметтік психология, лингвостатистика, нейролингвистиканың туындауына алып келді.
Лингвистикалық зерттеулердің негізінде бірқатар жаңа ғылыми бағыттардың бірі ретінде лингвоəдістеме, лингвостатистика, лингвостилистика, лингвопоэтика, прагмалингвистикалар қалыптасты..Жоғарыда санамаланған факторлар тіл білімінің метатілінде көптеген жаңа айқындылығымен ерекшеленетін метадиалектілердің пайда болуына əсер етеді. Олардың əрбіреуі жоғарыда атап көрсеткендей ғылыми экстралингвистика саласымен, ішкі сыртқы терминдердің өзара алмасу көзі болып табылатын бағытпен, оларды теориясымен айқындалатындығын көруге болады..Лингвисттер мен терминографтардың алдында метадиалектілерді лексикографиялық сипаттау, терминологиялық неологизмдерді ретке келтіру мəселесі тұр. Бұл үшін ресей ғалымы О.С.
Ахманова: «Ендігі жерде жалпыға танылған деп есептелетін сол себепті де сөздікке енгізілуге тиіс, бір жағынан жеткілікті түрде құпталмаған, мүлдем бекітуге келмейтін терминдерді бірізділікпен шектеу қажет» [1, 2-б.] деп көрсетеді..Терминологиялық неологизмдердің енгізілу критериі сөздікті құрастырушының ғылыми тəжірибесі жəне лингвистикалық метасөйлеу қызметінің тұрақтылығына байланысты. Жəне олар терминнің енгізілу деңгейіне кіру критериінің көмегімен бағаланулары қажет..Неонимдер жаңа лингвистикалық ұғымдарды таңбалауда, ескі ұғымдарды жаңаша атауда өз қажеттілігін іске асыра отырып, лингвистикалық ғылымдардан аралас терминдерді кеңінен алып қолданады, өзге ұлттық тілдерден де (көбінесе ағылшын тілінен) алып пайдаланады, интернационалдық сипаттағы терминдік элементтерге иек арта отырып, өзінің тілдік материалынан жəне басқа əдеби тілдердің тілдік құралдарынан жаңа терминдер жасайды..Терминологияда лексиканы тудырудың екі түрі бар: жалпы тілдік жасам-неологизм жəне лексикалық неоним. Неонимдер негізгі терминдерді бір мəнді екі атаумен жəне ұғыммен қанағаттандыруы тиіс.
Яғни, бұл ұғым теорияда атау жəне сингл болуы керек.
Бұл дегеніміз терминология факторларын күрделендіретін синонимдерді, полисемияны жəне омонимдерді болдырмау дегенді білдіреді..Канадалық терминолог Г.Рондо: «Неонимді неологизмдермен сырттай да қызметтік белгілерімен де қарама-қарсы қойып салыстырады: синтагматикалық тəсілмен, көбінесе ұзақ көп құрамды жасалымдар жəне қысқартуға келмейтін жаңа лексикалық бірліктерден жасалған. Ол неологизмдердің немесе неонимдердің «өмір сүру кезеңдерін» айқындайтын «неонимдік критерилерді» қолданыстағы жаңашылдық кезеңі, бекіту кезеңі жəне ескіру кезеңі деп жіктеу керек», дейді.
Жаңашылдық кезеңі субъективтік критеримен айқындалады, автор «айтып тұрғандарды ұжымдық көңілмен» деп атауды ұсынады.
Бұдан шығатын неонимнің неологизмнен қызметтік айырмашылығы: бірінші жағдайда белгілі білім саласында тілді жай тұтынушылардың емес, мамандардың көзқарасы арқылы туындаған.
Екінші кезеңде лексикографиялық бекіту объективті өлшемі бойынша анықталады.
Неологизмнің өміршеңдік кезеңін бекіту үшін оның сөздікке енгізілу фактісі жеткілікті болып табылады.
Ал бұл неоним үшін жеткіліксіз «оның қолданылу өлшемі» жаңа ғылыми-техникалық құжаттамаларға жəне сарапшылардың қорытындысына қосымша қараудың жолымен «тексерілген» болуы тиіс.
«Мерзімдеуге қатысты» өлшем берілген жалпы немесе арнайы лексикографиямен жəне алдыңғы екі өлшемге қатысты белгіленеді.
Жоғарыда аталған өлшемдердің арасынан канадалық ғалым Г.Рондо жаңашыл өлшемді негізгі деп есептеп, соны қолдану керектігін айтады..Шетелдік лингвистер француз тіліндегі сөз жəне термин жасау саласында белгілі бір зерттеулер жүргізген, міндеттелген материалдарды жинақтайотыра, оларды белгілі бір тəртіппен жүйелеген..Бүгінгі күні теориялық, практикалық та шешілмеген мəселелердің бірі термин жасаудың жолдары мен тəсілдерінің шығуы. Осындай көңіл бөлетін мəселенің бірі француз тілінде неонимдердің құрылу тəсілдерінің орныққаны.
Француз тілінде сөз жасау үдерісін зерттей келе, А.Гус жаңа лексикалық бірліктердің жасалуының түрлі тəсілдеріне талдау жасаған.
Соның ішінде ол деривация, сөзсаптау жəне ғылыми композицияны, сөзжасам үдерісінде өзара алмасудың белсенділігін атап көрсетті.
Сөз жасамның басқаларымен салыстырғанда аса өнімсіз тəсілдері деп А.Гус лексикалық бірліктердің қысқартылуын, литерлік абревиацияны, грамматикалық категорияның өзгеруін көрсетті.
Термин жасау тəсілдеріне қатысты алсақ, жалпы лексика секілді терминологияда да белсенді жəне өнімді тəсілдер: семантикалық, синтаксистік, морфологиялық болып табылады.
Француз тіліндегі неонимдердің термин жасау тəсілдері мен модельдерін анықтау мақсатында құрылымдық-семантикалық зерттеулерден мысал келтірейік.
Баспасөз тілінде жиі кездестіруге болатын -iste, -isme жұрнақтары зат есім сөздерден жасалады.
-iste жұрнағы көбінесе жалқы есімді білдіретін белгілі бір саяси жəне ғылыми ағымға немесе жаңа мамандыққа тиесілі.
Мысалы, gliologiste, enseigniste, neoniste, terroriste; Зат есім, сын есім, етістік тудыратын -isme жұрнағы өнімді жұрнақ болып саналады: terrorisme, nutritionisme; Бұдан аңғаратынымыз -iste, -isme жұрнақтарының семантикалық жəне морфологиялық жолмен жасалуы.[5,35-б.] Зерттеу нəтижелері сондай-ақ -Tion, ation жұрнақтарының да өнімді болып табылатынын растайды.
Бұл жұрнақтармен жасалған жаңа терминдер саны химиялық, медициналық, биологиялық салаларда жəне қоршаған ортаның термин жүйесінде орныққан: autoevolution, biolixiviation, biomethanisation.
Жұрнақ қосылу жолымен жасалған неонимдердің айтарлықтай саны бұл тəсілдің жоғары өнімді екендігін көрсетеді.
Ең көп таралған құрылым латын-грек сөдерінің терминдік құрылымы, мұндай аталымдар қысқалылығымен, интернационалдық сипаты семантикалық нақтылығымен ажыратылады.
Неонимдердің арасында көп құрылымдық термин сөздердің болуы (тіпті төмен жағдайда) кездеседі.
Заманауи француз тілінің термин жасамында терминологиялық бірліктерді тудырудың синтагматикалық тəсілі ең көп таралған деп саналады.
Жалпы мəлімет бойынша француз тілінің неонимиясында синтагматикалық жасалым терминологиялық жаңа жасалымдардың 55 пайызын құрайды. Неологизмдердің құрылымдық-семантикалық талдауы жаңа оралымдардың синтагматикалық тəсілмен.Неология мəселелері лексикографиялық практикамен өте тығыз байланысты. Неологизмдерді ұлттық тілдік құбылыс, сондай-ақ неологизм немесе неонимді ұлттық мəдениеттің феномені ретінде кеңінен қарастыру қажет..туындағанын көрсетеді. Француз тілінің терминологиялық құрамында неонимдердің туындауы ғылым мен техниканың қарқынды прогресіне байланысты болып отыр..Француз тілінің неонимдері деривация, сөзсаптау, конверсиялау, қысқарту өзге тілден алу, метафоралық жəне метонимикалық тасымал т.б. жолдармен жасалады.
Олардың ішіндегі ең белсенді түрлері деривация, сөзсаптау, қысқарту болып табылады..Неологизмдердің сипатталуын методологиялық тұрғыдан neonymie мəтіндік тіл, жаңа технологиялар секілді ізденудің жаңа əдістері, əсіресе дискурстың əр түрлілігіне бағдарланған..Қазіргі уақытта қоғамдық өмірде жаңа сөздердің туындау беталысы барлық тілдерге тəн...