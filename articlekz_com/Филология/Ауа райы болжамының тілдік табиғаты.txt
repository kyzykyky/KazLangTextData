Ауа райы болжамы қашанда халықтың назарында болған. Күтілетін ауа райының қандай болатындығы туралы халық Бұқаралық Ақпарат Құралдарынан біледі.
Радио, газет жəне телевизия салаларының ішінен естіп қана қоймай, көріп ұғынатын ақпарат көрермендердің көңілінен шығады.
Телевизия саласында кең таралған ауа райы болжамының көрсетілімдері жаңалықтар топтамасының бір бөлігіне жатады.
Жаңалықтардың тілдік бейнесіне əсер ететін экстралингвистикалық факторлардың бірі – уақыттың аз не көп болуы, қазіргі кезде ол өте маңызды.
Телехабарда уақыт факторы бірінші орында тұратындықтан, көрсетілетін жаңалықтар қысқа əрі нұсқа формасындағы сөйлемдермен ресімделеді, онда штамп, тұрақты тіркестер көп қолданылады.
Жаңалықтар топтамасы неғұрлым қысқа болса, ауа райы болжамы да соғұрлым қысқа əрі нақты болады.
Мысалы.«НТВ», «7 арна» жəне «BBC weather forecast» арналарында ауа-райы болжамы тілінде əр алуан дəстүрлі стандарттар мен клишелер орнығып келеді. Мəселен,.«НТВ» арнасында:.«7 арна»-да:.т.б тілдік оралымдар, клишелер тұрақты қолданылады. Бұл – телехабарлар тілінің табиғатына тəн құбылыс.
Алайда, орыс, қазақ жəне ағылшын тілдеріндегі мысалдырды салысытырып қарайтын болсақ, үш елдің жүргізушілері бірдей ресми түрде амандасады.
Одан кейінгі сөздердің мағынасы бір-бірінен ажыратылады.
Мысалы, орыс тілінде жүргізушілер алдымен өздерін таныстырады, бірақ ертенгі күнге арналған ауа райы болжамы деумен шектеледі, нақтырақ айтқанда күні айтылмайды.
Əр жүргізушінің өзіндік қалыптасқан амандасу стилі бар.
«НТВ» арнасының жүргізушілерінің ішінен тек Елена Уткина ғана ауа райы болжамының мəліметтері Ресейдің Гидрометеорталығынан алынғандығы туралы хабарлайды..Қазақ тілінде шығатын ауа райы болжамының жүргізушісі амандасып болғанан кейін, ресейлік арна секілді «ертенгі күнге арналған ауа райы болжамы» деген сөз тіркесін қолданбай, нақты күнді айтады «қазанның отыз біріне немесе мамырдың алтысына арналған ауа райы болжамын ұсынамыз». Қазақстанда ауа райы болжамы туралы ақпаратты барлық бұқаралық ақпарат құралдарына жергілікті «Қазгидромет» мемлекеттік метеоқызметі хабарлайды, алайда бұл туралы қазақстандық ауа райы болжамының жүргізушісі, ресейлік жүргізушімен салыстырғанда, айтпайды.
Негізгі ақпаратқа көшпес бұрын тек күнді ғана айтады, ол бір сөйлемнің көлемінде беріледі.
Ағылшын тілінде берілетін ауа райы болжамының жүргізушілері де хабарды бастамас бұрын амандасады.
Бірақ ауа райы болжамы қай күнге арналғандығы туралы айтпайды, тек жалпы ақпартпен таныстырады..Телехабардың визуалды ерекшелігіне сəйкес қандай да бір сурет, визуалды бейне тележурналист тарапынан айтылған сөзді толықтырып отыратындықтан, телехабарлар тілінде аз сөзбен көп мағына берілуі тиіс..Сонымен қатар тележурналист сөзі мен көрсетіліп отырған суреттің сəйкес келуін ескеру қажет. Бұл жөнінде К.Д.
Кирия былай дейді:.«Стоит отметить, что на текст также влияет наличие и качество «картинки». Как известно, хороший, яркий видеоматериал, в котором кадры говорят сами за себя, требует минимального комментария: текст не должен мешать «картинке», напротив, бедная, однообразная «картинка», как правило, нуждается в подробном и интересном тексте» [Кирия 2007: 72-78]. Қазақ, ағылшын жəне орыс тілдеріндегі ауа райы болжамының телекөрсетілімдерінде визуалды ерекшелік ретінде арнайы географиялық кар талар қолданылады.
Қазіргі заманның мүмкіндіктеріне сəйкес бұл карталар компьютерлік графиканың көмегімен дайындалады.
Ал олардың эфир барысында ауысуын Қазақстан мен Ресейде телережиссерлар басқарса, Ұлыбританияда жүргізушілердің өздері қадағалайды.
Ол үшін ағылшындықтардың қолдарында арнайы құрылғы бар.
Оның көмегімен олардың айтылып жатқан сөздері мен көрсетіліп отырған суреттері немесе карталары толығымен сəйкес келеді..Ауа райы болжамында берілетін ақпаратты құруға жəне тілдік бірлектерді таңдауға əсер ететін фактор – аудиторияның айтылған мəтінді жеңіл қабылдауы, берілген ақпаратты қабылдауды жеңілдету. Аудиторияға айтылатын ақпаратты жеңілдеті үшін тележүргізуші өз сөзінде күрделі сөйлемдерді емес, аудиторияға түсінікті болатын жай сөйлемдерді пайдалануы керек..Телехабардағы коммуникативтік қатынас та ерекше орын алады. Телехабардың нəтижелі шығуы, оның субъектілері коммуникативтік тұлға дəрежесіне көтерілуі керек деген пікірді ұстанған Н.
Уəли былай деді: «Медиа-мəтін құрайтын дискурстың толық жүзеге асырылуы үшін қажетті алғышарт ретінде адресаттың да, адресанттың да коммуникативтік тұлға деңгейінде танылу қажеттілігін атап айтқымыз келеді.
Бұл күрделі ұғымның құрамы үш деңгейден тұрады: когнитивтік когнициялар қоры, прагматикалық жəне стилистикалық деңгейлер.
Когнитивтік деңгейлде тілдік субъектінің когнитивтік санасындағы конгициялар қоры іске қосылады.
Яғни мəтінді жасаушы автор өз ойын жеткізу барысында сананың терең астыртын құрылымындағы білімдер жүйесін пайдалана отырып, қажетті ақпаратты кодқа салады.
Осындай ақпарат мəліметтер қабылдаушының когнитивтік санасындағы білімдер қорымен сəйкес келген жағдайда адресат ол кодты ашуға қабілетті болады, демек, мəтінді толық түсінеді.
Прагматикалық деңгейде адресат автордың мəтіндегі сөз қолданыстарының танылу себебін түсінеді де, сол арқылы адресаттың түпкі ниетін аңғартады.
Ал адресант əрбір сөзін өзінің мəтін түзудегі прагматикалық ұстанымына сəйкес іріктеп пайдаланады.
Прагматикалық деңгейде негіз болатын алғышарт ретінде коммуникативтік жағдаят танылады.
Стилистикалық деңгейді іштей тілдік біліктілік жəне кəсіби біліктілік журналистік шеберлік салаларына жіктеуге болады. Бұлардың біріншісіне тілдік субъектінің əдеби тіл нормаларын толық меңгеруі, сөздік қорымыздағы əрбір лекскманың семантикалық аясын білуі, əртүрлі тілдік айшықтау амалтəсілдерін қолдана білу, т.б жатады.
Ал кəсіби біліктілікке қатысты алғанда осы бар тілдік материалды журналистің өз ойын мəнерлі, көркем етіп қиюластыра жеткізу үшін пайдалана білу жатқызамыз.
Публицистикалық дискурстолығымен жүзеге асырылуы үшін адресант пен адресат бірдей коммуникативтік тұлға деңгейіне жетуі тиіс» [Уəли 2007: 329 б.]..Телехабарлар тілін психолингвистикалық тұрғыдан да қарастыру керек, өйткені тележүргізуші мəтін арқылы көрерменге ықпал етуі, тілдік құралдардың психологиялық əсер ету күші, көрерменнің ақпаратты қабылдау, оны дұрыс түсінуі, есте сақтау сияқты мəселелерді анықтау болып табылады..Мəселен, тележүргізушінің басқаруымен жүргізілетін ауа райы болжамының мəтінін қабылдамас бұрын, көрермендер алдымен оның сыртқы келбетіне назар аударады. Егер жаңалықтарды бір диктор немесе екі диктор (ер адам мен əйел адам) жүргіссе, ауа райы болжамымен əдетте бір ғана жүргізуші таныстырады.
Осылайша көрермендер ауа райы болжамы жүргізушісінің сыртқы келбетіне қарай отырып, оның мінезіне сипаттама береді.
Ресейдің «НТВ» телеарнасының ресми сайтында ауа райы болжамы хабарының жүргізушісіне байқау жариялаған кезде, тележүргізушіге қойылатын негізгі талаптар деп осыларды белгіледі:.Көрсетілген талаптарды талдай келе Ресейдің «НТВ» телеарнасында ауа райы жүргізішісінің жас шамасы бірінші орында тұр. Екінші орында оның сыртқы келбеті, яғни телехабарды жүргізушісінің сүйкімділік, əдемілік, инабаттылық сияқты факторлары көрермен психологиясына əсер ету жолдары болып табылады.
«НТВ» телеарнасының ресми сайтында берілген ақпаратына сəйкес бағдарлама рейтингі жүргізушісінің сыртқы келбетіне тікелей байланысты екені анықталды.
Мəселен, аталмыш сайтта көрермендер өз пікірлерін қалдырған кезде, ауа райы болжамының ең сүйікті жүргізушісі кім деген сауалға 70% ең жас, əрі сүйкімді жүргізушіні, яғни Ирина Полякованы таңдады..Ресейлік "Метео-ТВ" телекомпаниясының бас директоры Александр Митрошенковтың пікірінше: «Ауа райы болжамының «өзіндік ерекше келбеті» болу керек. Осы тұрғыдан да ауа райы болжамының жүргізушілері таңдалады.
«ОРТ» арнасы үшін салмақты жəне қатал адам, «СТС» жəне «ТНТ» арналары ойнақы көңіл күймен жүргізетін жас қыздарды қалайды.
Ал «НТВ» арнасы көбінесе зиялы қауым үшін хабарларды дайындайтын болғандықтан, дикторлар да осы тұрғыдан таңдалады.
Александр Митрошенковтың айтуы бойынша соңғы уақытта жүргізушілерді таңдау ережелері күшейтілді.
Бұрында басты орында жүргізушінің сыртқы келбеті тұрса, қазіргі таңда жақсы мұқамы мен əртіс қабілеті бірінші орында.
Кəсіби білімнің болуы да талап етіледі.
Жүргізушілердің көбісі екі жоғары орын бітіргендер.
«НТВ» телеарнасы ерекше арна, басқа арналармен салыстырғанда жүргізушілері де өзгеше.
Бұл арнаның ауа райы болжамынгың жүргізушілерінің көбісі метеорологтар.
Бірақ, бəрі əйелдер емес.
Мысалы, Александр Беляев «НТВ» арнасының ауа райы болжамының танымал жүргізушісі таңылды.
Алдымен ол ғалым, содан соң тележүргізуші».
Үш елдің ауа-райы болжамы жүргізушілерін салыстырып қарайтын болсақ «НТВ» телеарнасында 9 жүргізуші бар, оның 7 əйел адам, 2 ер адам.
«BBC weather forecast» арнасында жүргізушілер тобын 14 ер адамдар мен 10 əйел адамдар құрайды.
Ал «7 арнада» ауа райы болжамының екі жүргізушісі бар: біреуі қазақ тілінде жүргіссе, екіншісі орыс тілінді ақпаратты жеткізеді.
Ол Қазақстанда мемлекеттік тіл – қазақ тілі жəне ресми тіл – орыс тілі статустарына байланысты, біздің елде тек ауа райы болжамы ғана емес барлық бағдарламалар қос тілде өтеді. Бұл Қазақстанның Ұлыбритания мен Ресейден айырмашылығы.
Жүргізушілерге қатысты тағы да бір мəліметті айта кеткен жөн, ол ауа райы болжамы жүргізушісінің ұлты.
Қарастырылып отырған мемлекеттердің жүргізушілері тек сол елдің өкілдері: Қазақстанда – қазақ (орыс тіліндегі нұсқасында орыс ұлттың өкілі), Ресейде – орыс жəне Ұлыбританияда тек ағылшындықтар..Үшінші талап бойынша, филолог, яғни тіл маманы болу телевизия саласында өте маңызды, өйткені тележүргізуші бола тұра, бағдарламаны дайындау үшін редактор қызметін қатар алып жүру қажет. Дайындалған ақпаратты өз бетімен алдын ала талдау, оқу, түсіну жəне дұрыс жеткізе алу – бəрі де жүргізушінің құзырында..Қатар соңында жазылған тізбек ауа райы болжамы талаптарының негізгісі деп айтуға болады, өйткені сөйлеу кемістігінің болмау, сөйлеу мəнері, дауыс ырғағы жəне интонацияның дұрыс қолданылуы – көрермендердің айтылған ақпаратты дұрыс қабылдай алуын қамтамасыз етеді..Дауыс ырғағы адамның көңіл күйін, өзін қоршаған ортадан алған əсерін, ішкі жан дүниесін аңғаруға мүмкіндік береді. Тікелей эфир кезіндегі жүргізушінің көңіл күйіндегі аландаушылық, қуаныш пен реніш, қобалжу – бəрі байқалып тұрады.
Сондықтан да жүргізуші үшін ауызекі сөйлеу тілін қалыптастыра білудің маңызы ерекше.
Себебі əдемі сөйлеу мəнері, дұрыс қойылған дауыс ырғағы, екпіннің қажет жерде түсірілуі – жүргізушінің негізгі қырлары болып табылады.
Ауа райы болжамының жүргізушілері берілген мəтінді үш елде əр түрлі дауыс ырғағымен жеткізеді.
Қазақстан жүргізушілері дауысты қатты шығармайды, мəтінді жай жəне салмақты оқиды.
Ал Ұлыбритания жүргізушілері керісінше, айқайлап тұрғандай дауысты жоғарлап сөйлейді.
Ресейдің ауа райы болжамының жүргізушілері бірсе жай, бірсе даусты қатты көтеріп көрермендерді күтілетін ауа райымен таныстырады.
Ол сол елдің сөйлеу мəнеріне тікелей байланысты екенін байқауға болады.
Мəселен, ағылшындықтар – сезім əрекетіне бойалдырушылықты жие байқатады.
Орыстар шамшылдыққа жақын халық деп саналса, біздің еліміздің азаматтарын байсалды деп есептеуге болады..Тележүргізушінің сөйлеген сөздің интонациясы да өте маңызды. В.Н.
ВсеволодскийГернгросс интонацияға арналған еңбегінде орыс тіліне тəн интонацияның түрлерін он алтыға жеткізеді, ал А.Н.
Гвоздев өз зерттеулерінде орыс тіліндегі интонацияның тоғыз түрін көрсетеді.
Олар: мақұлдау (утвердительная), сұраулы (вопросительная), лепті (восклицательная), бұйрықты (повелительная), түсіндіру, мəнін ашу (изъяснительная), санамалау (перечислительная), қыстырма сөз, қыстырма сөйлем (интонация вводности), қарсылықты (противопостовительная), бағыныңқы (подчинительная) интонациялары.
Қазақ тілі білімінде интонацияның единицаларына тікелей арналған еңбектер жоқтың қасы..С.А.
Аманжолов өз еңбегінде интонация сөйлемнің айтылу мақсатына қарай бөлінген хабарлы, сұраулы, лепті, бұйрықты сөйлемдерге сəкес түсіндіріледі [Аманжолов 1994: 63]. Қазақ тілі білімінде Ə.Н.
Нұрмаханова да интонация проблемасын зерттеуді мақста еткен екінші ғалым. «Интонацияның құрамына екпін, ырғақ (ритм), əуен (мелодика), іркіліс (пауза), қарқын (темп), т.б физикалық элементтер кіреді» деп келеді де, оның ағылшын, неміс, француз тілдеріндегі ролін қысқаша атап келіп: «Осыған байланысты барлық тілдерде хабарлы, сұраулы, бұйрықты, лепті сөйлемнің өзіне тəн интонациясы болады», – дейді [Нұрмаханова 1982: 12 б]..Интонацияның функциясына қатысты неше түрлі пікірлер мен классификацияларды кездестіруге болады. Мысалы М.
Халидей тілдегі интонацияны ағылшын тілінің грамматикалық құрылысындағы ерекшеліктердің бірі деп санап, оның басқа лингвистикалық функциясын жоққа шығарып, интонацияның грамматикалық функциясын ғана мойындады [Holliday 1967: 196 б].
Ал неміс ғалымдары Ж.
Дюбуа, О.
Захер жəне тағы да басқа тіл зерттеушілері интонацияның қызметін сөйлемдегі сөздердің орнымен барабар деп біледі..Орыстың байырғы лингвистикада да сөйлемнің мағынасын айқындау, оның мағынасын анықтауда интонацияның маңызы зор екендігі туралы пікірді көптеп кездестіруге болады. Мысалы, В.Н.
Всеволодский-Гернгросс былай дейді: «В отношении к слову графическому интонация есть та живая вода, которая превращает его, мертвое, в живое; слово графическое начинает жить не только своей материальной телесной жизнью, но и жизнью одушевленной с того момента, когда появится интонация» [Всеволодский-Гернгросс 1992: 8 б].
Қазақ тіл білімінде интонация ұғымы, қызметі туралы А.
Байтұрсынов, Қ.
Жұбанов.
С.
Аманжолов, І.
Кеңесбаев, М.
Балақаев, Ə.Нұрмаханова т.б еңбектерінде, интонацияның мəні жəне оның сөйлемдегі ролі мен көріністеріне біршама тоқталған.
К.
Аханов былайша дейді: «Интонация – сөйлемге тəн белгілердің бірі.
Интонация – сөйлемнің органикалық элементі.
Сөйлем жеке сөзден де, сөз тіркесінен де құрылымдық үлгісі жағынан ажыратылады.
Жеке сөздер немесе сөз тіркестері кейде сөйлем түрінде жұмсалуы үшін міндетті түрде сөйлемге тəн интонациямен айтылуы шарт.
Сонда ғана олар сөйлем ретінде ұғынылады» [Аханов 1972: 267 б].
Ал А.
Шахматов айтуы бойынша: «Интонация арқылы бүтін бір сөздің өзі де сөйлем бола алады», – дейді [ Шахматов 1941: 67 б]..«Əуен, қарқын, ұзақтық, пауза, интенсивтілік, тембр – интонацияның негізгі компоненттері болып табылады. Сөйлеу тілінде интонацияның аталған компоненттері бір-бірімен тығыз байланыста болады.
Бірақ олар сөйлемнің барлық түрлерінде əр уақытта бəрі бірдей орын алады жəне бəрі бірдей тыңдаушыға анық естіледі деп айту қиын. Олар өзара түрлі қарым-қатынасқа түсіп, оларды бір-бірінен ажыратушы қызмет атқарады» [Базарбаева 2002: 35 б ]..Ауа райы болжамының жүргізушілері көрермендерге мəтіннің маңыздылығын жеткізу үшін интонацияны əртүрлі мақсатта қолданады. Мысалы, ауа райының құрт өзгерілуі күтілген кезде, «НТВ» арнасының жүргізушісі дауысын көтеріп сұраулы жəне лепті сөйлем қолданды:.Бұл көбінесе орыс тілді ауа райы болжамына тəн. Ауа райының ағылшын тілді нұсқасында сұраулы сөйлемдер сирек қолданылады, ал лепті сөйлемдер мəтінде жиерек кездеседі:.«Be careful! Tomorrow probably will be sharp fall of temperature, precipitation as snow and rain and sleet»..Қазақ тілінде мəтін тек жай сөйлемдерден ғана тұрады. Ескертулер мен кеңестер айтылған кезде жүргізушінің дауыс ырғағы ғана өзгереді:.«Еліміздің орталық аумағында жылы ауа райы қалыптасады. Қарағандыда 10, Жезқазғанда 13 градус болады.
Еліміздің Оңтүстігінде де күн ашық жəне жылы болады, тек таулы аймақтарда жауын жаууы ықтимал»..«Қазақ журналистикасы» атты үш томдық жинақта тікелей эфир кезіндегі радиожурналистиканың ерекшеліктері, тікелей эфир кезінде хабарды жүргізудің құпиялары, кемшіліктері мен артықшылықтары туралы баяндалған. Бұқаралық ақпарат құралдарының ішіндегі радио мен теледидар белгілі бір ақпаратты тікелей эфирде берілуімен ерекшелінеді.
Яғни сол уақытта жүргізушінің қимыл-əрекеті, айтылатын сөздері өте маңызды.
Демек, «эфир жүргізушісі айтылар ой барысындағы дауыс ырғағын, сөз алдындағы жəне сөзден кейінгі үн үзілісн, екпін түсіру тəсілін, дыбыстардың айтылуын, алуан түрлі атаулар мен ұғымдардың түсінікті əрі анық жеткізілуін қадағалауда өз өнерін, ой-өрісін, білім деңгейін жетілдіріп, дүниетанымын кеңейтіп, шеберлігін шыңдап, күннен-күнге тəжірибесін молайтып, кемелдене түсуге талпынуы хақ..Түптеп келгенде, жүргізуші-журналист дыбыстық əрекетті эфир заңы бойынша талапқа сай, уақытқа сəйкес үйлестіріп, яғни хабардың басталуына да, əрі қарай жақсы жалғасын табуына, өз мақсатына жетіп аяқталуынажауап беретін, сол процесс барысында əрі оператор, əрі режиссерді, күллі тетік тегершігінде жұмыс істейтін барлық қызметкерлердің кез келгенінің роліне ойша ену нəтижесінде біртұтас күрделі шаруаны ұйымдастырушы болып есептеледі» [Қазақ журналистикасы 2008: 176-177 бб]..Қандай да бір бағдарламаны тікелей эфирде жүргізу – өте күрделі процесс. Тікелей эфир кезіндегі мəтінді өңдеуге, қандай да бір қатені.Телеэкран арқылы сөз сөйлеу – белгілі бір заңдылықтарға, өзіне тəн ерекшеліктерге ие өнер түрі. Басқа да өнер түрлері сияқты барлық элементтерді қатаң сақтауды талап етеді.
Ал эфир кезінде жүргізушілерге қойылатын талаптар екі есе күшейтіледі.
Олар ақпаратты жеткізу барысында эфир уақыты заңдылығына сəйкес қалыптасқан сөздік қор, терминология, орфоэпия нормалары мен грамматикалық заңдылықтарды сақтап, əдеби тіл нормасына тіл қатуға міндетті.
Бұқаралық ақпарат құралдары қашанда тілдің дамуына айрықша үлесін қосып, қазақ, ағылшын,орыс, кез келген тілдің өзіндік табиғатын қалыптастырған.
Телевизия саласының ерекше жанры саналатын ауа райы болжамының тілі əлі де зерттеуді қажет етеді..түзетуге хабарға пайдаланылатын дыбыстық жазбаны сол сəтте ретке келтіруге ешқандай мүмкіндік жоқ. Тікелей эфирдегі жүргізішінің əрбір əрекеті, əрбір айтылған сөздің салмағы да уақыт таразысымен өлшенеді, өйткені телеарналарда уақыт – алтын, уақыт шектеулі.
Тікелей эфирдегі уақытты табысты өткізу – айрықша қабілеттіліктің, тамаша тапқырлықтың, кəсіби шеберліктің нəтижесі.
Ал ауа райы болжамының жүргізушілері үшін ол екі есе қиын.
Аудиторияға ақпаратты жеткізу барысында қателесіп кетуге болмайды.
Жаңалықтар немесе басқа да бағдарламалар жүргізушілеріне айтылатын сөздері арнайы құралда (суфлерде) берілсе, дикторлар оны оқып қана қояды, ал ауа райы жүргізушілері сол сөздерді оқи тұра, жанында тұратын теледидардан өзінің дұрыс тұрғандығын, сол қаланы дұрыс көрсетіп тұруын қадағалайды, яғни олар екі минут уақыт аралығында бірнеше əрекеттерді басқарып отырады.
Қарастырылып отырған үш мемлекеттің ішінен тек Ұлыбританияда ғана ауа-райы болжамы тікелей эфирде беріледі, ал Қазақстан мен Ресейде эфирге ауа райы болжамының алдын ала дайындалып жазылған нұсқасы көрсетіледі...