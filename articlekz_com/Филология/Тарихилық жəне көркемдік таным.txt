Көркемдік таным дегеніміз – заттар мен құбылыстардың адам өмірімен тікелей байланыста болатын шындық болмысқа адамның эстетикалық қатынасының жоғарғы формасы [1,69]. Олай болса, көркем шығармадағы тарихилық мəселесі де шындық болмыспен тікелей байланысты..Түріктің көрнекті жазушысы Хусейін Хихал Атсыздың «Көкбөрілердің өлімі» (1946) романында б.з.д. УІІ ғасырда жеңіліске ұшыраған көктүріктердің Қытайға бодан болуы, араға бес жыл салып қайта көтерілген Күр Шад (шад – ең жоғары əскери лауазым) бастаған ерлердің тағы да жеңіліске ұшырап, бəрінің өлім құшуымен аяқталса, «Көкбөрілердің тірілуі» (1949) деген романында Құтылық деген қаһарман қолбасшының біріктіруімен қайта құрылған Көктүрік мемлекетінің «Шығыс Түрік қағанаты аталуы», Елтеріс (Құтылық) қағанға одан кейінгі тағы екі Көктүрік қағанына уəзір болған Тоныкөк сияқты абызы мен азаттық жолындағы көктүріктердің қаһармандық күрес жолы кестелі тілмен шебер өрнектеледі [2,35-38]..Т.Зəкенұлының «Көкбөрілердің көз жасы» (2002) атты романында да мыңдаған жылдар бойы тарихын тасқа қашаған көшпенділер мемлекеттілігі, оның ыдырауы, бір сөзбен айтқанда, бөрілі байрақ көтеріп, Орталық Моңғолиядағы Орқын өзенінің терістік-батыс жағын мекен еткен көк түріктердің соңғы тынысы, көк бөрі киесімен өмір сүрген түркі баласының азуын айға білеп, көзіне мөлтілтете жас алуы – ендігі тағдырының алмағайып болатындығына меңзейді..Н.Келімбетов көрсеткен «Сақтар мен ғұндар дəуірінде өмірге келген жоқтау, мақтау түріндегі өлең үлгілері, мақал-мəтелдер, қанатты сөздер – бертін келе Түрік қағанаты тұсында жазылған ерлік жырлардың шынайы көркем шығарма ретінде қалыптасуына үлгі-өнеге, модель-форма болды» деген сөзі əдеби даму үрдісінің алғашқы негізін дəйектей түседі [3,Б.11,Б.29]..Күлтегін ескерткіші жазуындағы: «Елім бар халық едім, елім қайда? Қағаны бар халық едім, қағаным қайда?» дегенде ел сөзі мемлекет мағы насында, Махмұт Қашқаридың «Диуани лұғат атТүрік» сөздігінде де «іl» (ел) сөзі «мемлекет» деп аударылған екен..Түрік қағанаты көсемдерінің бірі сексен жасында жауға жалаңаш шауып мерт болғанда «Белгісі үшін, атақ даңқы, біліктілігі үшін күресті» деген жазуды саралаған ф.ғ.д. Қ.Сартқожаұлы түрік көсемінің өз елінің мөр-таңбасын қорғау жолында мерт болғанын жазады [4, 52-58]..Бұдан шығатын қорытынды ұлт сөзінің қолданысқа енуі XX ғасырдың бас кезінен басталғандығымен, бұл ұғым туралы түсінік ерте замандағы түркілерден тамыр тартып келе жатқандығын байқаймыз. Көшпенділер мемлекеттілігі де сол сияқты, олардың отырықшы елдермен терезесі тең дəрежеде қарым-қатынаста болғандығы бүгінде айтылып та, жазылып та жүр.
«Ел» сөзінің байырғы түркі лік мағынасы мемлекет, ұлт деген мағына береді.
Елді ұйымдастырып, мемлекет құрушы қағандар ды «Елтеріс қаған» (елін теріп біріктіруші) деп атаған..Міне, бұл ұлт тағдыры яғни ата-баба еншісі, белгісі, таңбасы, айбыны, ырысы, киесі, рухы, қасиеті, мақтанышы, арысы, білігі туралы алғашқы түсініктің бастау көзі тым тереңде жатқандығын көрсетеді. Тіпті көне түркі дəуіріне бармай-ақ, өткен ғасырдың ортасында ғана Шыңжан өлкесінде құрылған мемлекеттің «Шығыс Түркістан» деп аталуының өзі тереңдеп зерттеуді қажет етеді.
Ш.Уəлиханов та «Шығыс Түркістанды» «Түпкі Түркістан» деп тегін атамаса керек [5,9].
Қ.Жұмаділовтің «Тағдыр» романында ежелгі Гундар мен Түрік қағанаттарын былай қойғанда, Шыңғыс хан заманынан бұрын да, одан кейін де бұл Құлыстайды негізінен наймандар мекендегенін, ХУІІ ғасырда оларды жоңғарлар ығыстырып шығарғандығын, бір ғасырдан кейін бұл жерлерді Цин империясы жаулап алғандығын, жоңғарлардан босаған жерлерге қазақтар қайта келіп қоныстанғанмен де, жалпы ұлттық мемлекеттілікті құруға ұмтылған Абылайдың ісəрекеті жүзеге аспай қалғандығын жанды суретпен егжей-тегжейлі баяндап береді..Ал Қ.Жұмаділов шығармашылығы арқылы қазақ романдарындағы ұлт тағдыры мəселесін сөз еткенде тақырыптың жан-жақтылығы байқалады. Ең алдымен ХХ ғасырдың бас кезінде ғана қолданылып, одан кейін жетпіс жыл бойы архаизмге айналып, қазір қайта тірілген «миллəт» сөзіне Қ.Жұмаділов кеңес өкіметі тұсының өзінде-ақ «Соңғы көш» романы арқылы қайтадан жан бітіреді.
Үрімжіде «оңшылдарды» айыптауға қарсы қолданылған «миллəт – ұлт», «миллəтшіл – ұлтшыл» деген сөздер Шыңжандағы ұйғыр-қазаққа ортақ..Қазіргі уақытта қолданысқа дендеп енген ұлттық құндылықтарымызды біріктіретін ұлттық идея мен ұлттық мүдде туралы ғылыми түсінік қажет. Өкінішке орай ұлттық энциклопедиямыздан «ұлттық идеяның» да, «ұлтшыл» деген сөздің де анықтамаларын кездестіре алмадық.
Қ.Жұмаділовтің өз сөзімен айтсақ: «халықшыл», «отаншыл» деген сөздер жақсы болғанда, «ұлтшыл неге жаман болуға тиіс? Тəуелсіз, еркін елдерде «ұлтшыл» сөзі əлі күнге дейін оң мағынасында қолданылады.
Оларда «ұлтшыл» атану мақтаныш.
Ал, біздің қорқып қалғанымыз сонша, өз халқын сүйген азаматтарды «ұлтшыл» деуге аузымыз бармай, «ұлтжанды» деп жүрміз.
Осыны естігенде бетіме бірдеңе былш ете қалғандай болады.
Мен білгенде, бұл формада айтылатын қазақта екі-үш қана сөз бар-ды.
Байжанды, қатынжанды жəне итжанды.
Үшеуі де – ұнамсыз сөздер.
Ұлт деген қасиетті ұғымды өйтіп қорлауға болмайды.
Сондықтан мен шар тартқан шағымда «бірдеңе жанды» атанғанша жасымда көп бейнетпен алған «ұлтшыл» деген атағымды сақтап қалғым келеді», – дейді [6, 278].
Бұл жерде жазушы Қытай, Жапония, Африка, Латын Америкасы сияқты елдердегі тəуелсіздік жолында күрескен ұлттық тұлғаларды əсіресе Қазақстанға жақсы таныс Үндістан азаттығының лидері Махатма (ұлы жан) Гандиді айтып отыр..Дат ғалымы Кьеркегордың (1813-1855) афоризмге айналып кеткен мынандай сөзі бар екен: «Определитесь с понятиями, и вы избавите человечество от половины заблуждений» [7,243]. Философ-жазушының бұл пікірінің өміршеңдігінде дау жоқ..«Қазақстанда негізгі автохтонды бір ұлт, бір этнос бар. Ол – қазақ халқы» [8,23].
Демек, Қ.Жұмаділовтің ғана емес, жалпы шетелдегі қазақтардың тілі мен діні, тарихы мен этнографиясы, əдет-ғұрпы мен салт-дəстүрі туралы əдеби мұралары – бүтін қазақ мəдениеті мозаикасының сырттан құяр қайнар көздерінің бірі..Қазақ халқы ұлт ретінде танылуын жеке қазақ деген атпен бөлінуіне байланыстырудың өзі шартты түсінік. Бірақ «Ақтабан шұбырындыдан» кейінгі қырық жылға созылған қиян-кескі шайқас – қазақ халқының ұлттық санасының қалыптасуына аса үлкен ықпал жасағаны тарихи шындық.
XҮІІІ ғасырда үш жүздің басы қосылып, мемлекет болып қайта құрылғанмен де, бұл кез Россия империясының қазақ халқын бодандыққа (подданство) айналдыру саясатымен тұспа-тұс келді.
Көшпелілердің рулықтайпалық құрамына сүйенген патша өкіметі ұланғайыр даланы иемденудің бір жолы «Бөліп ал да, билей бер» екендігін жақсы түсініп, бəсекелестік, бақталастық, билікке таласу науқанын туғызды. Бұл патша билігіне, метрополия шенеуніктеріне деген бағыныштылықты арттыра түсті.
Бірақ Ресейдің іс жүзінде ықпал етуі XІX ғасырдың ортасында бүкіл қазақ жерінде əскери басқару жүйесі енгізілгеннен кейін ғана толық жүзеге асты.
Сондықтан да бұл кезеңдегі қазақ халқының ең негізгі күресі ұлттық тəуелсіздікті жеңіп алуға, отарлық езгі мен қанауды жоюға бағытталды.
Ал отты қаруға қолы бұрын жеткен ірі империялар қазақ арасындағы рулық қақтығыстарды отарлау саясатын жүргізудің негізгі алғы шарттарының біріне айналдырды..Ресей империясының отарлау саясатындағы əдіс-тəсілдерді Қытай империясы да қол астындағы бұратана халыққа айнақатесіз қолданды. Сондықтан да Қ.Жұмаділов шығармашылығын шекараның арғы бет, бергі беті деп бөлуге келмейді.
Міне екі өлкедегі қазақ ұлтының басындағы ұқсас трагедиялық жағдай, халықтың ежелден қалыптасқан мəдени-этникалық салт-дəстүрлері мен тіліне, дініне, діліне, өмір сүріп отырған атамекеніне төнген зұлматтың зардаптары тұңғыш рет Қ.Жұмаділов шығармалары арқылы қалың оқырманға жетті.
Бұдан Қ.Жұмаділовтен басқа шекара тақырыбына қалам тербеген адам болмаған екен деген ой тумаса керек.
Бұл тақырыпқа 19601980 жылдарда бірен-саран прозалық шығарма жазғандар социалистік реализм шиырынан шыға алмады, ал Қ.Жұмаділовтің ерекшелігі сонда, ол кейіпкерлерін бай мен кедей деген жікке бөліп əуре болған жоқ.
Жазушы ұстанымы – тарихи шындық, өмірде болған нақты оқиға мен өзінің жеке интуициясынан туған көркемдік қиял.
Мұның бəрі суреткерлік шеберлікпен ұштаса келе, əдебиетіміздің ақтаңдақ беттерінің толығуына себеп болды..Бұл тұрғыдан алғанда, қаламгердің тарихи шығармалары үш үлкен хронологиялық салаға бөлінеді: 1-ші, ХУІІІ ғасырдағы ірі тарихи оқиғалардың тұтас көрінісі, қазақ-жоңғар соғысының бұрын еш жерде сөз болмаған соңғы ұрыстары, жау қолынан азат етілген ежелгі атамекендеріне жергілікті халықтың қайта қоныстана бастауы, жоңғар хандығының жер бетінен жойылып, Қытаймен арадағы байланыстың күшейуі, көшпенділер мемлекеттілігінің соңғы тұяқ серпуі, сондай-ақ, патша өкіметінің қазақ даласын зерттеу кезеңінің аяқталып, қитұрқы отарлау саясатының басталуы, қазақ хандығымен саяси-мəмілегерлік қатынас орнатуы, əскери қоныстар мен қамалдардың салына бастауы сиықты мəселелер бойынша – «Дарабоз» дилогиясы, 2-ші, жоңғарлардан азат етілген көшпенділер мекенінің шекарасының айқындалуы, Ресей мен Қытайдың мүдделі саясаты, отты қаруға қолы бұрын жеткен екі империяның жоспарлы түрде əскери қоныстандыруды бастауы, жергілікті халықтың шет аймақтарға күшпен ығыстырылуы – «Тағдыр» романы, 3ші, ХХ ғасырдың басындағы ұлт-азаттық қозғалыстар, «аққашқан жылындағы» оқиғалар, Алаш идеологиясының Шыңжан қазақтарына тигізген əсері, ашаршылық зардаптары, ұлт тəуелсіздігі жолындағы халық күресі – «Соңғы көш» роман-дилогиясы арқылы көрінеді..Орыстың əдебиеттанушы ғалымы əрі тарихшысы В.Кожинов өз зерттеулерінде Шекспир немесе Гётені, Достоевский немесе Толстойды, Шолохов немесе Леонид Леоновтың əлемдік деңгейге көтерілу себебін өз творчестволарында туған халқының өзіне тəн ұлттық қасиетін терең таныта алуынан деп қарайды [7,244]..Десе де, біз сөз еткелі отырған тақырыптың ұлттық сипаты мүлде бөлек, əрі оны отарлаудың зардабын тартпаған ұлы державалардың ұлттық мəдениетінің сипатталуымен салыстыруға келмейді. Қазақ ұлтының тағдыры бір ғана этносқа тəн белгілерді анықтап, ұлттық ерекшеліктерді санамалап көрсетуде емес, мəселе келмеске кеткен көшпенділердің мəдени-этникалық ерекшеліктерінің жойылу себептерін анықтаудан келіп шығады..Қазақ əдебиетіндегі тарихи тақырыпқа жазылған шығармалардан М.Əуезов дəстүрін іздейтін себебіміздің бір салдары осында жатыр. Бірақ қазақ қаламгерлерінің ұлт болмысын жасқанбай ашатын тақырыпқа тікелей түсе алмағаны тарихи шындық.
Сонымен бірге бірнеше ғасырға созылған отарлықтың салдарынан өзгеріске ұшыраған ұлттық мінезқұлық ерекшеліктерін ашып шығудың өзі де оңайға соқпайтыны сөзсіз.
Міне Қ.Жұмаділовті өз замандастарынан даралайтын ерекшелік осы арадан келіп шығады.
Сондықтан да кеңестік дəуірде жазылған.«Соңғы көш» дилогиясы мен «Тағдыр» роман-шежіресі» (1997) деген кітабындағы: «Туыстас немесе көршілес бірнеше отбасы бір қоныста отырса – ауыл, ауылдас, көрші; іргесі алшақтау болса – жерлес. Қандас – жеті атадан құралғандар (бір атаның кіндігінен тараған), бір ата 13 атадан асса – ру.
Бірнеше ру қандастықпен я бір мүддемен біріксе – тайпа.
Бірнеше тайпа қоғамдасып, жүз болып қауымдасады.
Тайпадан іріленсе халық немесе ел, оның мемлекет ішінде өзге ұлт, ұлыстармен саясат теңдігі болса ұлыс, дербес шекара, саяси-экономикалық тəуелсіздікке қолы жетсе мемлекет, тілі мен дəстүрі, мəдениеті, өзіндік мекен-жері, əлеуметтік рух, жігері, этникалық ерекшелігі ортақтасып, дараланса ұлт болады» деген пікіріне жоғары баға беріпті [10,6]..Ал Қ.Жұмаділов дəуір шындығын ашып көрсетуде Абылай, Қабанбай, Демежан сияқты жекелеген тұлғалардың ролін жоғары қойса да, тарихтың табиғи дамуын рулық қатынастар мен тайпалық одақтардың қақтығысынан туындатады. Сондықтан да Ш.Рахметұлының сатылап көрсетіп отырған қазақ ұлтының құрамдас бөліктеріне назар аударсақ, Қ.Жұмаділов көне түркі заманынан басталатын қазақ тарихын «Дарабоз», «Тағдыр», «Соңғы көш» романдары арқылы келер заман жаңалығымен жалғастырып отырды, сонымен бірге ұлттың ғұмыр сүру қисынына, дəстүр дағдысына, өсіп-өну табиғатына мұқият ден қоя білді..дарының көтерген тақырыбы мен идеялық мазмұнын.тереңдеп талдаудың мүмкіндігіне енді ғана қолымыз жеткендігін атап айтуға тура келеді..1960-1980 жылдардағы əлемдік эстетикалық ойпікірлер мен орыс ғалымдарының түйіндеулеріне таң-тамаша қалып жүрсек, мұны ХХ ғасырдың бас кезінің өзінде-ақ Алаш арыстары айтып кетіпті. Мысалы, Темірбек Жүргеновтің: «Бүкіл дүниежүзілік мəдениетке өз ана тілімізді жақсы білгенде, соны үйренгенде ғана жетуге болады» деген сөзін алайық [9,17].
Міне мұндай терең пайымдауларды, өтімді өткір ойларды Алаш арыстарының əрқайсынан келтіруге болады.
Бірақ осындай парасатты ой-түйіндеулердің халыққа жеткізілуі, оқытылуы, насихатталуы, жүзеге асырылуы – қаншалықты мөлшерде екендігі əлі де анықтауды қажет ететін мəселе..«Қазақ шежіресі хақында» атты еңбекке жазған алғысөзінде академик-тарихшы М.Қозыбаев Шынай Рахметұлының «Моңғолия қазақтарының ата-тек...