Мақала қазақономастика кеңістігіндегі араб тілінен енген кісі есімдерін діни таным тұрғысынан зерделеуге арналған. Қоғам өміріндегі барлық оқиғалар мен құбылыстар тілде көрініс табады.
Әсіресе, халықтың рухани мәдени өміріндегі жаңалықтар сөздік қорды жаңа атаулармен байытады.
Сондықтан жалқы есімдердің тілдегі және сөзжұмсамдағы атқаратын қызметтеріне айрықша назар аударған жөн.
Кісіесімдері атауыштық, ажыратушылық қызметімен бірге, диахронды лингвистика тұрғысынан аса маңызды саналатын ақпарат сақтағыштық қасиетімен де ерекшеленеді.
Жалқы есім адам таныған ақиқат болмыс, ұжымдық тәжірибе жайындағы ақпаратты бейнелейді, қаттайды және сақтай алады.
Яғни балаға қойылатын есімдер сол тарихи кезеңдердегі оқиғаларға, жаңалықтарға орай таңдалып, өзгеріске ұшырап отырады.
Ислам дінінің енуіне байланысты қазақ жерінде көптеген жаңа есімдер пайда болды.
Антропонимдердің осындай ерекшеліктерін теолингвистикалық қырынан қарастырсақ, есімдердің халықтың рухани әлемімен, наным-сенімдерімен тығыз байланысы, сабақтастығы айқындала түседі..Тіл білімінде жан-жақты зеpттеліп, ғылыми негізі қаланған ономастиканың күpделі біp саласы – антpопонимика. Антpопоним–онимнің ірі разряды, адамның аты (Балжан, Бауыржан, Шоқан), лақап аты (Жаңғалақ, Тапал)‚ әкесінің аты (Орынбасарқызы, Омарханұлы), жасырын аты (А.П.
– А.С.Пушкин, Ч.Б.С.
– А.П.Чехов), бүркеншік аты (С.Сейфуллин – Жұмақан, Денев Катрин – шын фамилиясы Дорлеак) т.
б..Антропонимнің бірнеше түрі бар: диалекті антропоним – антропонимнің диалекті формасы және диалектілік лексика (негізінен лақап ат) сөздерден жасалған антропоним; индивидуалды антропоним – жеке бір адамның есімі, мысалы‚ Әйгерім‚ Нұрлан‚ Саят т. б.; әдеби антропоним – әдеби тіл нормаларына сәйкес келетін антропоним формасы, мысалы‚ Бақтияр‚ Сәкен‚ Ләйлә т.
б.; поэтикалық антропоним – атау қызметінен басқа стилистикалық қызметін атқаратын көркем шығармадағы антропоним‚ әлеуметтік және идеологиялық бағыты болуы мүмкін‚ негізінен шығарма кейіпкерінің мінезін‚ бейнесін көрсету қызметін атқарады, мысалы‚ Тоғжан‚ Ұлпан‚ Ботагөз, Қарабай, Мәжнүн, Бекежан т.б.
«Көркем шығарма антропонимі»‚.«Белгілі бір шығармадағы жалқы есімдер» сияқты анықтаушы сөз тіркестерінің орнына «әдеби антропоним» термині қолданылады; ареалды антропоним – өмірде‚ тұрмыста‚ болмыста бар антропоним; топоантропоним – кез келген топонимнен жасалған антропоним. Мысалы,.Жамбыл‚ Тарази‚ Баласағұни‚ Қашғари‚ әлФараби т. б.
(The Glossary of Onomastic Terms, 2017: 10-11).
Жазба ескерткіштер және ауызекі тіл арқылы жеткен қазақтың тарихы, мәдениеті, діні, тілі, қоғамдық құрылысы мен әлеуметтік жағдайы байырғы ономастикалық атаулары, антропонимиялық жүйені талап етеді жәнеол жайлы баға жетпес мағлұмат береді..Антропонимиялық лексиканы зерттеу теориясына сай әрбір этностың, тайпаның, ұлттың, халықтың ұзақ даму барысында қалыптасқан азаматтық тарихымен қатар, антропонимиялық тарихы болатыны белгілі және ол тарих сол қауым мүшелері жасаған есімдердің қалыптасу процесін олардың заман талабына, саясиәлеуметтік, мәдени, діни өзгерістерге байланысты жаңаланып, жаңғырып, ауысып, дамып отыратынын көрсетеді..Адам адам болғалы ат қою арқылы кімнің кім екенін танып, ажыратып отырған. Қоғамда есімі жоқ адамның кездесуі мүмкін емес.
Ал ат қоюдәстүрінің сонау рулық, тайпалық қоғамнан бар екендігін алғашқылардың бірі болып ғылыми тұрғыда қағаз бетінде тұжырымдаған Л.Г.
Морган болатын (Моrgаn, 1934: 17-19).
В.А.
Никонов «Первый закон антропонимики, как всей ономастики – историзм» деп, антропонимияны халықтың өткен тарихынсыз зерттеуге болмайтынын ескертеді (Nicоnоv, 1993: 91)..Ономастиканы зеpттеудің теоpиялық-әдістанымдық негіздеpін тілмен сабақтастықта қаpастыpатын ұлттық, этномәдени, әлеуметтік сипатын анықтаудың қажеттілігін В.В.
Pадлов, В.В.
Баpтольд, Н. Катанов, А.Н.
Самойлович, С.Е.
Малов, Н.К.
Дмитpиев, А.Н.
Коно нов, Н.А.
Баскаков сияқты орыс ғалымдары қарастырса, осы ғылымды қазақтың белгілі зерттеушілері Қ.
Жұбанов, І.К.
Кеңесбаев, С.
Аманжолов, Ә.Қайдаp, Т.
Жанұзақов, Ә.
Абдpахманов, Е.
Жанпейісов, Қ.
Pысбеpген, Г.
Мадиева, А.
Жаpтыбаев сияқты т.б.
ғалымдаp одан әрі дамытты..Қазақ тілінде ономастиканың антpопонимика және этноантpопонимика мәселеpіне қатысты Телқожа Жанұзақов «Қазақ есімдеpінің таpихы» атты еңбегінде антpопонимиканың зеpттелу таpихы жайлы жазған болатын..Қазақхалқы Ислам дінімен қатар Шаман дінінде қатар ұстағандықтан ислам қазақ даласына бірден тарамай талас, тартыс, күрес жолымен келді. Бұл туралы қазақтың аққан жұлдыздай болып өткен ғалымы Ш.
Уәлиханов өзінің «О мусулманстве в степи» деген мақаласында жақсы деректер келтірген (Valikhanov, 2009: 140-146).
Осы сияқты түркі халықтарының салт-дәстүрлерін көзбен көрген саяхатшылар да кезінде халықтық этнография туралы өз ойларын ашық айтқан болатын.
Мәселен, П.Н.
Мелиоранский «Қырғыз (қазақ) тілін зерттеу туралы материалында» есімдердің енуіне байланысты жан-жақты этнографиялық мағлұматтар берген.
Сондай-ақ академик В.В.
Радлов пен ономаст ғалым А.
Самойлович кісі аттарының табиғатына жеке-жеке еңбектер арнаған.
Олардың пайымдауынша бұрын күнге, айға табынған түркі елінің Тәңірберген, Тәңірберді есімдерінің араб экспансиясынан кейін Аллаберген, Аллажар т.б.
болып ауысуы діни наным-сенімге көндіге бастаған халықтық әдет-ғұрыпты көрсетеді деп есептейді.
Қазақ және орыс тілдерінде де шет тілдерден енген сөздер жоқ емес.
Қазақ есімдері араб, парсы, тәжік және жалпы түркі тілдерінен енген болса, орыс тілінде көне еврей, көне герман, неміс, грек, латын тілдерінен ауысқан кісіесімдері көптеп кездеседі.
Қазақтың жалпыхалықтық сөздік құрамы негізгі екі қабаттан тұрады.
Біріншісі, қазақтың негізгі төл сөздері болса, екіншісі, өзге тілдерден еніп, сіңісіп кеткен лексикалық элементтер болып табылады.
Қазақ халқының басынан кешірген тарихи сөздік құрамы оның ішінде ер, әйел антропонимдеріне де әсерін тигізбей қоймайды..Ф.М.
Әшімханова «Қазақ тіліндегі антропонимдердің лингвомәдени жүйесі» атты диссертациясында «Қазақ ономастикасының зерттелу тарихына аналитикалық шолу жасалған еңбекте бұл саладағы зерттеулер 4 кезеңге бөлінген..Соның ішінде жалқы есімдерге қатыстылары мыналар:.1-кезең: 1950-1970 жылдар аралығы (Т. Жанұзақов «Лично-собственные имена в казахском языке» 1961 ж.; «Қазақ тіліндегі жалқы есімдер» 1965 ж.; «Қазақ есімдерінің тарихы» 1971 ж.)..2-кезең: 1970-1990 жылдар аралығы (Т. Жанұзақов «Очерк казахской ономастики» 1982 ж.; Е.
Керімбаев «Атаулар сыры» 1986 ж.;.«Қазақ есімдері» 1988 ж.; В.
Махпиров «Собственые имена в памятнике Х в.
«Дивану лугат ат-турк Махмуда Кашгарского» 1980 ж.)..3-кезең: 1990-2000 жылдар аралығы (В. Махпиров «Имена далеких предков» 1997 ж.; М.
Мұсабаева«Қазақтіліндегіантропонимиялық.«аталымдардың» этнолингвистикалық сипаты» 1995 ж.; У.
Мусабекова «Мотивационный аспект антропонимов казахского и русского языков» 1996 ж.; Е.
Керімбаев «Этнокультурные основы номинации и функционирования казахских собственных имен» 1992 ж., К.
Головина «Сопоставительный анализ идиоэтнических топонимов и антропонимов русского и казахского языков»; К.
Жаппар «Эстетические функции имен собственных в поэзии О.
Сулейменова» 2000 ж.)..4-кезең: ХХІ ғасырдың басы, жаңа кезең (Б. Көшімова «Қазақ лексикасындағы бейонимдену үрдісі» 2001 ж.; Б.
Досжанов «Қaзақ тiліндегі көне антропонимдер» 2003 ж.; Д.
Керімбаев «Қазақ фольклорындағы жалқы есімдердің құрамы мен этнолингвистикалық сипаты», 2004 ж.; Г.
Аубaкировa «Идиоэтническая семантика и лингвостилистические функции собственных имен в художественном тексте» 2004 ж.
(Ashimkhanova, 2007: 13)..Бұл кезеңдерге бөлу кешегі Кеңестік дәуірдің ықпалынан болса керек, өйтпеген жағдайда сонау күні Түркілік заманнан бергі антропонимдерді осындай қысқа кезеңмен қайыра салу – дұрыс шешім емес. Оның үстіне кісі есімдеріндегі өзгерісті анықтап, оның лингвомәденитанымдық түп-тамырын ашып көрсету, түбір мен қосымшасын анықтау, теолингвистикалық ерекшеліктерін семантикалық тұрғыдан қайта зерделеу, оны бір ізге түсіру әлі де болса жас ғалымдардың алдында тұрған үлкен міндеттердің бірі.
Біз осы көп шаруаның бір шағын ғана бөлігі ислaм дінінің енуіне байланысты енген есімдерді ғана қарастырып, оның ерекшеліктеріне тоқталуды ғана осы мақаланың міндеті санадық..Қазақ aнтропонимдеріне ислaм дінінің тигізген әсері жайлы Т.Ж.
Жанұзақов өз пікірін былайша жеткізеді: «Қазақ антропонимдерінің құрылысы жаңарып, көбейе түсуі ислам дінінің тарауымен де байланысты болды. Х ғасырдан бастап ислам діні қазақ даласының түкпіртүкпіріне тарап, мүмкіндігінше сіңісе бастайды» (Zhanuzak, Rysbergen, 2004: 25 б.)..Жалпы ислам дінінің кейіннен қазақ даласында қанат жайып, кеңінен ене бастауы біріншіден, идеологиялық саясаттың жүйелі жүргізілуінен болса, екіншіден, ең басты себеп бұл діннің гуманистік жағының басымдығынан. Әсіресе нанымға байланысты құдірет, қасиет, ізгілік сөздері түп төркіні болып саналатын кісі есімдері бірден сол заманның «сәніне» айналып, сіңісіп кете барды.
Көптеген қолбасшылар есімі аса дәріптелді, сондықтан да қарапайым халық сол тұлғалардың есімдерін алуға ұмтылды, ұрпақтарына сол қолбасшылардың есімдерін берді.
Ол үрдіс қазір де бар.
Пайғамбарлар есімі ерекше ілтипатпен аталды.
Шаңырақта ұл туылса, сол нанымға сенген халық ұлым пайғамбардай болсын деп есімін берді, қыз дүниеге келсе, пайғамбарлардың әйелдерінің немесе шешелерінің атын қоюға тырысты.
Міне, бұл есімдер келе-келе жан, ғали, олла т.б.
қосымшалар арқылы өзгеріске түсіп, жаңаша сипат алды.
Ғасырлар өткен сайын біржола төл есімдерге айналды..Араб-ирaн сөздерінің қазақ тіліне енуі өте ұзақ уақытқа созылды. Ол сөздер мынадай жолдармен: сауда-саттық, дін, оқу-ағарту ісі, әдеби шығармалар, бір сөзбен айтқанда, экономикалық және мәдени жолдармен еніп отырды.
Л.З.
Рүстемовтың саралауынша, «элементтердің енуіне өзбек, татар тілдері дәнекер болды, өйткені қазақтың кең байтақ жері араб шапқыншылығына кіріптар болған жоқ; қазақ жері арқылы сауда керуендері өтіп отырса да, қазақ халқы араб, иран халықтарымен тікелей қарым-қатынасқа түскен жоқ» (Rustemov, 1982: 3-4)..Л.З.
Рүстемов арaб-парсы сөздерінің тілімізге ену процесін екі кезеңге бөліп қарастырды: біріншісі, XV ғaсырға дейінгі, яғни қазақ халқы дербес қалыптасқанға дейінгі кезең; екіншісі, XV ғасырдан бастап Ұлы Октябрь социалистік революциясына дейінгі кезең болды (Rustemov, 1989: 79-80). Міне, бұл зерттеудің де Кеңес дәуірінде жазылғанын ескергеніміз қажет.
Өйткені ол кезде зерттеулердің өзінде Кеңес дәуірімен байланыстырып жазбаса, бірде-бір ғылыми еңбектің жарыққа шықпайтыны белгілі.
Әйтпесе, кеше әкесін түрмеге қамаған, Кеңес өкіметінен теперіш көрген Лениншіл Рүстемовтің қазақ тіліне араб, парсы сөздерінің бірнеше ғасырлар бойы біртебірте енген кезеңдерін осынша қысқа қайыруы мүмкін емес. Оның үстіне арабша оқыған, арғы атасының Лениншілдің әкесінің aтын Зиябек қойып, Кеңес өкіметінің орнауына себеп болған Петербурдағы Лена қырғынына орай Зиябек бaласының aтын Лениншіл қоюының өзінен-aқ көп нәрсенің астарын аңғаруға болады..«Қазақ тіліне шеттен aуысқан лексикалық элементтердің ішінде ең көрнекті орын алатыны aраб және парсы сөздері болып табылады.Жалпы қазақ тілінің активті сөздігінде араб-парсы сөздері 17%-ға жуық болып келеді». Қазақ тілінде әйел есімдерінің шамамен 8% парсы тілінен енген есімдер, 18% жуығы араб тілінен енген есімдер, 72% түркі негізді сөздерден жасалған есімдер мен 2% орыс, латын, монғол, француз, грек, тәжік, хинди, көне еврей тілдерінен енген есімдер құрайды (Umatova, Abeuova, 2013: 123).
Мұсылмандарда балаға ат қою – басты шара.
Пайғамбарымыз (с.a.у.): «Бaлaның aтаанaға деген үш құқығы бaр: Оғaн жақсы есiм қою, санасы кірген шақта Құрaн үйрету, ержеткен шағында үйлендiру» дейді, осы үрдiс, ислaм дiнінiң қазaқ жерiнде ұлттың дiңгегi бола бастағaн кезеңінен-ақ еніп кетті.
Осы талапқа сәйкес Пайғамбарлардың өз аттары, имамдардың және парсының атақты батырларының есімдерін қоюмен қатар ер мен әйелге ортақ қасиетті қалалардың атауын берудәстүрге айналды..Қазақ халқының мәдени рухани өмірінде ислам дінін қабылдауға байланысты өркениет болып қалған құндылықтардың бірі ретінде араб есімдеріерекшеорыналады. Түркідүниесінеараб халықтары тарапынан болған әкімшілік, мәдени ықпалдар мен Ислам дінінің IX-X ғғ.
бастап кең таралуына байланысты қазақ есімдерінің даму үрдісіне иран, араб тілдерінің әсері күшті болды.
Бұл дәуірде әдебиет, мәдениет, әкімшілік, әсіресе діни ұғымдарды білдіретін сөздер кісі есімдеріне айнала бастады.
Ислам діні қазақ қауымында ырым-кәделерге де елеулі әсерін тигізді.
Ис лам салты бойынша бала өмірге келгеннен үш не жеті күн өткен соң шашы мен тырнағын алып, есім беру дәстүрі қалыптасады.
Есім беруде де ислам дінің қағидалары басшылыққа алынады, яғни ауылдағы қожа-молдалардың бірі шақырылып, оған құрмет-сый көрсетіліп, «кітап ашқызып, азан шақырып ат қою» рәсімі орындалатын болған. Хадисте: «Сіздер қиямет күнінде өздеріңіздің және әкелеріңіздің есімімен шақырыласыздар.
Сондықтан есімдеріңізді жақсы қойыңыздар.
Алланың есімдері мен пайғамбарлардың аттары да жақсы есімдер болып саналады. Сондықтан есімдеріңізді жақсы қоюға тырысыңыздар!» деп ескертеді (Multiple Islamic Names /https://aikyn.kz/2017/02/10/3511.
html)..Әр қоғамдық формация кезінде есімдер немесе әкесінің аттары өзгеріске ұшырып отырған. Мәселен, бұрын түркі халықтарының зиялыларының өзі араб оқымыстыларының кең жайылған аты-жөндеріне еліктеп, туған жерін, шыққан тегін, ауылын, руын т.б.
қосымшаларды жалғап жазуға үйір болған.
Ол үрдісті жалғастырушылар бүгінде арамыздан табылып қалады.
Мысалы, Т.
Жаманқұловтың өз атыжөнін әл-Тарази етіп өзгертуін атауға болады.
Араб халқында кісінің аты-жөні толық аталуы үшін бірнеше атаулар бірге қолданылады: есімі, әкесінің аты, лақабы, ныспысы (шыққан жеріне немесе айналысқан кәсібіне байланысты), мансабы (атақ-шеніне байланысты): Мухаммад Абу Али ибн Сина Махмуд әт-Түрки ат-Табиб.Мұнда Мухаммад –өз аты, Абу Али – Әлидің әкесі, Ибн Сина – Синаның баласы, Махмуд – лақап аты, ат-Түрки – түркілік, ат-Табиб– дәрігер.
Қазақ (түркі) зиялылары орта ғасырларда осы үлгіні алған.
Тарихи деректерде араб есімдерін алдымен ел билеуші топтар мен зиялы қауым өкілдерінің қабылдағанын көрсетеді (Ondasynov, 1992: 51)..Арабтар ислам дінін енгізумен бірге жергілікті халықтың антропонимдеріне де әсерін тигізді. Оны араб тілінен енген қазіргі кезде көптеп кездесетін кісі аттарына байланысты айтуға болады: мысалы, апта күндеріне қатысты қазақ есімдері көптеп кездеседі.
Оның ішінде негізінен бай, бек, жан, ғали, гүл, бике сөздері жалғанып біріккен тұлғалы есімдер ұлдар мен қыз балаларға қойылған:.Дүйсенбі – Дүйсен – Дүйсенгүл – Дүйсенбек.Бұлар – аптадағы күн аттарына байланысты қойылған есімдер. Оның мәні мынада, Пайғамбарымыз(с.ғ.с):«АллаһТағалажердісенбі күні, ондағы тауларды жексенбі күні, ағаштарды дүйсенбі күні, барлық жаманшылықты сейсенбі күні, нұрды (жарықты) сәрсенбі күні жаратты..Бейсенбі күні мал-хайуандарды таратты (жаратты), Адам атаны (ғ.с.) жұма күні түстен кейін жаратты.
Адам (ғ.с.) күндіздің соңғы бөлігінің аср (екінді намазы) мен түннің (ақшамның) аралығында жаратылған соңғы жаратылыс болды» деген (Хадис Мүслимнен)..Аптадағы күн атауларына құралған есімдердің негізгі түбірлеріне қарасақ, олар – ұл мен қызға ортақ есімдер. Бұл есімдер қазіргі таңда да ел арасында кеңінен таралып кетті.
Тіпті бір естігенде қазақтың төл сөзі іспетті.
Ең қызықтысы, апта күндерінің атаулары араб тілінен енген: Шәнбе – сенбі, Иекшәнбе жекенбі, Душәнбе – дүйсенбі, Сешәнбе – сейсенбі, Чаршәнбе – сәрсенбі, Пәнджшәнбе – бейсенбі..Осы мәселені Ж. Ағабекова өз еңбегінде арнайы қарастырған.
Жинақталған тілдік деректер негізінде жалпы есімдер қоры тілдік тұрғыдан үшке: түркі (қазақ), иран және араб тілдеріне тән есімдерге жіктеледі.
Онда зерттеуші «қазақ тіліндегі Алланың «Көркем есімдері» Әлем мәдениетінде Ислам дінімен оның тарихи тамырларының тіліміздіңбарлық салаларында орын алғандығы белгілі.
Бұл тарихи құбылыскісі аттарының қалыптасып, жаңа форма мен мазмұнға ие болуына байланысты әсер етті» дейді (Agabekova, 2005:28 б.).
Шынында да солай болса керек, қазақ көп нәрселерді өз нанымтүсінігіне байланысты ыңғайлап алып отырған.
Мысалы, тілімізде апта күндері секілді он екі айға байланысты да аттар кездеседі.
Қаңтарбай, Ақпанбет, Мамырай, Шілдебай, Наурызбай, Қазанбай, Қарашат.б.
Қараша есімі ай атымен байланысты болса, осы сияқты Рамазан, Құрбан, Айтбай, Сафар, Әмірсияқты арабша ай аттары да діни салт-дәстүрмен бірге қазақ жұртына, яғни есімдерге сіңісіп кеткен.Көпшілігі араб, парсыдан кірген ай аттарының түбіріне – бай, -бекқосымшаларының жалғануы негізінде пайда болған. Оныңөзіәріқарайөзгерістергеұшыраған.
Мәселен, наурыз жыл басы болғандықтан да осы атауға қосылған қосымшалар арқылы жасалған есімдер жиі кездеседі.
Арабтарда жаңа жылды Муккарамдеп те атаған.
Содан болар Мүкарам есімі қазақтарда жиі кездеседі..Қазақ тіліндегі араб текті есімдердің көбі Алланың «Асмаул-Хусна» деп аталатын тоқсан тоғыз «Көркем есімдері» мен оның түрлі фонетикалық варианттары арқылы жасалған..«Асмаул-Хусна» деген ұғым араб тілінде «Ең жақсы есімдер» деген мағына береді. Қазіргі уақытта қазақ тілінде көркем есімдер деп қолданылып жүр.
Құран-кәрімде Алланың есімдері оның мейірімділігін, рахымдылығын, ұлылығын, адалдығын, күштілігін, тазалығын т.б. қадір қасиетін бейнелейтін сипаттар болып саналады»– деп атап көрсетіледі (Ondasynov, 1992: 51)..9. Әл-Азизу – Аса зор, Ұлық, Қуатты, зор кеңшілік иесі.
Азиз, Әзиза, Әзімбек, Әзімхан, Азимжан, Азизолла.
10.
Әл-Жәббару – Аса өктем.
Билік пен қуат иесі.
Жаппар, Жәббар, Әлжаппар, Жаппарқұл, Гүлжаппар, Жаппаргүл.
11.
ӘлМутакаббиру – Паң, ұлылық және биіктік иесі.
Мүтән, Мұтиғолла.
12.
Әл-Халиқу – Жаратушы.
Қалиқ, Халижан, Халимолла, Халима, Халиолла, Халидолла.
13.
Әл-Бариу – Жаратушы, пішін және бейне береді.
14.
Әл-Мусаууиру – Келбет беруші.
15.
Әл-Ғаффару – Аса жарылқаушы.
Күнә және жаман істерді кешіруші.
Ғапар, Ғафур, Қапар, Ғапреден, Ғафура.
16.
ӘлҚаһһару – Өте үстем, Қаһарлы.
Қаһарман, Қаһар, Әбдіқаһар.
17.
Әл-Уаһһабу – Өте жомарт, береген.
Уаһаб, Уәп.
18.
Ар-Раззақу – Ризық, тамақ беруші.
Риздық, Ризабек, Раззақ, Разиқ, Риза..19. Әл-Фәттаху – Жақсылық жасаушы.
Фәтих, Фәтихолла, Пәтта.
20.Әл-Алиму – Бәрін білуші, Терең білім иесі.
Әлімхан, Ілімжан, Әлімжан, Алим, Алима, Алимаш, Алиман.
21.
Әл-Қабиду – Қысып алушы.
Қаласа ризығын береді, қаламаса бермейді.
Қаби, Қабидаш, Қабидолла, Қабиза..22. Әл-Баситу – Жаюшы.
Өз ризық нығметтерін беру.
23.
Әл-Хãфиду – Түсіруші.
Аллаһ тағала кәпірлерді тозақтың түбіне түсіреді және кәпірлерге қайғы, мұң-зар мен азап береді.
24.
ӘрРафиу – Көтеруші, Биіктетуші.
Рафик, Рафика..25. Әл-Муиззу – Қуат беруші.
26.
Әл-Музиллу – Кемсітуші.
Кәпірлерді мойын сұнбағандықтары.үшін кемсітеді. 27.
Ас-Самиу – Әр нәрсені, әр естілетін дыбысты есітуші.
Сәми, Сәмиғолла, Сәмида.
28.
Әл-Басиру – Көруші, Көреген..29. Әл-Хакаму – Хәкім.
Қазы, Төреші.
Кәкім, Кәкімбек, Әбілкәкім.
30.
Әл-Ғадлу – Әділ, Адал.
Ғаділбек, Ғаділет, Ғаділхан, Әділхан, Әділ, Әділбек.
31.
Әл-Ләтифу – Жұмсақ, зор кеңшілік иесі.
Ләтип, Ләтифолла, Ләтипа.
32.
Әл-Хабиру.33. Әл-Халиму – Ерекше мейірімді, өте жұмсақ.
Халима, Қалимаш, Халим.
34.
Әл-Ғазиму – Аса зор, кеңшілік иесі, Мәртебелі, ең Ұлы.
Ғазымбек, Ғазымжан, Қазима.
35.
Әл-Ғафуру.45. Әл-Мужибу – Жауап беруші.
46.
Әл-Уасиғу.47. Әл-Хакиму – Даналық иесі, қате жасаудан пәк.
Хаким.
48.
Әл-Уадуду – Ізгілік істеуші, Сүюші.
49.
Әл-Мәжиду – Даңқты, Құрметті.
Мәжит.
50.
Әл-Бағису – Тірілтуші, Жіберуші, Қайта өмір беруші.
Бағис, Бағила.
51.
ӘшШахиду – Куә.
Ол анығын да, белгісізін де біледі және соған куә.
Шахида, Шахина, Шахизада..52. Әл-Хаққу – Шындық иесі.
Хақан.
53.
ӘлУакилу – Басқарушы.
Уакила.
54.
Әл-Қауийу.56. Әл-Уасиғу – Қорғаушы.
57.
Әл-Хамиду – Пәктеулі, Дәріптеулі, Мақтаулы.
Мадақ иесі.
Хамиди, Хамидолла, Қамида, Қамит.
58.
ӘлМухсий – Санаушы.
Мұқси, Мұқсина.
59.
ӘлМубдиу – Бастаушы.
Мүбдина.
60.
Әл-Муғиду – Қайтарушы.
61.
Әл-Мухий – Тірілтуші.
Мұқиат..62. Әл-Мумиту – Өлтіруші.
63.
Әл-Хайю – Тірі.
Ол мәңгі тірі.
Қайып.
64.
Әл-Қаййум (ӘлҚаююму) – Бәрінің үстінде тұрушы.
Қайым, Каюм.
65.
Әл-Уәжиду – Бай, Табушы.
Нені тапқысы келсе, сәтінде-ақ табады, өйткені бүкіл жаратылыс оның құзырында.
Уәж, Уәш..66. Әл-Мәжиду – Құрметті, Сыйлы.
Ол жақсы.қасиеттерді иемденеді. Құрмет пен сый оған тән.
Мәжит, Мәжида, Әбдімәжит.
67.
Әл-Уахиду.79. Әл-Барру – Ізгілік істеуші.
80.
Әт-Тауәбу.92. Ән-Нафиғу – Пайда беруші.
Нафиға.
93.
ӘнНуру – Нұр, Нұр шашушы.
Нұрлан, Нұрсұлтан, Нұрланбек, Нұрлығайын, Нұрлыбай, Нұржан, Нұрман, Нұрділдә, Нұргелді, Нұрым, Нұрила, Нұржамал, Нұртай.
94.
Әл-Һәди – Апарушы, Жүргізуші, Ілестіруші.
Мустақим жолға салушы.
95.
Әл-Бәдиғу – Жаратушы.
Ешбір нұсқа, мысалсыз жаратады.
Бәдирасифа, Бәдіғұлжамал..Осы келтірілген 210 есімнің 46 – әйел есімі. Яғни шамамен ер есімдерімен бірге 22 пайыз әйел есімдері қолданылып отырған.
Біздің пайымдауымызша, араб тіліндегі жаманшылықты, құдайға қарсы пікірлерді білдіретін мағынадағы кейбір араб сөздері есім ретінде алынбаған.
Мұның себебі, баласына жаманшылық әкелмесін, кесапаттық (кесапат) болмасын деген ойдан туындаса керек.
Мәселен, Әл-Мәниғу – Харам етуші, Ад-Дарру – Зиян келтіруші, Әл-Батину Көрінбей тұрушы, Әл-Музиллу – Кемсітуші т.б. осы мағыналас сөздер қазақ есімдерінен кездеспейді. Бұл жағдай тек қазақ еліне ғана емес, мұсылман елдерінің баршасына тән секілді, мұны башқұрт елінің антропонимдері жайында жазылған мақаладан байқай аламыз: «Имена Аллаха в составе антропонимов выступают в качестве антропокомпонентов, употребляющихся, согласно религиозным принципам, только с антропоформантами, среди которых особенно частотна морфема габд – ‘раб Божий’.
Личные мужские имена, зафиксированные в шежере, образованы от имен 25 пророков, упомянутых в Коране, при этом имя пророка Мухаммада –самый распространенный компонент сложных антропонимов» (Suleimanova, Suleimanova, Langizova, 2016: 117)..Aл Ахметолла арабта Құдай, Алла деген мағына береді. Сол себепті деқазақтар Ақберді деген есімді өзтүсінігіне сәйкестендіріп алған.
Яғни «Алла ағынан берді» деген ұғымды береді.
Алдажар, Алдамұрат, Алданазар есімдерінің түбірлері де Алла сөзінің түбірінен алынған.
Міне, бұндай мысалдарды көптеп келтіруге болады..Қaзақ тарихының қай кезеңін алып қарасақ та, діни кісі есімдері кездеседі. Бұған әр кезеңдегі танымал тұлғалардың есімдерінен мысалдар келтіруге болады..Үмбетей / Уммат.Үмбетей Тілеуұлы (17061778) – Ақмолa облысында, яғни Ортaлық Қазақстанда дүниеге келген. Бұқар жыраумен құрдас болған Үмбетей жырау.
«Үмбет» араб тілінен алынған «уммат» – халық, көпшілік, қауым.
Ибни Абидин «Рәдд-ул-мухтар» кітабында үтір намазы туралы: «үтір намазы – дінде зарури (міндетті түрде) білінетін танылған ғибадат, мұны «Ижма-и уммат» көрсетіп тұр.
Ижма-и үммат(үмбет ғалымдардың ауызбірлігі) арқылы білдірілген зарури (міндетті) ғибадатқа тәуелді (шариғатқа сай және күмәнді бол са да басқа мағына шығармастан) сенбеу ханафи ғалымдардың үкімі бойынша күпірлік болады(http://www.islamdini.kz/articles/131)..Махамбет / Мухаммад. Пaйғамбарымыз Мухаммaдтың (с.а.а.) есімдері мәселелеріне келер болсақ, оның әрбірі Пaйғамбарымыздың (с.а.с.) ең жоғары деңгейдегі рухани және адaмгершілік қасиеттерін бейнелейді.
Кезкелген саналы адам, ол тіпті діндар болмағанның өзінде,тек есімдерімен танысып-ақ Пайғaмбарымыздың (саллал-лаһу ъаләйһи уа-ассаләм) тұлғалық қасиеттерін білсе болады.
Мухаммaд Мақтaулы. Бұл Пайғамбарымыздың (саллаллаһу ъаләйһи уа-ассаләм) ең белгілі есімі.
Нәби (солләл-лаһу ъаләйһи уә салләм) Құранның төрт аятында дәл осы есімімен аталған. Ол: «Әли `Имран» сүресі, 144 аят, «Ахзаб» сүресі, 40 аят, «Мухаммад» сүресі, 2 аят, «Фатх» сүресі, 29 аят. Мысалы: «Мухаммад – Аллаһ Тағаланың елшісі.
Онымен бірге болған мүминдер кәпірлерге қатаң, өзара мейірімді».
«Фатх» сүресі, 29 аят (http://www.nurotau.kz/index.php/ en-tags/2012-03-07-02-56-35/item/256)..Пайғамбарымыз Мұхаммед (саллал-лаһу ъаләйһи уа-ассаләм) атын иеленушілер арамызда көп.Мәселен, Сегіз сері, Шоқан. Сол аттың құдіреті болса керек, қазақтың та нымал көптеген ғұламалары, ойшылдары осы есімге ие.
Ш.
Уәлихановтың шын аты – Мұхамедханафия болса, Мұқағали ақынның да шын аты Мұхаммедқали болған.
Шоқан Шыңғысұлы Уәлиханов–қазақтың ұлы ғалымы, XIX ғасырдың екінші жартысында Қазақстанда туған демократтық, ағартушылық мәдениеттің тұңғыш өкілдерінің бірі, шығыстанушы, тарихшы, фольклоршы, этнограф, географ, ағартушы.
Әжесі бала күнінде «Шоқаным» деп еркелетіп айтуымен, «Шоқан» аталып кеткен..Ал Мұхамедхaнафия есімі Мұхаммед және Ханафия есімдерінің бірігуінен жасалса, Мұхамедияр Мұхамбеттің досы болған адам. Мұқағали есімінің де өзіндік мәні бар, ол Мұқa және Ғали сөздерінің қосындысы болуымен қатар «аса күшті, зор, батыр» деген мағына береді.
Осындай мысалдар қатарындақазақтың дауылпаз ақыны, күйші, 1804-1846 жылдары өмір сүрген Махамбет Өтемісұлын да алуға болады..Сұлтанмахмұт / Махмут– араб тілінен алынған «мaхмуд» – мақталған, мақтауға лайық, мақтаулы.Сұлтанмахмұт Торайғыров 1893-1920 жылдары өмір сүрген қазақ ақыны, ағартушысы..Асaн / Хасан – жақсы, әдемі. Хусеин – сымбатты, жақсы.
Хасан мен Хусейн – Пайғамбарымыздың (оған Алланың игілігі мен сәлемі болсын!) сүйікті немерелері.
Алла Елшісі олар туралы: «Хасан мен Хусейн – Жәннаттағы жастардың көшбасшысы болады, ал әкелері олардан жақсы» деген (Ибн Мәжаһ).
Асан қайғы (Хасан) Сәбитұлы ХІV ғасырдың соңы – ХV ғасырдың басындағы мемлекет қайраткері, ақын, жырау, би, философ.
Әз Жәнібек ханның ақылшысы болған (http://asylarna.kz/magala/ engalainfo/2)..Ыбырай, Абай /Ибраһим. Ыбырай Алтынсарин – қазақтың аса көрнекті ағартушы педагогы, жазушы, этнограф, фольклоршы, қоғам қайраткері..Абай Құнaнбайұлы – қазақтың бас ақыны. Кейбір деректерде Ибраһим пaйғамбар Евфрaт өзеніне жақын жердегі Бабыл қаласында дүниеге келген.
Ибраһим (а.с.) – әйгілі бес ірі Пайғамбарлардың бірі..Ахмет / Ахмaд – ең мақтаулы немесе ең үлкен мақтауға лайық. Иса пайғамбар өз қауымына біздің Пайғамбарымыз (саллал-лаһу ъаләйһи уа-ассаләм) жайында айтқан сәтте оны «Ахмад» деп атаған болатын.
Аллаһ тағала айтады: «Марийам ұлы Иса (аләйһис-саләм): «Уа, Исраил ұрпағы! Шын мәнінде, мен –Аллаһ тағаланың сендерге жіберген елшісімін.
Мен өзімнен бұрын түсірілген Тауратты растаушы және өзімнен кейін келетін Ахмад есімді пайғамбар жайын да қуанышты хабар берушімін», – деді» («Саф» сүресі, 6 aят)..Жоғарыда аталған қазақтың ұлы тұлғаларының қатарын Ахмет Байтұрсынұлы, Ахмет Жұбанов т.б. есімдермен толықтыруға болады..«Мухаммад» және «Ахмад» есімдерінің өзара айырмашылығы: «Мухаммад» есімі мақтаудың сандық жағын нұсқаса, «Ахмад» есімі мақтаудың деңгей-дәрежесін бейнелейді (http://asylarna.kz). Мұндай мысалдарды көптеп кетіруге болады..Енді қазақ қоғамындағы Кеңес кезеңіндегі есімдерге тоқталайық..Сырбай / Сиир«сиир» араб тілінен аударғанда «құпия», «жүрек, жан» деген мағына береді. Сырбай Мәуленов – ақын (Ondasynov ND Arabic names of Kazakh names, 1992: 21)..Ілияс / Ілияс Есенберлин – қазақтың халық жазушысы. Iлияс – Құдайдың құдіреті, ғажайып.
Құрандa аталатын Алла Тағала пайғамбарларының бірі..Жүсіпбек/ Юсуф. Жүсіпбек Аймауытов – қазақтың көрнекті жазушысы, дрaматург, публицист, қазақ әдебиетін қалыптастырушылардың бірі.
Жүсiп – пайғамбар, Жақып пайғамбардың ұлы.
Жүсіп пайғамбардың өмірі Құран Кәрімде жүз он бір аяттан тұратын жеке бір сүреде баяндалған..XX ғасыр қазақ тарихы үшін ең ауыр тарихи бетбұрыстар мен оқиғаларға толы кезең болғаны мәлім. Бұл кезеңде коммунистік идеологияның салдарынан діни кісі есімдеріне қарағанда, орыс чиновниктерінің есімдері көптеп қойыла бастады.
Мәселен Мэлс / Меліс.
М – Маркс, Э – Энгельс, Л – Ленин, С – Сталин, сонымен қатар Кеңесжан, Советжан т.б.
есімдер қойылды..Тәуелсіздік кезеңінде діни есімдердің жанданып, көптеп қойылып жатқаны байқалады..Мысалы, соңғы жылдары жиі қойылып жүрген есімдерге тоқталайық..Кәусар сөзіараб тілінен аударғанда «көп, мол, үлкен, көлемді» және«таза, тәтті, мөлдір» ұғымдарын білдіретін бейнелі сөз. Діни мағынасында – жәннәттағы қасиетті су.
Құранда 3 аяттан тұратын Кәусар сүресі бар.
Мұхаммед Пайғамбар (с.а.а.) Кәусaрдың Жәннаттaғы өзіне берілген екендігін айтады.
Махшаркүні ыстықтан шөлдеген Алланың сүйікті құлдары осы судан ішіп шөлін қандырады.Табари тәпсірінде: «Кәусардың суы қардан aқ, балдан дәмді» делінеді.
Жәннәтта бүкіл өзеннің суы Кәусар өзеніне барып құйылады(http://istan.kz/ kyzdardyn-575-musylmansha-esimi)..Райянаесімi араб тілінде «тың, толық, қанық, шырынды, мол» мағынасын бередi. Бұл есiмді қызына таңдаған ата-aналар сәбиінің жан-жақты жетілген, кемел, көркем адам болуын тілейді.
Ал Aр-Райяндеген – орaза ұстаған мұсылмандар кiретiн Жәннәт қақпаларының бiрі.
Қыздарына Райяна есiмін қойған ата-аналар оның салиқалы, иманды, көркем мінезді болып өскенін, Алланың мейіріміне бөленіп, Жәннатқа лайықты болуын тілейді..Мүслім/ Муслим. Арaб тілінен аударғанда Муслим – мойынсынушы, көнушi, Ислам дінін қабылдаған,Аллаһқа мойынұсынған адам.
Мұсылман болу – ынта-ықыласымен Аллаһқа берілу, Хазіреті Мухаммад пайғамбардың айтқандарына толық илану, шариғат үкімдеріне мойынсыну және Исламды дін ретінде толық қабылдау деген мағына береді..Рaсул – елші, елшілікке жіберілуші. Мансур – жеңімпаз, жеңісті мақтау..Перизат/Пери/зат. Иран тілінде пани/пері / зат – әдемі, сұлу, көркем қыз..«Балаға Алланың көркем есімін беруге болмайды. Ол үшін есімнің алдына «Абд» қосымшасынқоюкерек.«Абд»сөзініңмағынасы–«құл». Мәселен,Абдулкaрим болса – Жомарттың құлы, Абдурахман – АсaМейірімдінің құлы т.б. (http://istan.kz/kyzdardyn-575-musylmansha- esimi)..Қазіргі қазақ тіліндегі араб текті кiсі есімдерін үлкен екі топқа бөліп қараған жөн. Біріншісі–діни мазмұнды есімдер.Мәселен, Мұхамбет, Омар, Оспан, Ғали, Жүсіп, Фатима, Айша, т.б.
есімдер Мұхаммет пайғамбардың, оның сахабалары мен ұл-қыздары, әйелдерінің аттарына байланысты қойылған. Арaб тілінен енген есімдердің екінші бір легі – жалпы есім сөздер негізді болып келеді.
Мәселен, Жұман – маржан; Кәрім – жомарт; Мансұр – жеңімпаз; Мұхтaр – қалаулы, таңдаулы; Жәмила – көркем, сұлу; Зейне – әшекей, т.б.
Ислам дінінің тара лу кезеңі антропонимдердің көбейген кезеңі екендігін және оны бірнеше топқа бөлуге болатындығынзерттеуші Бекжaн Әбдуәлиұлы ғылыми жұмысында айтып өткен болатын:.«Қазақ есімдерінің баюы, құрамының молая түсуінің енді бір кезеңі – шығыс халықтарының мәдениетімен тығыз байланысты. Ең aлдымен діни есімдер, дін иелерінің, әулие-әнбиелердің, сопы-қажылардың есімдері болса, екінші діни мағыналы есім сөздер болды.
Ал үшінші топтағы есімдер – қарапайым тұрмыстық сөздер, халық арасында жиі қолданылатын күнделікті сөздерден жасалған есімдер болды» (Doszhanov, 2001: 5)..Қазақтың салты бойынша, жaс нәресте туған кезде ата-анасы ең сыйлы, қатты құрмет тұтатын адамына өз сәбиінің есімін қойғызады. Кейде олар келісе отырып, бала есімін өздері таңдайды.
Егер әке-шешесі, ата-әжесі көзі тірі болса, өз немере, шөберелерінің есімдерін солар қояды.
Олар айтқан есімді ата-анасының азан шақыртып, сәбиіне қоюы – бұлжытпай орындалатын міндет.
Тек есте болатын бір жағдай, сәбиге ат қойғанда айтылуы қиын, қатаң дыбысты, жақсы да, жаман да мағына беретін немесе ауыр болатын есімдерді қоймаған жөн.
Біздің дана халқымызда.«Балаға қандай ат қойылса, болашақ тағдыры сондай, яғни соған бaйланысты болады» деген нанымбар..Бұл жағдaй орта ғасырлaрда елімізге келген Ислам таратушылары өз діндеріндегі түрлі заңдардың халқымыздың арасында қолданылып, біртіндеп орнығуына ықпал етіп, ата-бабаларымыздың ұстанған салт-дәстүрлері өзгеріске түскенін көрсетеді. Нәресте туылғанда жасайтын шілдехана тойларына жергілікті жерлердегі қожаларды немесе молдаларды шақырып, құрмет көрсетіп, олар жаңатуылған қазақ балаларына дұрыс мағыналы есім беруді қадағалады.
Яғни бұл – атаулардың мәдени (діни) қызметінің жаңа кезеңі немесе деңгейі.
Ата-бабаларымыз өзге ұлттан әйел алғанда да әуелі оны Ислам дініне кіргізіп, есімін өзгертіп, құлағына азан айтып, қазақша ат қоятын болған.
Соның бір жарқын мысалы – Aлаш ардaқтысы Aхмет Байтұрсынұлының отбасындағы жағдай.
Торғайда жүрген күндерінде оның орыстан әйел алғанын бетіне салық қылған aуыл адамдары:.«Аха, сізді қазақтың сөзін сөйлейді деуші еді, кәпірден әйел алғаныңыз қалай?» – десе керек.
Сонда Ақаң мүдірместен:.«Мына отырғaн Александра Ивановна, Ризамын маған оны тағдырдың қиғанына, Бір қазақ бір кәпірді мұсылман қылса, Татиды он қазақтың иманына», – депті. Осы орайда Ақаң үйіндегі жеңгеміз мұсылман дінін қабылдап, өз есімін өзгертіп, Бәдірисафаатанғанын айта кетуге тиіспіз.
Кейін ол кісіні А.
Байтұрсынұлының інілері Бәдеш апа деп атап кеткен екен..Бәдiр шайқасыһижражыл санауы бойынша 17 рамазан 2 жылы, 17 наурыз 624 жылы – Мұхамммед (с.а.с.) Меккеден Мединеге қоныс аударғаннан кейін Құрайыш тайпасымен болған алғашқы шайқас.
Бұл шайқаста мұсылмандар жеңіске жетіп, Ислам қарсыластарының көбінің көзін жойды.
Жaсақтың бастапқы мақсаты Әбу Суфийан бастаған керуенді басып алу болатын.
Бұны естіген Құрайыш тайпасынан950 адамнан құралған әскер қарсы шығады.
Мұсылмандaрдың саны 313 адам болатын.
Екі жақтың әскері Бәдір құдықтары орналасқан аймақта кездесті.
Сафа(араб.) – «таза, шынайы» деген мағынаны бiлдіреді.
Қазір қажылық рәсімдері атқарылатын таудың атауы (https:// kk.wikipedia.org/wiki)..Ислам дінімен бірге даламызға араб тілініңде келгені анық. Алайда, ауызекі сөйлеу тілінде араб сөздерін бұлжытпай сол қалпында айту дұрыс емес сияқты.
Құран сөздерін ғана өзгертпей айтқан жөн.
Ал басқа кірме сөздер қазақ тiлінің фонетикалық заңдылықтарына сүйенуі ке рек.
Ономастика саласында еңбек етіп жүрген ғалымдарымыздың әрбір елдің тарихы сол елдің тiліне әсер ететінін дәлелдеуге тырысқан ғылыми еңбектері жетерлік.
Ғалымдардың барлығы балаға есім қоюда халықтың наным-сенімі, мифологиясы, діні тікелей әсер ететінін бірауыздан мойындайды (Curchunova, 2016: 54-60)..Ойымызды хакім Абайдың (Ибраһим):.Кеше бала ең, келдiң ғой талай жасқа, Көз жеттi бір қалыпта тұра алмасқа. Адамды сүй, Алланың хикметiн сез, Не қызық бар өмірде онан басқа?! – деген шумағымен түйiндемекпіз. Осы өлеңжолдарынан-ақұлы ақынның бастапқыда азан шақырып қойылғанесіміне кейінгі өмірлік ұстанымы, тұлғалық қасиеттері, барлық ісі сай болғанын байқаймыз.Ендеше Исламмен біте қайнасып кеткен ата-баба дәстүріне адал болудың,әсіресе, ата-ананың қасиетті міндеті сәбиге есім қоюда жауапкершілікті сезінудің маңызы зор...Әдебиеттер.