Жалпы прагмалингвистикалық теориялардың негізінде тілдік коммуникацияның адамға бағытталған қызметі жатады..Диалогтық сөйлеуді прагмалингвистикалық тұрғыдан талдаудағы алғашқы зерттеулер Дж. Остин мен Дж.
Серляның лингвистикалық философиялық тұжырымдарының аясында XX ғасырдың 50-60 жылдары жүзеге аса бастады..Сыртқы коммуникациялық жүйеде драматург пен оқырманның арасындағы өзара əрекет дистантты түрде жүзеге асады, яғни тілдік қатынас алдымен персонаждар арасында орнап, солар арқылы көрерменге жетеді. Оны былайша көрсетуге болады:.автор > персонаж < > персонаж > оқырман Көріп отырғанымыздай, автор мен оқырман бір-бірімен алшақ түрде əрекеттеседі. Драматург қарым-қатынасты бір мезгілде екі деңгейде, автор мен оқырман (сыртқы коммуникациялық жүйе) жəне персонаждар арасында (ішкі коммуникациялық жүйе) іске асырады.
Сондай-ақ, драматург авторлық интенциясын көрсету үшін де осындағы бірінші деңгейге жүгінеді.
Бұл ретте көрермен коммуникативтік жағдаяттың куəгері болып отырғанмен, драматургтің интеракциясына араласа алмайды..Сонымен, коммуникативтік қызметтің негізгі бірлігі коммуникативтік əрекет арқылы алға қойған мақсатқа жету құралы болуды көздейді. Яғни, иллокутивтік – мағынаны, перлокутивтік – локуцияның тиімділігін қамтиды..Дж. Остин ұсынған иллокуциялық сөйлеу актісінің шектелуі – сөйлеу актілеріндегі перлокуцияға қарама-қарсы (ой мен сезімге, əрекетке) əсер ету эффектісі арқылы нəтижеге жетуде тілдік əрекеттің коммуникативтік қызметін көрсетеді дейді [1, 108 б.]..И.М.
Кобозева сөйлеу актілерінің теория сын нақты тіл теориясы ретінде жоғары бағалап, «нақты, түсінікті бағыттардың бірі» деп есептейді [2, 73 б.]..Біріншіден, сөйлеу актілерінің теориясын зерттеу нысаны шектеулі. Екіншіден, мұнда қарым-қатынастың динамикалық табиғаты ескерілмейді.
Үшіншіден, субъектінің əлеуметтік ерекшеліктері есепке алынбайды.
Яғни, сөйлеуші белгілі бір репертуардағы рөлді орындаушы емес, нақты ұлттық-мəдени дəстүрді тұтынушы абстрактты индивид түрінде сөйлейді..Осы ретте В. Хартунг диалогты жеткізуде сөйлеуші тек прагматикалық ережелерге ғана сүйенеді дейді.
Сондықтан В.
Хартунг дəстүрлі лингвистикалық терминдерден қаша отырып, прагматикалық терминдер (тілдік жағдаят, тілдік қолданыс, тілдік қадам) жүйесін жасайды [3, 76 б.]..Э.С.
Азнаурова болса, барлық прагмалингвистикалық бағыттарға үш нəрсе тəн деп көрсетеді: тілдік коммуникацияны түпкілікті сипаттау ұғымына, оның қызметін жатқызады; тіл – коммуниканттардың өзара əрекетінің динамикалық сипаты ретінде қарастырылады; тілдің қызметінің жүзеге асуы, жағдаяттық контекстердің қолданысымен тығыз байланысты дейді [4, 28 б.]. Мұндай жағдайда, сөйлеу актілерінің теориясы коммуникативтік əрекеттің болмысын ұғынуға, ондағы прагматикалық категория ретінде иллокуция мен перлокуцияның бағытын тануға мүмкіндік береді..Коммуникациялық қызметтің моделіне драмалық мəтіндердің жатқызылуы мынадай элементтер арқылы анықталады:.Сонымен қатар, драмалық шығармалар драматург тілінің біртұтас коммуникативтік-функционалдық қолданысын айқындайтындықтан, драмалық мəтіндер үш элементті құрылым арқылы сипатталады. Атап айтқанда:.Əсер етудегі таңбалар мен сигналдарға драмалық мəтіндегі мына компоненттер кіреді: пьесаның аты, тақырыптар мен тақырыпшалар, эпиграф, арнау, көмекші мəтін, пьесаға қатысушы тұлғалар тізімі, сахналық көрсеткіштердің түрлері, ремаркалар жүйесі..Драмалық шығармалар иллокутивті акті ретінде драмадағы барлық персонаждар бір-бірімен коммуникациялық қатынасқа түсуде бір орталық көркем құрылымға бағынады. Сондықтан, пьесаға қатысушылардың «өзіндік шешімдері» авторлық иллокутивті ұстанымды жүзеге асыруда маңызды құрал болып табылады..Драмалық дискурстағы персонаждар шоғыры кейіпкерлер арасындағы тұрақты байланыс жасау тəсілі арқылы сипатталады. Персонаждар жүйесі аксиологиялық мінез-құлықты иеленетіндіктен, кем дегенде екі қарама-қарсы геройдың болмысын қамтиды.
Бұл екі тараптың қақтығысын сипаттауға алып келеді.
Жақсылық пен жамандықты көздейтін, жағымды жəне жағымсыз «типтердің» арасындағы күрес драмалық əрекетті дамытудағы қажетті элементтер қатарына жатады.
Драматург əрбір персонажды белгілі бір əлеуметтік-психологиялық тип ретінде суреттейді..Бір кейіпкерді жағымды етіп суреттеп, келесісіне кері əсер тудыруда автормен бірге көрерменнің бойында да реакция туындайды: қайғыру, қуаныш, қарсыласу, жек көру, сүйсіну т.б. Алайда, драмадағы басты кейіпкерлерге деген эмоционалды қатынастың автордың иллокуциялық ұстанымы арқылы беріліп отыратындығын естен шығармау керек.
Драматург таланты күшті болса, оқырман немесе көрермен пьесадағы эмоционалды директивтерге қарсы шыға алмайды..Драмалық дискурста персонаждар алатын орнына қарай дəстүрлі түрде басты жəне қосымша кейіпкерлер болып бөлінетіндігі белгілі. Мұндайда автордың кодталған иллокутивті ойына қарай, басты кейіпкерлер алға шығады.
Қосымша кейіпкерлер осы негізгі кейіпкерлердің жанына шоғырландырып, басты кейіпкер дің өзімен немесе оған қарсы жақпен күреске шығады.
Олар адресат-оқырманға суреткердің авторлық позициясын жеткізуде сигнал іспетті қызмет атқарады..Драмалық кейіпкер мінез-құлқының болмысы оның ішкі интенциясына негізделетін əрекетінен ашылады. Гегель бұл туралы: «Əрекет – адамның болмысы мен оның мақсатын айқындаудағы нақты көрсеткіш бола алады», дейді [5, 228 б.]..Персонаждың коммуникативтік əрекетіндегі мінез-құлқы мен мəнері кейіпкерлерді сомдауда негізгі құрал қызметін атқарады..Алайда, драмалық дискурс персонаждардың мінез-құлқын ғана емес, бір мезгілде персонажпартнерлардың арасындағы коммуникативтік талаптардан туындайтын жағдайларды да қамтиды..Əдеттегі драмалық коммуникативтік жағдаят – персонаждарды белсенді əрекетке мəжбүрлейді. Драмалық əрекеттің дамуы бір коммуникативтік жағдаяттан екіншісіне өтуде – коллизиялық қақтығыстарды қамтып отырады.
Гегель «богатая коллизиями ситуация является преимущественным предметом драматического искусства», деп көрсетеді [5, 213 б.].
Мұндай күрес драмада интрига деп аталып, автордың иллокутивтік ұстанымын айқындай түседі..Драмалық шығарманы локуция актісі ретінде қарастырғанда драмалық дискурстың ажырағысыз формасының бірі – сюжет болып табылады. Персонаждар өмірі жағдай мен оқиғаға қатысты кеңістіктік-уақыттық өлшемде ауысып отырады..Көп персонажды қамтитын сюжеттік байланыстар жүйе түзуші принцип болғандықтан өте күрделі болып келеді. Əдетте драмалық шығармалардағы басты кейіпкерлер сюжеттегі шешуші кезеңді атқарып, авторлық концепцияны жүзеге асырады..Сюжет сыртқы жəне ішкі сахналық əрекеттерден тұрады. Одан басқа да, сюжет сахнадан тыс (имплицитті) жағдаяттар (мəселен, кейіпкерлердің əңгімелесулері) арқылы да өрбіп отырады.
Сюжеттер түрліше құрылады.
Кейде драмада бір-біріне «тəуелсіз» сюжеттер де кездеседі.
Бұлар пьесадағы болып жатқан оқиғаға қатыссыз, жанама түрде белгілі бір оқиғаны сипаттауда қолданылып отырады.
Аристотельдің термині бойынша бұл «эписодиялық фабула», ал қазіргі қолданыста хроникалды сюжеттер деп аталып жүр..Драмалық сюжеттің негізгі тіні – автордың шындықты көрсетуіндегі сыртқы (эксплицитті) жəне ішкі (имплицитті) қақтығыстарға негізделеді..Сонымен, автор адам характері мен олардың іс-əрекеттерін астарлап сипаттауға күш салады. Ал оқырман оны тек «шындық» деп қабылдап, иллюзияға беріледі. Иллюзия көп болған сайын, оқырман да жарқын эмоцияға беріліп, локуцияға деген құнды көзқарастары қалыптаса түседі..Драмалық шығарма перлокуциялық акт ретінде адресат сезіміне əсер еткенде драмалық мəтіндердегі жанама компоненттердің де ықпалы зор. Олар пьесаның аты, тақырыпшалар, эпиграфтар мен арнаулар, пьесаға қатысушылардың тізіміндегі автордың кодталған ойлары, сахналық сілтемелер, ескертулер, ремаркалар жүйесі.
Бұл сахналанған авторлық «кодтар» көркем коммуникацияны іске асырудағы, оқырмандар сезіміне əсер ететін күшті құрал ретінде негізгі диалогтық мəтінді құрайтын өзіндік метатекст жиынтығын түзеді..Драма персонаждардың тілдік қолданыстары арқылы көрерменге бірден-бір əсер етуші форма болғандықтан, авторлық ремаркаларда персонаждар сөзі шешуші рөл атқарады..Оның ішінде əсер ету құралдарына пейзаж да жатады. Табиғатты суреттеу арқылы драматург жанама психологиялық əсер туғызуға күш салады.
Пейзаждық образ белгілі бір жағдайды сипаттауда лейтмотив ретінде пьесаның өн бойында көрініс тауып отырады..Ішкі коммуникациялық жүйеде драмалық дикурстағы негізгі тілдік қолданыстардың бірі – көркем диалог арқылылы іске асады. Көркем диалог ішкі коммуникацияны жүзеге асыра отырып, авторлық интенцияны қамтиды.
Ол туралы В.В.
Виноградовтың еңбегінде: «В реплике заключен весь смысловой контекст, носителем которого является данный персонаж драмы.
И в то же время каждая ориентирована на понимание ее в плане того контекста, который она сама же должна создать»,-делінген [6, 306 б.].
Демек, персонаждардың репликасы диалогтың негізгі тіні болып табылады.
Сахналық образды ашуда жаңа бетбұрыстар жасауға ықпалы бар, драмадағы композицияның алғашқы бірлігі болып табылатын репликалар сахналық əрекеттің дамуында маңызды рөл атқарады.
Сондықтан, көркем диалогты қарастыратындар, алдымен, персонаждардың тілдік қолданысын зерттеуге ден қояды..Драмалық диалог мынадай аспектілерде қарастырылады:.Бұл тұрғыдан драмадағы диалог стимул жəне реакция түріндегі екі коммуникативтік əрекетті қамтитын коммуникативтік бірлік ретінде қарастырылуы тиіс. Стимул арқылы қойылған мақсатқа белсенді жету партнер сезіміне əсер етсе, реакция осы өзара əрекеттің нəтижесін көрсетеді.
Яғни, ол мақсатқа жетудің/жетпеудің индикаторы болып табылады..Демек, коммуникацияның ішкі жүйесі, яғни, персонаж > < персонаж деңгейіндегі коммуникация мына нəрселерді қамтиды:.Сахналық қойылымдардағы осындай заңдылықтар, мəтін байласымындағы нақты механизмдерді (лексикалық, грамматикалық, композициялық) қамтамасыз етеді..Демек, драмалық шығармаларды көркем коммуникацияның жалпы моделі ретінде тануда оның мынадай элементтерін анықтау қажет:.Сонымен, драмалық шығармалардың коммуникативтік құрылымы коммуникативтік өзара əрекеттің ішкі жəне сыртқы екі деңгейі арқылы іске асырылады. Сыртқы коммуникациялық деңгей автордың потенциалды оқырманмен диалогқа түсуін, ал ішкі коммуникациялық деңгей персонаждар арасындағы коммуникатвтік өзара əрекет арқылы жүзеге асырылады..өзара əрекеттесудің нəтижесі: кейіпкерлер.арасындағы мақсатқа сəйкес/сəйкес емес шындықтың ашылуы..Драма тіліндегі интерпретацияланған нəрселердің барлығы əрекет арқылы ашылып отырады. Драмалық шығармалардағы персонаждардың коммуникативтік қызметі көркем шындықты жан-жақты айқындайды..Əдебиеттің басқа түрлерінен гөрі, драмада персонаждар сезімі тілдік əрекет арқылы «жаннан тəнге» көбірек беріледі..Драмаға құрылымдық жəне семантикалық жүйе тəн. Автордың əдеби коммуникативтік интенциясы драмада персонаждардың коммуникативтік əрекеттерінің жиынтығы ретінде кодталып, драмалық шығарманы біртұтас дискурс түрінде қарастыруға мүмкіндік береді..Драмалық мəтіндердің негізгі функционалдымазмұндық бірлігі тақырыптық-мағыналық сегмент болып табылады. Оған пьесаның композициялық бөліктері (акт, мизансцена) жатады..Драматург талантын айқындайтын тіл композициялық тұрғыдан аяқталған, функционалдық-прагматикалық жəне мағыналық (семантикалық) байланыстағы мақсаттарға негізделеді...