Қазіргі кезеңде тілдің адамның ойлау жүйесі мен іс-әрекетіне ықпалы, сонымен қатар, адамның тілге әсері, тілдегі адам факторына ерекше мән берілуде. Осы тұрғыдан қарағанда, грамматикалық категориялардың қалыптасуында адам болмысы, мінезі, көзқарасы, коммуникативті актіге қатысушылардың объективті жағдаятқа қатысы байқалады.
Соның нәтижесі ретінде грамматикалық категориялар түрлі формада тілдік бірліктер арқылы сипатталады.
Оған негіз болатын грамматикалық қатынастар санада мазмұнданып, осымен байланысты, морфологиялық категорияларды таным әрекетімен, концептуалдау және категориялау үдерістерімен тығыз байланыста қарастыру қажеттігі туындайды.
Сондықтан да, жүргізілетін талдау тілдік құбылыстарды антропоөзектік тұрғыдан айқындайды.
Мұнда адам екі түрлі бағытта сипатталады: 1) адамның тілдегі көрінісі; 2) адамның тілді тұтынуы.
Бірінші бағытқа сәйкес адамның дүниетанымы байқалады.
Мысалы, адамның соматикалық бейнесінің концептуализациясы нәтижесінде адамның физикалық қабілеті, зияткерлік (интеллектуалдық) қабілеті, эмоциясы, әлеуметтік «мен»-і көрінеді, адам сөйлеу-ойлау әрекетіне қатысушы тұлға ретінде көрінеді.
Адамның тілдегі көрінісі негізінен лексика мен фразеологияда айқын көрініс тапқан, сондай-ақ, грамматикалық категориялардан да оның өзіндік ерекшеліктерін байқауға болады.
Ол үшін грамматикалық категорияларды жеке-дара, оқшау қарастырмай, коммуникация мен когниция талаптарын ескере отырып, тілді когнитивті жүйе ретінде тұтас қарастыру қажеттігі байқалады.
Біз мақаламызда, белгілі жазушы, драмматург Дулат Исабековтың «Қарғын» романындағы тіл мен адам өзара байланыста қарастырылып, адамның грамматикалық категорияларды танушы және атаушы субьект ретінде коммуникативті әрекетке енуші, тілді тұтынушы тұлға ретіндегі қызметіне баса көңіл аударылды, көркем шығармада етіс категориясының қолданылу ерекшеліктерін осы тұрғыдан негіздеп талдаймыз..Лексика-грамматикалық құбылуы жағынан етістіктерге тән ерекшеліктердің бірі – етіс категориясы. Бұл субъекті (бастауыш) мен объектінің (толықтауыш) өз ара әр түрлі қатынаста болуынан пайда болады..Етіс – етістіктің сабақты, салт мағынасында жұмсалу процесімен тікелей байланысты болғандықтан, белгілі бір түбір етістіктерге қосымшалар қосылу арқылы жасалады [1, 21]..Тілші-ғалым И. Маманов: «Етіс категориясы – түбір етістіктен туатын грамматикалық форма. Яғни, етіс формалары – өзі жасалған түбір етістікпен кореллятивті түрде өмір сүретін және екеуінің лексикалық мағынасы бір болып келетін етістіктер»,-деп анықтама берген болатын, ал зерттеуші А.Ысқақов: біріншіден, басқа жұрнақтар сияқты туынды етістік жасайтын қабілет барлығы (айырмасы тек етістіктен етістік тудыратындығы) және сол етістік жұрнақтары арқылы туған формалар етістік негіздері есебінде қызмет ететіні айқындалады.
Ендеше, бұл жағынан қарағанда, етіс жұрнақтары сөзден сөз тудыратын жұрнақтармен сипаттас келеді де, лексикалық категорияға жатады.
Екіншіден, етіс категорияларының формаларында субъекті мен объектінің амалға қатысын, керісінше, амалдың субъекті мен объектіге қатысын білдіретін грамматикалық сипаты күшті.
Демек, етіс формалары сөйлемнің грамматикалық құрылысына өзгеріс енгізіп отырады [2, 125; 3, 296]..Олай болса, Дулат .Исабековтың «Қарғын» романында да етіс категориялары көптеп кездеседі. «Қарғын» романын жазушы іс-әрекет, қимыл арқылы айтар ойын толық жеткізіп отырған.
Оның ішінде, субъекті мен объектінің амалға қатысын, амалдың субеъекті мен объектіге қатысы да байқалатын етіс түрлерін де кездестіруге болады..Қимыл, іс-әрекеттің өздігінен орындалатын мән үстеп, тура объектісі оның грамматикалық бастауышы болу қызметін атқарып, тек сабақты етістіктерден -ыл, -іл, -л; -ын, -ін, -н аффикстерінің қосылуы арқылы жасалатын етістің түрі – ырықсыз етіс деп аталады. Мысалы «Қарғын» романындағы: «Сатып алынғаннан бері тірі жан ұстамаған кітап адам қолын жатсынып қалғандай сытырлап әрең ашылды» [4,80].
Бұл сөйлемдегі объектінің қимылға тікелей қатысты болып, яғни, кітаптың ашылғандығы, қимыл, ісәрекеттің өздігінен орындалғандығын білдіріп тұр.
«Бұл сергелдең сауалдың шумағын жинап бола береді дегенде, неге екені белгісіз, кенет есіне қайтыс болған әйелі оралды» [4,91].
Мұндағы оралудың тура объектісі – әйелі болып, ырықсыз етіс аффиксі -л қосылу арқылы жасалынып тұрғанын көреміз..-Даланы тамашалап тұрсыз ба? – Желке тұсынан сыпайы, жұмсақ үн естілді [4,8]. Естілді ырықсыз етісі есті негізгі түбір морфема-.ға -л ырықсыз етіс аффиксі және -ді ІІІ жақтағы тәуелдік жалғауының жалғануы, яғни, синтетикалық тәсіл арқылы жасалынып тұр. «Жасы он жетіден енді-енді ғана асқан қызға мұндағы сөздер мүлде жат, мүлде алыс көрінді» [4,12]. Көр негізгі түбірлі етістікке -ін-ырықсыз етіс аффиксі мен -ді тәуелдік жалғауының ІІІ жақ формасы жалғанып, іс-әрекеттің ырықсыз түрде жүзеге асып тұрғанын білдіріп тұрғанын көреміз.
Біз «Қарғын» романын қарастыра келе, етіс категориясының ішінде әсіресе, ырықсыз етіс түрі көп кездесетінін байқадық.
Олардың жалпы саны – 132.
Оның ішінде естіледі ырықсыз етісі – 22 рет, ал көрінді, көрінеді ырықсыз етісі 21 рет қайталанады. Жазушы іс-әрекет, қимыл түрлерін көбінесе ырықсыз түрде іске асырылып жасағандығын көп бейнелеген..Ал өздік етіс қимыл, іс-әрекеттің орындаушысына (иесіне), субъектіге қарай бағытталып, сабақты етістікке -ын, -ін, -н аффикстерінің қосылуы арқылы жасалады. «Бағила не болса да оның шығып кеткеніне қуанды» [4,80], «Бұл кездесу немен бітсе де, қалай бітсе де, жас қыздың өмірі мен тағдырын із тастамай өтпейтінін, тіпті, бір-ақ қана жүздесіп айрылғанның өзінде ғұмырлық есте қаларын екеуі де жақсы сезін ді [4, 96].
Осы мысалдардан көрінетіндей, біріншіден, қимыл, іс-әрекет іс иесі субъектіге қарай бағытталады, сөйтіп субъекті әрі тура объекті мәнінде қызмет атқарады.
Ол өзіне-өзі субъек ті әрі тура объекті ретінде қызмет атқарады.
Ол өзіне-өзі қуанады, өзін-өзі сезінеді.
Сол сияқты,.«Қазір өзінің күн сайын спортпен шұғылданатынын, ГТО значогын алғанын, тіпті, бір бұзау асырағанын, соны күн сайын бір жыл бойы көтере беретінін, бір жылдан соң салмағы 120130 кг. тайыншаны оп-оңай көтере беретінін, бір жылдан соң біреудің жолын осылай ойлап тапқанын жазыпты» [4,185].
Сөйлемдегі -ын,.-ін аффикстері арқылы туындап тұрған іс-әрекетті білдіретін етістіктер тікелей субъект арқылы жүзеге асқандығы көрініп тұр..-Ын,-ін, -н аффикстерінің қосылуы арқылы жасалатын өздік етіс пен ырысыз етістің өзара ұқсастықтары мен айырмашылықтары бар. Атау тұлғалы бастауыш қимыл иесі болып берілумен бірге, объекті қызметінде жұмсалса, – өздік етіс, егер бастауыш қимыл иесі болмай, объекті мағынасында айтылса – ырықсыз етіс болады. «Ол аздап езу тартқан болып еді, Бағила мән бермеген соң әзілінің мүлде орынсыз шыққанын түсінді» [4,183].
Бұл сөйлемде предикаттық қызмет атқарып түсінді сөзінің бастауышы (ол) арқылы берілген өздік етіс – іс істеушінің өз күшімен, еркімен істегендігін көрсетіп тұр. Ал, «Азапты үнсіздік үш-төрт секундқа созылды» [4,184], – дегенде үнсіздік – сөйлемнің субъектісі, бірақ қимыл иесі емес, яғни, өздік етіс қимыл иесі субъекті мен объекті бірігіп, бір ғана бастауыш арқылы берілсе, ырықсыз етісте субъектінің ішіне кіріп, қимыл иесі, іс істеуші субъекті берілмейді. Романда барлығы – 85 өздік етіс қолданылған.
Яғни, автор саны жағынан ырықсыз етістен кейін өте көп мөлшерде өздік етісті қолданғанын байқадық.
Іс-әрекет, қимыл тікелей субъект, іс иесі арқылы жүзеге асып отырған..Іс-әрекетті заттың (субъектінің) тікелей өзі істейтіндікті білдіретін, грамматикалық көрсеткіштері -н, -ін, -ын болып саналатын етістің бір түрін – өздік етіс десек, ал бірнеше адамның күшімен, қатысымен бірлесіп істелетіндікті көрсететін ортақ етісті сабақты, салт етістіктерге.-ыс, -іс, -с аффикстері қосылу арқылы жасалады. Мәселен, «Қарғын» романындағы: «Жасын Бағиламен баяғы оқиғадан соң екі-ақ рет телефонмен сөйлескен» [4,170], «Барабанда отырған грек тектес қау сақал жігіт кешеден бері аспабын сағынып қалған болуы керек, басын төмен тұқыртып құлшына соғуға кірісті» [4,38].
Сонымен қатар, ортақ етіс біріншіден, қимыл, іс-әрекеттің субъектілері қимылға ортақтығы бірдей де, бірдей де емес болуы мүмкін, екіншіден, ортақ етіс қосымшалары салт етістікке де, сабақты етістікке де жалғанып, ортақ етіс жасай береді: – «Сэр екеуміз сол үшін аз ғана сөзге келісіп қалдық,-деді Мәлике портретті қолына алып [2,88], «Бір жұма өткен соң екеуі жұмыс аяғында кездесуге уағда байласты» [4,25]..«-Сәлеметсіз бе, Сәргел Сайынович!-деді ол бұл кірген кезде орнынан тұрып, бері қарай жүріп.
Екеуі қол алып амандасты» [4,50], «Осы отыз бір жылдың ішінде ол, әрине, көп әйелдермен кездесті, олардың арасында ақылдысы да, салмақтысы да, жеңілтегі де, ажарлысы да, көріктісі де, мүсіндісі мен мүсінсізі, бәрі-бәрі болды» [4,98].
Мұндағы -дас, -дес аффикстері ортақ етістің күрделі -лас (-лес, -дас, -дес, -тас, -тес) түрінен тараған..«Төрт қыз күлкілерін тоқтатып, оған аңтарыла қарасты» [4,179], «Сәргел оларды самолетке шығарып салып, үйіне келген соң телефон арқылы Қаратаймен сөйлесті» [4,170],-деген сөйлемдердегі ортақ етістер негізгі түбір морфемаға ортақ етіс аффиксі -ыс, -іс, -с қосылуы, яғни, синтетикалық жолмен жасалынып тұр. Қимыл болса да, тіпті, жай-күй болса да, ортақ етістегі етістік екі субъектінің арасында болатын қарым-қатынастан туады. Мәселен, «Манадан бері артқы жақта емін-еркін отырып келе жатқан Тұрғат екеуінің өрісі тарылып, қысылысты да қалды» [4,130].
Жазушы романда ортақ істелген іске бірнеше адамды емес, ең көбі екі субъектінің қатысуы арқылы жасаған.
Романда барлығы 20 етіс түрі кездеседі..Өзінің емес, үшінші бір адамның не өзге біреудің күшімен істелгендігін көрсететін етістіктің түрін өзгелік етіс дейміз, яғни, субъектінің қимылы объектіге тікелей емес, біреу арқылы бағытталатынын білдіретін сабақты етістік тің грамматикалық формасы. Өзгелік етіс және салт етістіктер де мынадай аффикстер қосылу арқылы жасалады:-дыр, -дір, -тыр, -тір, -т, -қыз, -кіз, -ғыз, -гіз, -ыз, -із, -ыр, -ір, -ар, -ер, -сет. «Сол жылылық электр тогындай Жасынның жүрегіне жетіп барып, шым еткізді» [4, 79], «Жасынның сол құдірет иесін жаңа ғана әкесімен сөйлескендей сынға алып, әзіл айтып отырғаны жас қызды қайран қалдырады» [4, 82], «Жасынның келесі бір сөзінен, тіпті, сөзсіз байқалған жалғыз-ақ көқарасы мен қимылынан жазды күнгі бұршақтай лезде еріп, ерігенімен тұрмай өткен жолғы өкпесінің тым ұсақ, аясы тар ұғымынан туындайтынын ұғындырып кететін сияқты» т.б. [4, 104]..«Олай болса, тағдыр мені мұнымен неге кездестірді? Бала сүймей, үйленбей тұрғанда неге жолықтырмады?» [4, 182]. «Мәликенің әкесі мектепте оқу бөлімін басқаратын, бір-екі жігітті жіберіп барабан алдырды» [4, 24], «Мәлике оған су ұртатты» [4, 55], «Егер алған білім пайдалы нәрсеге жұмсалмай іште қала беретін болса, ол улы газға айналып, адамның өзіне зиянын тигізеді», – деген сөйлемдердегі қалдыр, кездестір, жолықтыр, алдыр, ұрта, тигіз сияқты етістіктерде іс тікелей субъекті арқылы істелініп тұрған жоқ, екінші, басқа біреу арқылы істелінгенін көруге болады.
Мұндай мағыналы өзгелік етістер белгілі бір етістікке жұрнақ қосылу арқылы жасалынатыны белгілі..«Қаратай Алматыдағы жиынға келіп кеткен соң аттай бір ай өткенде Сәргелді ректор шақыртты» [4, 50], – деген сөйлемде ректор – қимылдың иесі, яғни, субъекті, бірақ, істі тікелей өзі атқарып отырған жоқ, екінші субъект-агенс арқылы іске асырып отыр, ол мұндағы Сәргелді толықтауыш ретінде тура объекті қызметін атқарып тұр. Іс-әрекет тікелей субъектінің өзі емес, басқа адам арқылы іске асатын өзелік етіс түрлері де романда кездеседі.
Олардың саны – 37..Қазақ тіл білімінде етісті Ы. Маманов грамматикалық категория ретінде қарап, етіс формаларын форма тудырушы қосымшалар қатарына қосады. Бірақ, бұл қосымшалар туралы даулы пікір әлі күнге дейін жалғасып келеді..Етіс қосымшалары жалғану мүмкіндігі жоғары қосымшалардың қатарынан орын алады. Етіс жұрнақтарының сөзге жалғану жиілігіне 10 томдық түсіндірме сөздік бойынша статистикалық зерттеу жүргізген С.Мырзабеков сөздіктегі етіс формаларының саны 22 мыңнан асып кетеді дейді.
Бұл сөздіктегі барлық сөздің 33 пайызына тең деп көрсетеді.
Демек, етіс қосымшаларының сөзге жалғану мүмкіндігі мол, олар Ы.Маманов көрсеткендей, грамматикалық абстракция жасай алады..Етіс қосымшаларының сөзжасам мен формажасамға қатысын зерттеген А.Жаңабекова етістердің жоғарыда аталған ерекшеліктерін ескере келе, «етіс қосымшалары барлық кезде сөз тудыру қатарын құрай бермейді, тек – объектіліксубъектілік қатынасты білдіріп, грамматикалық категория құрай алады. Етіс категориялары белгілі бір етістік тобына түгелдей жалғанып, грамматикалық абстракция жасайды.
Ал оның кейбір сөздердің құрамында келіп, лексикалық дербестікке жетуі етіс қосымшаларының сөзжасамдық қабілетінің емес, сөзжасамның семантикалық тәсілінің, яғни, мағына дамуының нәтижесі деп қараған жөн», – деп Ы. Маманов, С.Исаев пікірлерімен орайлас тұжырым жасайды [5, 122]..Сонымен, қорыта келгенде, романдағы автордың етіс категорияларын қолданылу жиілігі төмендегідей:.Етіс түрлері.Ырықсыз етіс.Өздік етіс.Өзгелік етіс.Ортақ етіс.132.85.37.20...Әдебиеттер.