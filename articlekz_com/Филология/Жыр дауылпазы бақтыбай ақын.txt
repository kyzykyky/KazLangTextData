Бақтыбай Жолбарысұлына 175 жыл!.«Бақтыбай мен Тəйкөттер тірі болса, төбемізге көтеріп, төрімізге отырығызып қоятын адамдарымыз еді ғой».І. Жансүгіров..Жолбарысұлы Бақтыбай ХІХ жəне ХХ ғасырлар тоғысында өмір сүрген, Ұлы жүз Жалайыр руынан шыққан төкпе ақын əрі айтыста сүрінбеген шебер, шыншыл, жүйрік ақын..Бақтыбай айтыстарының өткір тілділігі, шыншылдығымен, шебер шешендігімен, суырып салма тума таланттылығымен ерекшеленеді. Ол ақындығымен бірге жыршы, күйші болған..«Жетісу жерінің жезтаңдайы атанған Бақтыбай ақынның ел ішінде он алтыға тарта күйлері тартылып жүр» деп Жəнібек Кəрменов мағлұмат етсе, ақын өлеңдерін оқыған қазақ елінің біртуар əнші ұлы Дəнеш Рақышовтың («Жерұйық» газеті, 1990 жыл, 29 қыркүйек) «Оқыған сайын шабыттанам» атты шағын мақаласында «Б.Жолбарысұлының «Жел қобыз» деген жинағын оқып қарасам, əсіресе жеке өлеңдері тартымды екен. Қайталап оқыған сəттерімде даусымды шығарып, əндетіп те жіберіппін.
Əндерім бала жасым-нан құлағыма құйылған халық əндері.
Ақын сөздеріне жанасып, жанығып, жарасым тауып барады.
Дереу бірнеше қайталап, пысықтап, магнитті таспаға жаздырдым.
Артынша нотаға түсірттім.
Сөйтіп, Бақаңның «Бөрібасар», «Ешкіөлместің жырасы көп», «Сенім жоқ бұл заманның адамына», «Арқалап домбырамды сағым қудым», «Кім қалар?» деген өлеңдеріне əн шығардым.
Олар облыстық жəне республикалық радиодан содан бері бірнеше дүркін беріліп те үлгерді» дейді.
Ақын Тезек төремен айтысында тыңдаушы қауымды жалықтырмас үшін, он алты түрлі əуенге салған екен.
Əр айтыстың алдында домбырасына ерік беріп, есілтіп күй тартып, өзін-өзі күйлеп, толғамды, əлде толқынды, дауыл сарынды саздарды төгіп, алайтүлей арындатып алады деген аңыздарды бар..Өзі өмір сүрген қоғамның бет пердесін бүкпесіз, ашық суреттеген ақын ел билеушілерін мақтай отыра «мақтамен бауыздап», жағымсыз ісін, қылығын шындық түрінде қоса айтып, сынға алады. Бұл ретте ол Шөжеге, əсіресе Сүйінбайға ұқсайды.
Сондықтан да Бақтыбай алғаш кездескенде-ақ;.Аман-есен жүрсіз бе, .Атақты ақын Сүйінбай? –деп, Сүйінбайды сыйлап, оның əділдік, батылдық, шыншыл қасиетін қадірлеп, оған інілік, кішілік ізет көрсетеді.
Сөз сыңайына қарағанда ол да талантты ақын інісін ұшыратқанына шынайы ризалығын білдіреді..«Кем демейді Жалайыр Бақтыбай ақын сені де»,-деп Жалайырдың бас ақыны екенін ерекше атайды. Шоқан Уəлиханов та Ұлы жүзде екі ақын – Сүйінбай мен Бақтыбай бар, тек қана шындықты айтады деп бағалаған..«Бақтыбай мен Тезек айтысы» — сол заман билеуші адам жайын жүйелеп толғаған мазмұнды дастан іспетті туынды..ХІХ ғасырда жыраулық поэзияның сарыны əлсіреп, аясы тарылғанымен елдің қамын ойлайтын, оның арман-мүдделерін ту етіп көтеретін, бойында намыс оты жалындаған ақындар аз болмады. Олар осы жолда ханға да, сұлтанға да, батырға да қарсы келуден тайынбаған.
Бұған – Махамбеттің Жəңгір ханға, Шернияздың Баймағамбет сұлтанға, Сүйімбайдың Тезекке, Үмбетəліге (Қырғыз Орманның ұлы), Майкөттің Бəйтік манапқа айтқан сөздері дəлел.
Сондықтан Бақтыбайдың Тезек ордасына келіп, ойындағы пікірін іркілмей айтуы кездейсоқтық емес..«Алдияр, мен бір жүрген жетім бала, Ісіне құдіреттің бар ма шара....Айырылған ата-анадан жетім едім,.Тентіреп жетімдіктен кетіп едім», — деп өзінің мүсəпір халін таныстырады. Сол кезде ашуланған Тезек екі жендетін: «Анау кімді келеке қылып тұр, басын шауып адыңдар»,— деп жібереді.
Осы кезде бір бүйірден араласқан Қожбанбет: «Бақтыбайдың жасы құрдас болмағанменен, сөзі құрдас шығар, аз ғана сөйлетейік, өлеңі татымсыз болса, басын алу ешқайда қашпас», — дейді.
Сонда Бақтыбай домбырасын қағып-қағып жіберіп:.Дүние-ай, қайран қазақ мен емес пе, Ұмытқан шын құдайын сен емес пе. Секілді жынды бота елеңдейсің,.Қазақтың алты ауылды демі емес пе?!,— деп зəрлі төренің көңілін су сепкендей басса, артынша сабырға шақырып, өмір жайлы, тіршілік жайлы, уақыт пен бақыттың өтпелілігі жайлы толғап кетеді:.Тақсыр-ау, мен де өлермін, сен де өлерсің, Ақысын жетім-жесір тең берерсің,.Бір сиыры кеткен кісі кебінінді шешіп алып, Екінші ақысы бар ел келгенде..Жұлдырып төбе шашың дөңгелерсің..Бұл жолдардан Бақтыбайдың халық поэзиясында өзіндік орны бар, хан, сұлтандардан тайсалмаған ақын екендігін анық көреміз. Ақынның дүние танымы, өмірге көзқарасы, адамның психологиясын арыдан сезіп-түюі əрбір өлең, толғау, айтысынан жіті байқалады..Оның: «Дүние-ай, қайран қазақ мен емес пе, секілді жынды бота елеңдейсің, қазақтың алты ауылды демі емес пе?!», — деген жолдарынан төренің ішкі-сыртқы мінез-құлқы дəл байқалып бейнеленсе, «Дүние-ай, қайран қазақ мен емес пе», — деген жолда ата-бабамыздың жайсаңдығы, жомарттығы, кішіпейілділігі, парасаттылығы — бəрі тоғысып жатыр..Одан əрі Тезекті сары ала сұңқарға, езін сары ала тышқанға балайды да, сенің: «Тышқанға көз салғандай қарғалық затың бар ма еді»,— деп тегіне тиіп шенейді. Енді мынау Ақ Дəнекер сұлуды Жарлықамыс деген сорлыдан тартып алып едім, сол Дəнекер сұлуды мақтауға бұйырамын»,дейді.
Бақтыбай мақтайын дегенде тағы Қожамбет би: «Бақыбай, сең Ескелді бидің тұқымысың.
Өтірік айтпа, шындықты айт»,— депті.
Бақтыбай: «Шындықты айтайын»,— деп Дəнекердің төркіні қоқандық тəжік-сарт екенін білмей, тартып алып қатын қылдың.
«Өзіңді өзің талайсың.
Періште алтын көрсе жолдан шығар, Сізді жолдан кандай сайтан шығарды.
Халқыңа өсек болдың»— деп Тезектің əділетсіз ісін айыптап, əрі Дəнекерді мақтамай, бетін шиедей қылады.
Сол сынға шыдамаған Дəнекер: «Қаңғып жүрген қайыршы жер-жебіріме жетті» — деп жылап, үйден шығып кетеді.
Содан кейін Тезек Бақтыбайды жұмбақ айтып ұтып, жазаламақ болады.
Бірақ Бақтыбай жұмбақтың шешуін тауып, аман құтылады.
Алайда Бақтыбай Тезекті тегін мақтағанда, Тезектің бəйбішеден туған ағасы Солтан дегенді қоса айтады.
Тезек Солтанмен қас екен.
Сондықтан ол Солтанды жамандайды.
Сол сөзінде:.«Солтаның қоңыр тоқты болған шақта, Хан Тезек басын жейтін бөрі емес пе? Тезек;.Адастың айтар сөзден Бақтыбайым, Қызталақ өстіп айтсаң жөн емес пе?.— деп мін таққанда, Суан Қожамбет би Бақтыбайға шырай білдіреді. Бақтыбай Тезекке қайтарған жауабында:.«Кімнен көрдің кемшілік, Солтанды адал мал қылып. Өз басыңды, тақсыр-ай, Боқ жейтін уға теңгеріп», — дейді..Сонда Тезек: «Қожамбет, мен екі ақын көрдім. Біреуі Бақтыбай, екіншісі — Қызыл екей Сүйінбай.
Бақтыбай, тілегінді айт, берейін»,— дейді.
Бақтыбай өзіңде жоқты түгел сұрайды.
Тезектің берген жауыр ала аты Абылайды көрген кəрі екендігін ашады.
Əйтсе де лайықты сыйлық алған сияқты.
Енді төре Бақтыбайға:.«Екі ханшам отыр, əуелі соларды екі ауыз мақта, артында екі ауыз датта»,— дейді. Бақыбай мақтап та, даттап та береді.
Даттауында Баймағанбет сұлтанның қыздарын жамандаған Шернияз үрдісі еселеніп көрінеді.
Бірнеше мысал:.«Дөң желке, шот маңдай, шомпақ мұрын, Сендердей болмас, сірə, қыз «сұлуы», — деп мысқылдай келіп:.«Тақсыр-ау, сіздің қызда жаман бар ма, Жаманды жамандауға заман бар ма?.Бұлардың бес тиындық бағасы жоқ, Қылған соң құдай ханша, амал бар ма?», деп аяқтайды..Бақтыбай мен Мəйке қыздың сөз сайысы өзіндік нақыш, көркемдігімен ерекшеленеді. Сондықтан да ол XIX ғасырдың аяқ шеніндегі тəуір айтыстардың қатарынан орын алаған.
Жамбылмен дидарласуында «Мəйкеменен айтысып, Мəлім болған өзіңсің» деп кішілік ізеттілікпен, Бақтыбайдың ақындығына бас игендігі көрінеді..«Бақтыбай мен Мəйке қыз айтысы» екі ақынның алғаш кездесудегі дидарласуынан басталады..Ертіске ел қонғанда түсер кеме, Бұл сөздін де жаны бар, бекер деме. Даңқықыз жалайырдан асқанменен,.Қортық боп тудың сорлы-ау, мұнша неге?!.Ал Бақтыбай бойы аласа болса да, ойы биік ақын екенін, жасы қырыққа келсе де, қыздан көңілі бар екенін айтады. Ақырында, Мəйке Күшік деген елдің айттырулы қалындығы екенін, егер шын алғың келе, 13 айдан қалма деген сөз байлайды.
Бақтыбай əрі ояз, əрі болыс Жəлменде дегеннің жəрдемімен үй басына 50 тиын жинап, Бақтыбайға мал құрап, Мəйкенің қалын малын төлеп, қызды Бақтыбайға алып береді..Бақтыбай мұрасын жеткізуші əрі насихаттаушысы ретінде де Мəйкенің орны зор..«Бақтыбай мен Бəйімбет айтысы» көшпелі ел мен жатақ қазақтың тұрмыс-халін, əлеуметтік жағдайын суреттейтін мəні жоғары шығарма. Жалпы Бақтыбай Жолбарысұлының кез-келген сөз сайысын алып қарайтын болсақ, өте мəдениетті, сыпайы айтыскер екендігі аңғару қиын емес.
Бəйімбет Көшпелі күшік деген атаның ақыны жаз жайлау көшіп, қыс құмда қоныстап, мал өсіріп, күн көрген өмірін мадақтап, өздерін баймыз деп мақтанады.
Бəйімбет шу дегеннен.«Бес ешкілі кедейсің» түгі жоқ бейшарасың деген сыңай танытады. Ал Бақтыбай болса, Шұбар деген жерден қоныс алып, Қараталдан тоған салып, бидай егіп, нан жеп отырғанын, жұтамайтынын, тоқ екенін бетке ұстайды.
Бақты бай «Бір орын мекен қылмайсың, Астықты қайдан алам деп» еңбекке жоқ, салғырттықтарын бетіне басады.
Сөйтіп Бейімбет сөзден де, дəлелді ойдан да ұтылады.
Бақтыбайдың қолын алады..Бақтыбай мен Əсет екеуі қалың ел жиналған ұлы дүбірде ұзақ сайысып, бірін-бірі ала алмайды. Ел билігінің тізгінін уысында ұстаған би-болыстар өнер жарысында да жағдайды жіті бағдарлап, өзіне икемдеп, қажетті жерінде кесімді сөзді де өздері айтып отырған.
Бірақ билеушілер өз əмірімен азулы ақындарды əрқашан жүгендеп, айтқанына көндіре алмаған.
Олар да жүйелі сөзге жүгініп, аталы сөзге жығылған.
Айтыстың басында Бақтыбай;.Менің атым Бақтыбай, Домбырамды қақтым-ай. Талай шаршы жиында, Сөз нақышын таптым-ай.
Үйсін, Найман бас қосты,.Тындатайын жақсыма-ай,— деп домбырасының құлақ күйін келтіріп алады. Содан кейін қарсыласын ықтырып алу ниетімен тікелей шабуылға көшеді:.Өлеңмен оқты аттым-ай, Өлең жырды өргізіп, Қайырып малдай бақтым-ай. Арғыннан келген ақын кім? Ел қыдырған бақсыдай,.Бақтыбай Жолбарысұлының айтыста жиі қолданатын əдістерінің бірі – елінің, жерінің, игі жақсыларының байлық, салтанатын дəріптей отырып, қарсыласының пысын басу, оның ел билеушілері, ру басыларының əрекеттерін айтып, бетін қайтару..Сөйтіп Əсеттің намысына тие сөйлейді. Үлкен ақындығымен қоса, əншілігі бар Əсет сазды даусымен жұртты өзіне ұйытып əкетеді:.Сасқан жерде ойланып тапқан ақыл, Заты жалған болғанмен, шынменен тең. Бірсуден пайдаланған ақыл, білім, Жаңбырмен араласқан нұрменен тең..Қатынша жылап айтқан Жалайырға, Дегенге шыдайын ба жынменен тең,— деп ол табан астында жауап қайтарады..Екі ақынның да сөз саптауы келісімді, өлеңдерінің ұйқасы да қолмен қойғандай əдемі. Бақтыбай жеті-сегіз буынды өлең үлгісімен төгіп айтса, Əсет он бір буынды қара өлеңмен толғайды.
Бұлардағы тағы бір ерекшелік—өлең жолдарында басы артық сөз, ой, ауа жайылушылық жоқ..Өз ғұмырында бірде-бір ақыннан жеңілмеген халық мұңын танып, ел тілегін ала жүріп кезкелген сəтте, кімнің алдында болсын, тежелмей шындықты айта білген желдей жүрік, жыр дауылпазы Бақтыбай Жолбарысұлы 175 жаста. Халық зердесі арқылы жеткен Бақтыбай жыры ғұмырлы болғай...