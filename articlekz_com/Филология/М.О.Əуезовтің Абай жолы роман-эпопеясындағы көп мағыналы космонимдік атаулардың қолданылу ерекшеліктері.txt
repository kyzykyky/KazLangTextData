Көк түріктің ұрпағы саналатын қазақ халқы ежелден аспан денелерін киелі ұғымдардың бірі ретінде бағалағаны белгілі.
Оның небір сырлы құпияларын танып білуде өз қызығушылықтарын танытқан.
Оған дəлел Орта Азия мен Қазақстаннан шыққан ұлы ғұламаларымыз Əбу Насыр əл- Фараби, Ғаббас Жауhари, Əбу Райхан əл-Бируни, Ұлықбек т.б.
еңбектерінен аспан шырақтары туралы көптеген ғылыми тұжырымдарды кездестіруге болады..Түркі халықтарындағы аспан денелері туралы мəліметтерді көне жазба ескерткіштер мен М.Қашқаридің сөздігінен, ХІ–ХІV ғасырлардағы кейбір жазба ескерткіштеріндегі аспан шырақтарының атаулары Ə.Құрышжановтың, З.Мұхамединованың еңбектерінен, қазақ халқындағы аспан шырақтарының атаулары мен олар туралы ұғым-түсініктерді Ш.Уəлиханов, Г.Потанин, Ə.Диваев, Б.Куфтин еңбектерінен, Ұлы Отан соғысынан кейінгі кезеңдерде Х.Əбішев, Ə.Маманов, М.Ысқақов сынды зерттеушілердің еңбектерінен көруге болады [1]..Космонимдік атаулар «Абай жолы» роман-эпопеясында да молынан ұшырасады.
Олардың мəн- мағынасын ашу үшін ай, күн, жұлдыз, аспан, көк, сəуле сияқты сөздерді алып отырмыз.
Себебі бұлар өзара семантикалық байланысқа ие сөздер, оларды байланыстырып тұрған семалар тең, олардың барлығына ортақ бір мағыналық элемент — сема, ол аспан əлеміне қатысты атаудың болуында..Мұсылмандардың қасиетті санайтын ұғымдарының бірі — ай.
Себебі араб сиқыршылары, астро- логтары айды қасиетті шырақ деп санаған, өйткені ол адам тағдырына ықпалын тигізеді-міс.
Сондықтан айдың тууы мен толуына қарап солар бал ашатын болған.
Ал қазақтар айды құрметтеп, жаңа туған айды көргенде үш рет орнынан тұрып, үш рет бас иіп сəлем салады.
Жазғы уақытта айға тағзым еткен жеріндегі шөптен жұлып алып, үйге кіргізіп, отқа тастайды.
Келе-келе оны ислам діні ритуалдарының біріне айналдырған [2; 78].
Шығармада ай сөзі қандай мағыналарда қолданылғанына назар аударайық..Қазақ халқы айды қашаннан сұлулықтың, нəзіктіктің символы ретінде бағалаған.
Сондықтан да ажарлы, көрікті, ару қыздарымызды айға теңеп жатамыз.
Роман-эпопеяда да сұлулыққа қатысты небір тіркестер молынан кездестіресіз..Келесі космонимдік атаудың бірі — күн сөзі..Əлемді билеп, жерге тіршілік сыйлап тұрған күн аймен қатар қолданылады.
Күннің мейірімін өзіне көбірек аудару үшін адамдар оған табынды, құрбандық шалады.
Ал жас балалардың маңдайына қанмен дөңгелек салу дəстүрі — Күнді құрметтеуден туған көне ырым [2].
Ал семасиология ғылымында космонимдік атаулардың ішіндегі парадигмалық байланысты өте көп сақтаған сөздердің бірі деп осы күн сөзін айтуымызға болады.
Мысалы:.Бірінші жағдайда белгілі бір зат атауын басқа затқа атау етіп, ауыстыру полисемияға, жаңа мағынаның пайда болуына əкелсе, екінші жағдайда сөздің мағынасы өзгермей, тек ауыспалы мəнде қолданылады [4].
Яғни, белгілі бір сөйлеу ситуациясында ғана пайдаланғандықтан, бір мағынаның бірнеше мəні, реңкі, варианты болып табылады..(М.Ə.).
Мұнда да «мерзімі, уақыты» деген мəнде қолданылған..Космонимдік ұғымдар арасында ең көп тілдік қолданыстағысы күн космонимі екенін ілгеріде айтқан болатынбыз.
Сондай-ақ бұлар тұрақты сөз тіркесінің құрамында да түрлі стильдік мəнде, синонимдік қатарда жұмсалуға өте бейім..Күні бойы осылай етуге байлаған (М.Ə.)..Татулықтары сəл болса, ұрыс-таластары күн ұзын айықпайды (М.Ə.).
Бұл жердегі «күн ұзын» тіркесін «ұзақ күнге» деп алмастыратын болсақ, Оспан мен Смағұлдың күні бойғы қарым-қатынасын көруге болады.
Ал жазушының қолданысынан төбелестің ұзақ, əрі жиі қайталанатынын аңғарамыз.
Бір қарағанда алдыңғы тіркестің синонимі сияқты болғанымен, айрықша тілдік қолданысты көруге болады.
Бұл жерден де шеберліктің сырын ұғатыныңыз хақ..Бұл бала күнінен Құнанбайдың жігіті боп, қабысып кеткен адам (М.Ə.)..Тегінде ертекші, өлеңші, не басқа əңгімеші адамға талай уақыт тапжылмай тесіле қарап қалу Абайдың кішкентай күнінен бергі əдеті еді (М.Ə.).
Бұл тіркестен де «жасынан» деген мағынаны аңғарғанымызбен «кішкентай» сөзі жастықтың сəби кезеңі екендігін аңғартады.
Бұл жерден де жазушының тіркесті дөп тауып, қолданылу орнын анық айқындағанын көреміз..«Иық сүйесіп, күн көрейік» деп, Құтжанға құран оқи келгенде, Қодар Жəмпейіске зарын шақты да, қолына ұстап қалды (М.Ə.)..Өз өмірі, өз үй ішімен, өз айранын ішіп күн кешетін (М.Ə.)..Бұларға күні түсіп отырған кім десеңші! (М.Ə.)..Қазір қысылып, басына күн туып кеп тұр (М.Ə.)..Күндердің күні боп, Талшоқы мен Қарауылға келер болсаң, орның əзір (М.Ə.)..Дағды бойынша, «жаманға, залалға бастап бара жатқан жоқ! Күн ілгері көреміз» дескен (М.Ə.)..Бала ес білгеннен бері қарай əкесінің қабағын жұтаң қыста күн райын баққан кəрі бақташыдай бағып, танып өскен (М.Ə.)..Сонымен қатар осы «күн» сөзі өте сирек қолданылатын тіркестердің құрамында кездеседі.
Мұндай қолданыстағы тіркестердің бірі ұлттық салт-дəстүрді көрсетсе, енді бірінен қолданыстан шығып қалған, архаизмдерді байқаймыз.
Мысалы:.Отамалы деп атағаны бір байдың Отамалы деген қойшысы болған екен.
Сол бақыр күн қайырады екен-ау! (М.Ə.)..Əуелі мінген аттарының көпшілігі арық, күн қақты (М.Ə.)..Келесі тоқталатын космонимдік атау — жұлдыз сөзі.
Шығармада бұл сөз де бірнеше мағынада қолданылады.
Бұл атаудың да қыр-сыры өте мол.
Жəне тілімізде қолданылу аясы да біршама.
Мəселен, 1959 жылы І.Кеңесбаевтің басқаруымен шыққан «Қазақ тілінің түсіндірме сөздігінде».«жұлдыз» сөзінің үш түрлі мағынасы берілсе, осы автордың «Қазақ тілінің фразеологиялық сөздігінде» 12 тұрақты тіркес берілген.
Біздің талдайтын мысалдармыздан негізгі мағына болмаса, қалғандарын сөйлеу тілімізде қолданғанымызбен, сөздіктерден кездестірмедік.
Алайда бұлардың сөздік қордан орын алғаны белгілі.
Осыдан-ақ халқымыздың космонимдердің сырын қаншалықты меңгергендігін көруімізге болады.
Енді бірер сəт шығармаға назар аударайық..Жоғарыда тоқталып өткен Ай, Күн атаулары сияқты Жұлдыз да сұлулықтың символы ретінде қолданылады.
Сондықтан да сұлу қызды аспандағы Айға, Күнге, Жұлдызға теңеу жазушыларымыздың көпшілігінің стилінде кездеседі..Аспан денелерімен адамдардың өмірі тығыз байланысты болған.
Аспандағы аққан жұлдыз наным-сенімдерде адам өмірінің сөнуін тұспалдайды [2]..Келесі космонимдік атауға қатысты сөздердің бірі — аспан сөзін алып отырмыз.
Себебі жазушы бұл сөзге де бірнеше мағына беріп, парадигмалық байланыста қолданады.
І.Кеңесбаев «Қазақ тілінің түсіндірме сөздігінде» бір ғана негізгі мағынасын береді [3; 50].
Ал 2008 жылы Т.Жанұзақовтың басқаруымен шыққан сөздікте бір ғана атауыштық мағына, он бір тұрақты тіркес көрсетілген [5;61]..Сонымен қатар мұны Əуезов қаламынан туған мынадай тіркес құрамынан да көреміз:.Не тулаған теңізде тау толқынының көбігін аспан атып, шапшып құлағандай (М.Ə.)..Олжай іші болса, үстіндегі аспан жарылып, жай оты төгілгендей өрекпіп бүлінді (М.Ə.)..Келесі космонимдерге қатысты атау — əуе.
Шығармада көп қолданылмағанымен, бұл сөзге де жазушы ерекше стильдік сипат береді..көк» [3; 76] деген негізгі мағынаны білдіріп тұр..Келесі тоқталатын сөзіміз — көк..Мысалы:.Мұндағы «көк желке» «арқа тұс, ту сырт» [5;407] деген мағынаны білдіріп тұр..Космонимдік атауларға қатысты сөздердің біріне «Сəуле» сөзін де алып отырмыз.
Себебі мұнда да аспан əлеміне қатысты семалық байланысы бар.
Жазушы бұл сөзді де бірнеше мағыналық қатынаста пайдаланады..Мысалы:.Осы тұста бір айта кететін жағдай — космонимдік атаулардың тəуелдік формада жұмсалуы жиі кездеседі.
Алайда тəуелдік жалғауы мұндай қолданыстарда негізгі грамматикалық мағынасында қосымша сөзге семантикалық ерекше мəн үстейді.
Мəселен, айым, күнім, жұлдызым деген қолданыстардағы тəуелдік жалғауы осы аталған аспан денелерінің меншіктілігін емес, адамға қаратыла айтылатын ерекше сөздер екендігін, сонымен бірге эмоционалды-экспрессивті реңкін арттыра түсетіндігін аңғартады.
Өз перзентін ерекше жақсы көріп ерекелеткенде аспан денелерінің атымен атау ұлттық діліміздің бір қырын көрсететін сияқты.
Себебі өзге тілдерде де мұндай қолданыс кездескенімен олардың айтылу мақсаттары өзгеше сипатта орын алады.
Орыс тілінде «солнышко моё» тіркесі қолданылғанымен, «ай» мен «жұлдыз» сөздеріне қатысты бұлай деп атау кездеспейді.
Қазақ халқының космонимдік атауларға ерекше мəн беріп, оларды түрлі мағынада түрлінше қолдануының себебі ұлтымыздың бір кездері тəңірлік сенімде болғандығында жатса керек..Сонымен, жоғарыда талданған мысалдардың негізінде космонимдік атаулардың мағынасын ашуда мынадай ерекшеліктерді байқадық:.Тағы бір айта кететін жайт, бұлар тілдің стильдік қабаттарының ерекшеліктерін танып-білуге септігін тигізеді.
Жазушы шығармасын оқу барысында өте сирек қолданылатын атаулар мен соны тіркестерді көптеп кездестіреміз.
Мұны жазушының қазақ тілінің сөздік қорын байытуға қосқан үлкен үлесі деп бағалауымыз керек....Əдебиеттер тізімі..