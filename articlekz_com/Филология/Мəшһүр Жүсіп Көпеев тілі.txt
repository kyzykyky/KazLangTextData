Қазақ тарихында көптеген ұлы тұлғалардың қашан да өз еліне адал қызмет етіп, ғылыми тұрғыдан болсын, діни тұрғыдан болсын дəлелдермен түсіндіріп, халқының көзін ашар біраз дүниелерді жазып қалдырғаны мəлім. Діни білімі бар адам үшін бұл үлкен сауапқа кенелтетін амалдар.
Осындай ниетпен халық қамы үшін аянбай тіршілік еткен тұлғалардың бірі – Мəшһүр Жүсіп Көпеев..Болашақ ақын қаршадай жасынан қолына қалам алып ескіше оқыған, ескіше хат таныған. Ол кішкентайынан молданың алдын көрген, оның балауса көк шыбығының «дəмін» татқан..Өйткені, молда қыбыр-жыбыр еткенді, оқымағанды табан астында жазалайтын..Жас Мəшһүр Жүсіп молдадан бір «қиындық» көрсе, бірге оқыған балалар «түйебас» қып ойнап тағы да тағдыр тауқыметін тартқызыпты. Мəшһүрдің əкесі Көпей де жасында азапты көрген, басынан қиыншылықты өткізген кісі екен.
Өзі маңдай терімен дүние тауып, зерек баланы – Мəшһүр Жүсіпті молдаға оқуға бергенді жөн санап, Хамар молдаға тапсырады..Мəшһүр Жүсіп көзін тырнап аша салысымен медреседе оқыды, жатпай-тұрмай «əптиек», «иманшарт», «мұхтасарларды» ақтарды, одан қасиетті «Хадисті» үйренді, кітаптың кітабы, ғылымның ғылымы Алланың ақ сөзі «Құран кəрим» сүрелерін жаттады. Күндіз-түні бір Жаратқанға жалбарынып ақ қағазбен алысты.
Ол білім жолына аямай барын салды, пайғамбарымыз Мұхаммед (с.ғ.с) айтқан қағидамен жүрді, пайғамбарымыз (с.ғ.с) ғылым туралы:.«Білімді мейлі ол Қытайда болсын меңгер, себебі, білімді болу мұсылман үшін міндетті» деген ұлағатты сөзін берік ұстанды..Ғылымның адам баласына өте қажет екенін жастайынан түсінген ақын кейіннен Бұхара мен Ташкент қаласын кезіп жүріп оқыды, үйренді..Осылай діни біліммен сауат ашқан, шариғатпен тəрбиеленген жас Мəшһүр кішкентай күнінен бастап-ақ діни сарындағы өлеңдерді жаза бастады..Мəшһүрдің өлеңдері қазірде том-том болып басылып, жарыққа шықты. Оның əр томын, əр өлеңін, аңыз əңгімесін оқыған сайын Құдайды есіңе түсіріп отырады.
Əрбір табиғат жаратылысына таңырқап қарап, Құдайдың шеберлігіне көз тастап, өз таңданысын білдіреді.
Сөзімізге дəлел болу үшін, «Кəф пен Нун» өлеңінде тілдің жаратылуын сөз еткен.
Мысалы:.Сөйлесе, білінеді тілдің құны, Жаратқан «сөйлесін» деп Құдай мұны. Құдайдан, айналайын, шеберлікпен Жаратқан бір жапырақ ет қып оны....Кез келген өлеңін оқысаң, əрқайсысынан ислам жайлы мол түсінік алып, рухани баюыңа себепкер табасың. Мысалы, «Абыраһа мен Мұтылаб» өлеңінде тарихта болған оқиғаны баяндап, қасиетті Құран кəримдегі «Фил» сүресінің түсу себебі, қандай оқиғаға байланысты екенін бұқара халықты хабардар етіп отыр.
Мұндағы Мұтылаб деп отырғаны, пайғамбарымыздың (с.ғ.с) атасы – Абдимуталлиб.
Бұл оқиғаның негізгі желісі былай болған: Пайғамбарымыз(с.ғ.с) дүниеге келмей тұрып, құрайыштарға көрші Иемен елінде Абраһа деген бір патша билік басында отырады.
Көрші құрайыш еліне, яғни Меккеге адамдар көп барып, саудасаттық жасап, Құдайға құлшылық жасап жатқанынан хабардар болыпты.
Мұның себебін көмекшілерінен сұраса, олар онда Құдайдың үйі Қағба бар екенін жеткізген.
Осы оймен Абраһа өз еліне үлкен шіркеу салдырып, ішіне бар дүниесін төгіп, əрлеп, əшекейлеп, қолдан жасалған пұттарды орналастырған.
Бірақ та бұл соқтырған зəулім сарайға адамдар легі ағылып келгенімен, бір көргенде қызығы басылып, екінші рет келмейді.
Күндердің күнінде бір топ араб жұмыстармен жүріп, əлгі сарайға кіріп, күзетшілерінен бір түнге сонда қалуға рұқсат сұрайды, күзетшілер оған келіседі. Жаңағы сапарда жүрген арабтар шіркеудің ішіндегі пұттарды қиратып, үлкен пұттың қолына балта ұстатып, сол пұттардың бетіне нəжіс жағып, былай хат жазып қалдырып кетеді: «Міне, біз Мекке шаһарының қаңғып жүрген саяғымыз, бетіне боқ жағып жатқан қолымызды қағуға жарамады.
Құр қол болдым демесін деп, қолына балта да бердік, оны ұстап өз басын қорғауға шамасы келмеген құдайларың, сендерді қалай қорғамақ?!» деп кетіп қалыпты.
Ертесіне таңертең күзетшілер сарай есігін ашып, жаңағы арабтарды шығарайын десе, іштегі пұттардың қирап жатқанын, оған қоса ішіне дəрет сындырғанын көріп, болған оқиғаны патшаға жеткізеді.
Мұны естіген патша ашуға булығып, Меккеге соғыс ашуға бел байлап, əскерін жинайды.
Содан соғыс ашып, Меккеге жеткенде, астарындағы пілдері ілгері жүрмей, бір орнында тұрып алады, қанша қинағанымен түк те өнбейді.
Сол мезетте аспаннан əбəбил атты бұрын-соңды арабтар көрмеген құстар ұшып келеді, əрқайсысының аузында бір тас, аяғында екі тастан.
Ол тастар түскен жерін күйдіріп, адамды өлтіреді.
Осы құстар Абраһаның əскеріне тас жаудырып, тегіс қырып тастайды, міне Аллаһ өз үйін осылай қорғап қалды.
Бұл оқиғаны Құранда «Піл» оқиғасы деп атайды.
Осыған байланыcты «Фил» сүресі баяндалады..Дəл осы оқиғаны прозамен баяндаған Мəшһүр Жүсіптің «Құдайды қолдан жасаушылар əлегі» атты туындысы да бар..Құдайға шексіз шүкір, сана сансыз Өлім хақ, ол келеді бір күн аңсыз. Алланың бірлігіне тəсбих айтар.Жаралған күллі ғалам жанды-жансыз,деп басталады «Ықылас сүресі» өлеңі. Атының өзі айтып отырғанындай, бұл өлең тұнып тұрған ислам, тұнып тұрған дін.
Өлеңде Мəшһүр аталған сүренің түсу себебін, ол сүренің пайдасын, қасиетін шама-шарқынша жеткізіп, түсіндірген.
Жалпы сүреде Аллаһ Тағала өзінің бар екенін, бір екенін, мəңгі тірі екенін айтып, пендесіне өзіне ешқашан серік қоспау керектігін ескертеді.
Біздерге асты сызылмаған сөздердің мағынасы белгілі болғандықтан, оларға сипаттама бермей-ақ қояйық.
Себебі, ол сөздер төл əдебиетімізге сіңісіп, өз ана тіліміздей болып кеткен.
Ал асты сызылған тасбих сөзі араб тілінен енген, мадақ, мақтау мағынасын береді.
Осы күнде таспиық санау, деп жүргендегі таспиық – белгілі бір заттың атын білдіріп жүр, негізі жоғарыдағы тасбих сөзінен алынған..Пайғамбарымызға пайғамбарлық келіп, дінді халыққа жеткізе бастағанда, мүшріктер одан: сенің шақырып жүрген құдайың алтыннан ба, əлде күмістен бе деп сұрақ қояды. Осы оқиғаға байланысты Ықылас сүресі түскен.
Өлеңде былай келеді:.Кəпірлер Рəсүлге айтты:.- Иа, Мұхаммед,.Көресің пұттарымыз əртүрлі зат. Сен-дағы Құдайыңның сыл затын Біздерге мағлұм етіп əйлə қыл жат.Өзінің құдіретімен Жаббар құда Жіберді бұл сүрені Хабибына. Пайғамбар кəпірлерге жауап берді, Дəлелдеп бұл «Ықыласты» барлығына....Асты сызылған сөздің мағынасы біз үшін күңгірт, ол араб тілінен келген, сүйікті құл деген мағынадағы сөз..Мəшһүрдің əр прозалық болсын, мейлі поэзиялық шығармаларын қарап, оқып, зерделеп отырсаң, өзіңнің діннен кішкене болса да алшақтау, діни біліміңнің аз екенін ұғынып отырарың хақ. Себебі, білімінің іргетасы медреседе қаланып, қолына қалам алғанда «бисмиллəмен» бастаған адамның тоқыған білімі берекелі болары сөзсіз.
Мына төмендегі өлеңнен де Мəшһүрдің діннен сусындаған сауатын анық, айқын аңғаруға болады:.Қолыңнан келмес іске тіпті деспе(тиіспе), Құдайдың рахматы мол, үміт кеспе!.Əбужаһил лағындай масқара боп, Өтірік жалған сөйлеп, желдей еспе!.Күш-қуат келе берер құдіреттен, Соға бер өзің қайтпай шын ниеттен..Дəл қасында тұрғандай біздерге анық. Махфузыға жазылыпты барып сол күн, Нəсіліне бұл Ғаббастың халифалық....Бұл жолдардағы асты сызылғандар да араб тіліндегі немесе Құранда баяндалған сөздер. Алғашқы Жаббар-Халық сөзі – Алла Тағаланың ұлылық сипаты, Махфузыға сөзі Алла тарапындағы барлық жаратылғандардың тағдыры жазылған кітап мағыналарын береді..Ақынның «Алтын табақ» өлеңі былай басталады:.Бісміллə деп бастаймын сөздің басын, Хаққа құлдық қылып төк көздің жасын Дүниеде кім құлшылық қылып барса, Сол алар қияметтің даражасын....Аллаға қылған істің бəрі аян, Халал істеп ісіңді Хаққа таян. Хикаят: «Алтын табақ» деген сөзді.Тыңдаңыз құлақ салып, қылам баян... Бұл өлең жолдары да Ислам жайлы сыр шертеді.
Алла тарапынан Жебірейіл періште арқылы жіберілген сынақ табақ болатын.
Ол табақ Пайғамбар (с.ғ.с) мен қасындағы сардарлары, достары, кейінгі халифтар Али, Осман, Омар, Əбу Бəкірлермен сөйлесіп, олардың пікірін тыңдаған екен.
Асты сызылған Бісміллə барша қазақ баласы білетін, əр істі, əр сөзді бастар алдын айтатын Алланың атымен бастаймын деген мағынадағы сөз.
Екінші Хаққа сөзі – Аллаһ Тағалаға, Құдайға, қияметтің даражасын сөзі – төл тілімізге еніп кеткен қиямет дəрежесін, ақырзаман дəрежесін, халал – адал деген мағыналарды білдіретін сөздер..Алсайшы ауыз дəмін сөйлеп біраз, Сүйікті Құдай досы Мұхаммедтен... Мəшһүрдің бұл өлеңі «Мұхаммед пен Əбужаһил» деп аталады. Аталған өлең жолдарында бізге түсініксіздеу, араб, парсы сөздері қолданылған.
Бірінші шумақтағы Əбужаһил лағындай масқара боп деген сөйлем кездескен, осы сөйлемдегі лағын сөзі біздегі ешкінің төлі емес, араб тіліндегі лағын, яғни лағынет, қарғыс атқыр мағынасын береді..Қалдырған мұның бəрін Жаббар-Халық,..