Бұл мақалада профессор Қ.Б.Сейталиевтің еңбектерінде жас ұрпақтың жеке тұлға ретінде қалыптасуына және дамуына талдау барысы қарастырылады. Қазақстандағы педагогика теориясын­ дағы оқушыларды қоғамдық еңбекке тәрбиелеу проблемасы ең­ бек тәрбиесінің ең маңызды бөлігі болып табылады.
Профессор Қ.Сейталиевтің айтуы бойынша саналы тәртіпсіз оқу мен тәрбие жұ­ мысының табысқа жетуін қамтамасыз ету, берік ұжым құру, оқушы­ лардың адамгершілігін арттыруға қол жеткізу, еңбекке сүйіспенші­ лікпен қарап және құрметпен қарауды, бар күш­жігерін аямай еңбек ете білуді тәрбиелеу мүмкін емес.
Бұл жерде оқушының қалыптасуы және дамуында олардың тәртіпті болуы, оқушылардың жас ерекше­ ліктерін ескеріп дұрыс ұйымдастырған әрі танымдық белсенділік­ терін арттыруға негізделген тиімді сабаққа байланысты екенін атап көрсетеді..Профессор Қ. Сейталиев азамат, қайраткер, жеке тұлға ғана емес, оқыту, білім беру, тәрбие мәселелеріне өзіндік үлес қосқан психолог, педагог – ғалым болып табылады.
Қ.
Сейталиевтің педагогикалық және психологиялық қазіргі мұраларында білім беру, оқу – әдістемелік мәселелерге сай материалдар кеңінен қамтылады..Профессор Қ. Сейталиевтің ғылыми мұраларын зерттеуде, оқушының қалыптасуында жас ұрпақтың мәдениеті, оқушылардың жарасымды мінез-құлықты адамдар арасындағы ізгі қарым-қатынасы, тұлғалық ерекшеліктері де ғалым көзқарасынан да қалыс қалмайды.
Профессор Қ.
Сейталиев жас ұрпақты дамыту мен тәрбиелеуде еңбек тәрбиесінің адамның бар жақсылық қылықтары мен мәдениеттілікке машықтану тәрізді ісәрекеттерін құптайды.
Бұған оқушының жүріс-тұрысынан, сөйлеген сөзі, мінез-құлқы, киім киюін жатқызады..Автор адамның өз сәніне, сөйлеу мәнеріне де көңіл бөлуін яғни сыртқы және ішкі мәдениетінің ұштасуы адамның жан – жақты дамуының бір кепілі екендігін дәлелдей келе: «Біріншіден, шашыңды иығыңа түскенше немесе маңдайыңды жапқанша өсірме. Екіншіден, шашыңды тарап жүр.
Оны қайызғақтан, биттен сақта.
Үшіншіден, бас киімің, аяқ киімің және белбеуің таза болсын.
Оларға тозаң жұқтырма.
Сөйлескенде, біріншіден – үйрену немесе үйрету үшін сөйле, бұлай болмаған күнде үндеме.
Екінші егер сөйлегің келсе, ақылға алып, тіліңді меңгеріп ал.
Олай болмаған күнде, басқа бір нәрсені шатастырып сөйлеуің мүмкін.
Үшінші, сөйлеген сөзің анық, айтқанда түсінікті болсын.
Төртінші – сөйлеген адамның, дауысы байсалды, айқайсыз болсын, я барлық денең қимылдамасын.
Алтыншы, біреуден бір нәрсе сұрасаң, я оған жауап берсең, сөзіңді қысқа анық айтып отыр», – деп мінез-құлық ережелерін де талдап береді [1, 45]..Өмірдің өзі көрсетіп отырғандай, қоғам дамуының өзгерісіне қарай оқушы жастардың көпшілігінің азаматтық, адалдық, борыш, жауапкершілік, адал да пайдалы еңбек ету т.б. тәрізді құбылыстарға немқұрайлылығы басым..Ата-аналар тарапынан жиі ұшырасатын бала тәрбиесіне көңіл бөлмеу және қатігездік көрсету олардың үйден қашып кетуіне, қаңғыбас болуына, қылмыс жасауына әкеп соқтыруда. Бұған қоса соңғы жылдары міндетті оқу туралы заңды орындаудың әлсіреуі салдарынан біз балаларды оқуға тарту ісін төмендетіп алдық. Мектептердегі тәрбие жұмысындағы үстірттік, тұлға тәрбиесін жетілдірудегі екіұштылық, тәрбие жұмысын құрғақ үгітке құру, оқушылармен өткізілетін шаралардың тек санын қуалаушылық т.б.
келеңсіз жағдайлар тұлғаны еркіндігінен айырады..Осыған орай жас ұрпақты дамыту, қалыптастыру мәселелері педагог Қ. Сейталиевтің еңбектерінде үлкен орны алады.
Бұл тұрғыда ғалым Қ.
Сейталиевтің кеңес дәуіріндегі білім берудің мақсат-міндетіне орай оқушыларды саналы тәртіп қалыптастыру үшін бүгінгі жас ұрпақты тәрбиелеу мәселесіне сай келетін өте құнды ой – пікірлерін айқындадық..Ғалымның тәрбие теориясының дамуын талдау барысы Қазақстандағы педагогика теориясындағы оқушыларды қоғамдық еңбекке тәрбиелеу проблемасы еңбек тәрбиесінің ең маңызды бөлігі екенін аңғартты. Оқушыларды қоғамдық еңбекке тәрбиелеу мәселелері сол кездің өзінде-ақ педагогтардың ерекше назарын аударған.
Осыған орай, профессор Қ.Сейталиевтің айтуы бойынша саналы тәртіпсіз оқу мен тәрбие жұмысының табысқа жетуін қамтамасыз ету, берік ұжым құру, оқушылардың адамгершілігін арттыруға қол жеткізу, еңбекке сүйіспеншілікпен қарап және құрметпен қарауды, бар күш-жігерін аямай еңбек ете білуді тәрбиелеу мүмкін емес..Жас ұрпақтың жеке тұлға ретінде қалыптасуына және дамуына әсер ететін негізгі фактор мұғалім мен баланың үнемі рухани қарым – қатынаста, ынтымақтастық жағдайда болатыны..Профессор Қ. Сейталиевтің те өзінің еңбектерінде ұрпақты тәрбиелеу мен оны қалыптастыру – көбіне білімді меңгеру процесінен туындайтынын айтады.
Бұл жерде оқушының қалыптасуы және дамуында олардың тәртіпті болуы, оқушылардың жас ерекшеліктерін ескеріп дұрыс ұйымдастырған әрі танымдық белсенділіктерін арттыруға негізделген тиімді сабаққа байланысты екенін атап көрсетеді..Қ. Сейталиевтің өзінің еңбектерінде жас ұрпақты тәрбиелеп, дамытуға тағы бір әсер ететін және ықпалды жұмыстардың бірі – мектептен тыс оқушылардың жұмыстарын ұйымдастыруға көңіл бөледі.
Оқушылардың мектептен тыс жұмыстарын ұйымдастыру – жеке адамның жан-жақты дамуында маңызды жұмыстардың бірі болып саналады.
Оқушының мектептен тыс әрекеті мұғалім мен ата – ана бақылауынан таса болмауы қажеттігін, оны ұйымдастыруда оқушылардың жұмыс қабілеттерін ескеру, оларға жағдай туғызып, қамқорлық жасау туралы айта келіп, Қ. Сейталиевтің «Оқушыларды тәрбиелеуде үлкен орын алатын нәрсенің бірі – балалардың мектептен тысқары уақытын, олардың демалысын дұрыс ұйымдастыру.
Оқушылардың бейбастақ, бұзақы болу себептерінің көбеюі олардың жұмыссыз қарап жүргендігінен болады.
Мектепте, мектептен тысқары жерде тәртіпті қатты сақтай білу оқушының негізгі бір қасиеті болу керек», – деп келтіреді [2, 102]..Оқушының жеке тұлға ретінде қалыптасуында мектептен тыс уақыттағы тәрбие жұмыстарының маңыздылығын көрсетеді. Айталық: «...
бұл үшін мұғалімдер мектепте балалар арасында әңгімелер айтуды, дауыстап қызық кітаптар оқуды, ғылыми және әдеби сауық кештерін ұйымдастыруды, музейлерге, далаға экскурсияға шығу жұмыстарын ұйымдастыруды, революциялық мейрамдарды дұрыс өткізуді басқарулары керек.
Мұндай жақсы өткізілген сауық кештері балалардың эмоциясын көтереді, олардың рухани тілектерін қанағаттандырады, оқушылар мектепті өте жақсы көретін болады.
Олар мектепте білім алумен қатар, күліп ойнауға да, уақытын мәдениетті жақсы өткізуге де болатындығын түсінеді»..Профессор Қ. Сейталиевтің тәрбие әдістері мен тәсілдерінің негізгісі етіп, әңгімелесу, үлгі, мақтау, жазалау, ескерту тәрізді түрлерін қарастырады.
Сонымен бірге оның ойынша, балалардың арына, моральдық қасиеттеріне үлкен әсер етпеу қажет дейді..Профессор Қ. Сейталиевтің еңбектерін талдау кезінде байқағанымыз тәрбие әдістерін пайдаланудың жіктеу ретін сақтауы.
Сонымен бірге оқушы тұлғасын қалыптастыруда тәрбиенің негізгі құралдарын толық және тиімді пайдалана білуді, саналы тәртіпке тәрбиелеуде мұғалімдердің мадақтау мен жазалау шараларын шеберлікпен, педагогикалық тұрғыда сауатты пайдалануы табысқа жеткізетіндігін де ескертеді.
Оқушыларды қоғамдық еңбекке тәрбиелеу жөнінде оқушыларды мақтау үлкен орын алады, – дей отырып, оқушының іс-әрекетіне орай айтылатын мақтау әдісін төмендегіше талдайды:.«Мақтау дегеніміз оқушының өзін-өзі ұстауындағы, болмаса сабақ оқуындағы жақсы жағын айту деген сөз. Балаларды мақтау, оларды келешекте жақсылап жұмыс істеуге, үлкен табыстарға жетуге итермелейді.
Оқушыларға алғыс айту, болмаса мақтау – оларды мектеп жұртшылығының бағалай білгендігінің, қадірлегендігінің белгісі болады.
Балаларға сыйлық беру және мақтау олардың сезіміне үлкен әсер етеді.
Бұл қоғам мен әрбір адамның мақсатының, тілегінің бір екендігін сипаттайды, адамға үлкен моральдық күш – қайрат береді. Бұдан былай үлкен табыстарға жетуіне сенім туғызады, оқушының беделін, көңілін көтереді.
Мақтау тек балаға сыйлық беруге ғана байланысты емес.
Сабақ үстінде де мұғалім түзу, жақсы жауап берген оқушыға үлкен әсер етіп отырады», – дейді [2, 152]..Өз ойын сабақтастыра келіп, мектеп өмірінде оқушылар арасында қоғамдық тәртіп бұзу, бейбастақтық жасау сияқты жаман әдеттердің кездесіп отыратынын айтады. Ондай қылықтарды тежеуді, өздерінің кінәсін түсінетіндей жол іздеуді ұсына отырып, мектепте оқушыларды қоғамдық-еңбекке тәрбиелеудің негізі – оларға қоғамдық тәртіптің керек екендігін түсіндіру, бірақ қоғамдық тәртіпті бұзатын балаларға біз әртүрлі педагогикалық шаралар қолданамыз.
Біздің қолданатын шараларымыз балалардың арына, моральдық қасиеттеріне үлкен әсер етуі керек.
Бұл шаралар балаларды мұқату, кекету, болмаса ұрып – соғу емес.
Тек жоғарыда айтылған педагогикалық шаралардың бәрін қолданып біткеннен кейін және оқушының тәртіпті бұзуы әдейі істелініп отырған жұмыс болса ғана педагогикалық жаза қолдану керек.
Оқушыларды қоғамдық – еңбекке тәрбиелеу жұмысын оларды жазалудан бастамау керек дейді..Ендеше кейбір жеке адамның санасын қалыптастыруда тәрбие әдістерінің бірі әңгімелесудің үлкен маңызы бар екендігі туралы Қ. Сейталиев былай дейді: «Оқушымен жеке әңгімелесу – бұл олардың тәртіпсіздігімен күресудің бір жолы».
Сонымен бірге Қ.
Сейталиевтің еңбектеріндегі тәрбие әдістерінің бірі – жарыс ұйымдастыру.
Оны ынталандыру, оқушы белсенділігін арттырып, жауапкершілігін дамытуда қолдануда ең қолайлы әдіс екенін аңғардық.
Бұл жөнінде Қ.Сейталиевтің былай дейді: «Оқушыларды қоғамдық еңбекке тәрбиелеу жөнінде үлкен орын алатын мәселенің бірі – еңбектік жарыс.
Еңбектік жарыстың тәрбиелік зор маңызы бар: ол артта қалғандарды алдыңғы адамдармен теңеуге сүйрейді.
Еңбектік жарыстың тәрбиелік маңызының бірі – оқушылардың сабақта тәртіпті сақтауын күшейтеді, қиыншылықтарды өз еркімен жеңуге үйретеді.
Еңбектік жарыс оқушылардың жұмысына жауапкершілігін арттырады, сезімін дамытады, мектеп ұжымы алдында жауапты екендігін оқушылар түсінетін болады, сонымен қатар еңбектік жарыс оқушылар арасында жолдастық қатынасты және бір – біріне көмек көрсетуін дамытады»..Біз жоғарыда Қ. Сейталиевтің еңбектерін талдау үстінде оқушыларды жеке тұлға ретінде тәрбиелеуде мақтаудың маңыздылығына тоқталғанбыз. Ғалымның пайымдауы бойынша, оқушыларды мадақтау арқылы оған сенімділік туғызудың оның санасына ықпал жасауда маңызы зор.
Бұл жөнінде Қ.
Сейталиевтің: «мақтаудың ендігі бір түрі оқушыларға сенімділік туғызу», – дей келіп, «Сабақты жақсы оқитын, тәртіпті балаларға сыйлық беру, грамота беру, бағалы оқу құралдарын беру, жақсы картиналар беру, ұзақ уақыт жүретін экскурсияларға және демалыс үйлеріне жолдама беру мектеп өмірінде үлкен орын алу керек», – деп, оқушыны дәл осылайша ынталандыру оның өз жетістігін, жолдастары алдындағы жауапкершілігін сезінуде мадақтау тәсілінің құндылығының арта түсуін нақтылай түседі..Автордың пікірінше: «Оқушыға сыйлыққа грамота беру – бұл мектеп жұртшылығының оқушыға жазба түрде көрсеткен сенімділігінің белгісі болды. Осы көрсетілгендердің бәрі де оқушылар арасында саналы тәртіп орнатудың негізгі шарттары болып табылады».
«Бірақ, – дейді Қ.Сейталиев, – мектеп өмірінде оқушылар арасында қоғамдық еңбек тәртібін бұзу, бейбастақтық жасау сияқты жаман әдеттер де кездесіп отырады.
Сондықтан біз, енді осы әдеттермен күресу жолдарына тоқталамыз», – деп жоғарыда ғалым өз ойымен айтқанындай, оқушылардағы жаман әдеттермен күресудің жолын төмендегіше жүйелі түрде береді.
Мысалы, пішін, шырай көрсетуі; ескерту; ескертудің бір түрі – баланың тәртіпсіздігін жұртшылық алдында айту; ескертудің күшті түрінің бірі – журналға жазылып берілетін ескерту; сөгіс;...мектептен шығарылатыны жөнінде ескерту», – деп жас ұрпақ тәрбиесінде оның бойынан жай қылықтарды байқау кезінде, оған дереу тосқауыл қою амалын іздестіреді де, оған былайша нұсқау береді: «Бұл шаралардың бір түрі – қоғамдық тәртіпті бұзған балаларға мұғалімнің ұнатпастық пішін, шырай көрсетуі.
Мұндай шараны педагогикада «дыбыссыз әсер» деп атайды [3, 75]..Қорыта айтқанда, профессор Қ.Сейталиевтің Қазақстанда қалыптасқан қоғамдық-саяси және әлеуметтік жағдайларда азаматтық, басшылық саладағы қосқан үлесі зор. Оның оқу-ағарту саласын, білім беру жүйесін қалыптастырып, жоғары мектеп өмірін жаңартуға қажетті құнды еңбегі мен пікірлері педагогика мен психология ғылымы үшін де елеулі болып қалмақшы.
Сондай-ақ, халықтың әлеуметтік-экономикалық хал-ахуалын көтеруге барынша үлес қосып, ұйымдастыру шараларын жасай білген қоғам қайраткері ретінде тұлғалық орны ерекше азамат күйінде тарихта есімі ардақталуға тиіс...Әдебиеттер.