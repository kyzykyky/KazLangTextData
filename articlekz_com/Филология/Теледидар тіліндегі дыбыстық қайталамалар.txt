Телеарналарда ақпарат беру хабарларымен бірге ұдайы бірге жүретін хабарлардың бірі – спорт хабарлары. Себебі спорт бүгінгі күні халықтың қоғамдық, саяси өмірімен бірге біте қайнасып жатқан құбылыс.
Қазіргі кезде телеарналарда тəулік бойғы ақпарат хабарларының барлығы дерлік ауа райы болжамымен жəне спорт жаңалықтарымен аяқталады.
Телеэкрандағы əрбір арна əр күнгі спорт жаңалықтарына спорттың түрлеріне қатысты толық шолу жасауға тырысады.
Осы тəулік бойына спорт жаңалықтарын таратушы хабарлардың өзіндік тілдік ерекшеліктері бар.
Бұл жанрда тіл ерекшелігінің қалыптасуының бірнеше себептері болады.
Ең алдымен, спорт жаңалықтарын таратушы хабарлардың уақыты тым қысқа екендігі белгілі.
Себебі көбінесе олар жалпы өмірдегі жаңалықтың құрамдас бөлігі ретінде ғана беріледі.
Спорт шолушысының мақсаты – тым қысқа уақыт ішінде көрерменіне түсінікті, жан-жақты мəлімет беру..Спорт хабарлары көпсөзділікті көтермейді. Бұған себеп теледидардың басқа газет жəне визуалды ақпарат құралдарынан ерекшелігінде, яғни теледидарда, радиода толық сипаттап берілетін ойын немесе басқа спорт түрлерінен болатын жарыс барысындағы қимылдардың көпшілігі бейнеленіп көрсетіле алады..БАҚ тіліне қойылатын негізгі талаптар: мəнерлілік, айқындылық, нақтылық. Əйтсе де, спорттың жарыс рухы көріністік, көпшілік сияқты ерекшеліктерін ескерген жөн.
Күрес драматизмі спорттық материал тіліне, көрерменіне əсер етпеуі мүмкін емес.
Ғалым спорттық материал тілінің экспрессивтік, эмоциялық мазмұн жылдамдығы, полифониялық сияқты маңызды ерекшеліктерін белгілей отырып, осыдан спорт тіліне əсер ететін мынадай белгілерді ұсынады:.Спорттың осы аталған ерекшелігі теледидарлық спорт хабарларының тіліне де тəн..Спорт танымал сала болғандықтан спорт материалдарына ерекше талап қойылады. БАҚ қызметінің жаңа принциптері, қоғамдағы күрделі өзгерістер, мемлекеттің спортқа деген көзқарасы теледидар тілінен өз орнын тапты.
Бүгінгі журналистер өз шығармашылығын дамытуға аса жауапкершілікпен қарайды.
Олар спорт хабарларын дайындау барысында тілдің экспрессивті құралдарын тиімді пайдалануды қолға алды.
Сөзбен терең ойды білдіру, халыққа тікелей əсер ететін сөздерді ұтымды қолдану – спорт хабарларын дайындаудағы тиімді тəсілдерді таңдау критерийі болып саналады..Спорт шолушылары сөздерін құлаққа жағымды, əуезді етіп жеткізуді дəстүрге айналдырған. Соңғы кездері лингвостилистикада көркем шығарманың бейнелілігі мен тілдік элементтердің семантикасы арасындағы байланысқа да, тілдік пішім мен сөз мағынасының арақатынасы мəселесіне де ерекше назар аударылып жүр.
Мұның өзі – тілдік бірліктің мағынасы мен функционалдық қызметі бірігіп келіп, үлкен стилистикалық жүйе құрайтынын толық мақұлдау деген сөз..Шығарманың эвфониялық əсері мен эстетикалық көркемдігі арасындағы жан-жақты байланыстың қажеттілігі жəне ол байланыстың үнемі болатындығы туралы ежелгі грек философтары Пифагор, Платон, Гергомен, Цицерон жəне тағы басқалар жазды 2, 101-102 б.]. Көне грек философтарының осы пікірі орыс ғалымы М.В.
Ломоносов тарапынан жалғасын тапты.
Ол «Краткое введение в красноречию» атты еңбегінде сөздің əдемі жəне əсерлі болып келуі оның құрамындағы жеке дыбыстардың гармониялық үндесуіне байланысты болатындығын айтады. М.В.
Ломоносов кейбір дыбыстардың сөздің көркемдік бояуына тигізетін əсерін сипаттап, бұл үрдіске дыбыстық қайталамалардың ерекше қызмет атқаратынын көрсетті 3, 15 б.].
Осындай пікірлер ХХ ғасырда фониканың қалыптасуына себепші болды..ХХ ғасыр – дыбыс пен мағына арасындағы байланыстың жан-жақты зерттелген кезеңі. Дыбыс пен мағына бұл кезеңде лингвистикалық поэтиканың зерттеу нысанына айналды.
Біртебірте сөз құрамындағы дыбыстардың сол сөздің көркемдік əсерін беруде белгілі дəрежеде қызмет атқаратындығы, дыбыстардың стилистикалық қызметке ие болатындығы дəлелденіп, бұл мəселе көптеген ғалымдарды қызықтыра бастады. Көркем шығармадағы дыбыстардың маңызын В.М.
Жирмунский: «Звуки языка не безразличны для поэта.
Это не пустые места в художественном произведении, не беспорядочные шумы, сопроваждающие течение поэтических образов, а существенные средства художественной выразительности», деп бағалайды 4, 28 б.]..Кез келген көркем шығарма дыбыс арқылы жасалған сөздерден тұратындықтан, ең алдымен, фонетикалық тұрғыдан сипатталуы тиіс. Бірақ осы кезге дейін көркем шығарманың стилистикалық табиғатын тануда оның дыбыстық жағына жеткілікті дəрежеде назар аударылып жүрген жоқ.
Бұл мəселенің осы кезге дейін зерттелмегені соншалық – кейбір, фоностилистикалық айшықтар толығымен əдебиеттану ғылымының үлесіне тиіп, олардың лингвостилистикалық табиғаты ғалымдар назарынан тыс қалып отыр.
Əдебиет жанрларының дыбыстық сипаты, соның ішінде көркем əдебиет түрлерінің фоностилистикалық тұрғыдан ерекшеленуі, көркем əдебиеттің бейнелілігіндегі дыбыстардың атқаратын қызметтері сияқты өзекті сұрақтар да бүгінгі стилистика ғылымында өз шешімін таппай отыр.
Ал көркем шығармадағы дыбыстардың стилистикалық сипаты, олардың атқаратын қызметіне сəйкес түрленуі – көркем мəтіннің оқырманға түсінікті, қабылдауына жеңіл болуы оның фонетикалық құрылымына байланысты.
Сондықтан мəтін стилистикасы мəселесіне тоқталған кезде оның дыбыстық жағына да ерекше назар аударылады.
Мəтіннің фонетикалық жүйесі неғұрлым жетік болса, оның қабылдану деңгейі де соғұрлым жоғары болмақ..Поэзиялық мəтіндердегі дыбыстардың бірбірімен жарасып, үндесіп келуі «Əдебиеттану терминдерінің сөздігінде» дыбыс үйлесімі деген терминмен белгіленеді. «Дыбыс үйлесімі (инструментовка) – поэзияда дыбыс үндестігін пайдалану тəсілі.
Фонетикалық жəне стилистикалық мəн-мағынасына сай, əрбір сөз өлеңге жағымды тембр, эмоциялық бояу, нəр қосады», деп түсіндіріледі 5, 83 б.]..«Əдеби тілге дауыс ырғағы емес-ау, тіпті дыбыс қайталаулар арқылы да əжептəуір ажар бітіруге болады», деп бағалайды дыбыстық қайталамалардың көркем мəтіндегі рөлін академик З. Қабдолов 6].
Сөз мағына мен дыбысталудың бірлігінен тұратыны белгілі.
Осы бірлік тек бір затты белгілеу үшін ғана қажет болып қоймайды.
Мағына, дыбысталудың үйлесімділігі сөздің стильдік қызметінің қалыптасуына да негіз болады. Тілдік бірліктердің мағынасы мен функционалдық қызметінің тоғысуының нəтижесінде стилистикалық жүйе қалыптасады.
Дыбыстың стилистикалық қызметінің ерекшеліктері осы кезге дейін поэзиялық шығармалар тілі арқылы зерттеліп келді: дыбыстардың стильдік қызметін, дыбыстық қайталамалардың табиғатын, ерекшеліктерін белгілеуде поэтикалық шығармалардың орны ерекше болып келеді.
«Именно через двух, точнее говоря, через особое звучание стиха, выявляются его смысловые и содержательные особенности.
Поэтому в стихе звук – в его стилистической функции – неотделим от смысловой выразительности», дейді бұл туралы Б.П.
Гончаров 7].
Алайда, бұл жерде ескерілмеген бір нəрсе бар.
Дыбыс үйлесімділігі прозалық шығармалардың мəтінінде де болады.
Ал публицистикалық шешендік өнерге жақын жанрлары дыбыс үйлесімділігінсіз өзінің функционалдық мəнін жоғалтады.
Сондықтан мəтін стилистикасындағы фоностилистика мен фониканың əдебиет мəтіндерін жанрлық ерекшеліктеріне қарамастан зерттелуі шарт..Көркем шығарманың дыбыстық құрылымын қарастырған кезде ерекше сипатталуға тиісті құбылыс – дыбыстық қайталамалар. «Дыбыстық қайталама» терминін ең алғаш О.М.
Брик ұсынған болатын, бірақ ол бұл терминнің аясын өте тар қолданды.
О.М.
Бриктің «дыбыстық қайталама» термині дауыссыз дыбыстардың қайталау үрдісін сипаттады.
Автордың өзі бұл туралы былай дейді: «Сущность повтора заключается в том, что некоторые группы согласных повторяются один или несколько раз в той или иной последовательности, с различным составом сопутствующих гласных» 8, 12 б.]..Дыбыстық қайталамалар поэзия мен прозаны бір-бірінен ажырататын басты белгілердің бірі. Ол мəтіннің жалпы фонетикалық бояуы қатарлас орналасқан дыбыстық қайталамалар арқылы ажарлана түседі.
Дыбыстық қайталамаларды Ю.Н.
Тынянов та қарастырды.
Бірақ ол «дыбыстық қайталама» терминін қолданбай, бұл құбылысты «дыбысқа еліктеу», «дыбыстық метафора», деп таныды 9, 114 б.]..Дыбыстық қайталамалардың поэзиялық шығармаларындағы стилистикалық қызметінің ерекшеліктерін Ю.М.
Лотман төмендегіше сипаттайды: «Повторяемость фонем в стихе имеют определенную художественную функцию: фонема дается читателю лишь в составе лексических единиц. Упорядоченность относительно фонем переносятся на слова, которые оказываются сгруппированными некоторым образом, организующим язык, добавляется «сверхорганизация, соединяющая между собой в языке слова в новые смысловые группы» 10, 64 б.] Бұл сала бойынша ерекше жетістіктер қатарына Абай өлеңдерінің эвфониялық сипатын қарастырған Р.
Сыздықованың монографиясын 11] жатқызуға болады .Дыбыс əуезділігі («Благозвучие») – көркем мəтінге стилистикалық тұрғыдан қойылатын қатаң талаптардың бірі. Мəтіннің дыбыстық деңгейі, онда қолданылатын фонетикалық материалдардың үйлесімділігі – ғалымдар назарын бағзы замандардан бері өзіне аударып келе жатқан тақырып.
«Əрбір жазылған дүние айтылуға да, оқылуға да ыңғайлы болып келуі шарт», деп есептеген Аристотель 12, 180 б.] Дыбыстық қайталамалардың негізгі стилистикалық мақсаты шығарманың құлаққа жағымды естілуімен ғана шектелмейді.
Дыбыстық қайталамалар ұқсас дыбысты сөздер арқылы поэтикалық мəтіннің эмоционалды бояуын əрлендіріп, өлең өрімінің мəнерлілігін арттырады.
Мəтінде дыбыстардың қайталануын зерттеген ғалымдар дыбыстық қайталамалардың экспрессивтік қызмет атқара алатындығын көрсетеді де, олардың мəтінде ырғақ инерциясын қалыптастыру үшін қажетті тəсіл екендігін ескере бермейді.
Өлеңнің ырғағын келтіруде ұқсас немесе бірдей дыбыстардың белгілі бір өлшемде қайталанып берілуінің маңызы зор.
Дыбыстардың өлең өрімінде қайталану себебінің негізін іздеген зерттеушілер бұл құбылысты мəтін адаптациясы жəне афазия құбылыстарымен байланыстырады 13, 69-64 бб.] Афазия адамның тіліндегі кемістікті белгілейтін психологиялық термин. Ал мəтін адаптация сы ұғымы да психология ғылымына белгілі дəрежеде қатысты келеді.
Адамның ақпаратты қабылдауы (түйсік жəне ой) – психологияның қарастыратын нысаны.
Мұның өзі қайталама категориясының психологиялық сипатқа да ие болатынының ашық көрінісі..Күндес лиганың кезекті турында Армениядан ұтылған «Шульгат кеше ағылшындардан айласын асыра алмады («Хабар», А. Сейітханов, 17.02.06)..Бұл жарыста орыс қыздар озып шықты («Хабар», А. Сейітханов, 15.02.06)..Бокстан Ресей мен Қазақстан əлем бойынша екінші, үшінші орындарға таласқанда еш елге есе бермей келеді («Қазақстан», Н. Аманов, Б.
Тұрмашев, 29.03.05)..Айласын айға асырған реалдықтар бұл жолы да қарсыласына есе жібермеді..Айдын алаңында аққудай өнер көрсеткен И. Слуцкая көрермендер көңілінен шықты..Украиндық ойыншылар ойсырай ұтылды..Өз салмақтарында шымкенттік өрендер өрледі..Біздің спортшылар бұл жарыста ұлы жеңістерге ұмтылғанымен, ұтылыс тапты..В. Жировтың ірі ісін көрермендер ілгері бағалады..Бұл жолғы ойында Ақжановтың арыны жақсы («Хабар», А. Сейітханов, «Спорт»)..Шынын айту керек, орталық стадиондағы жекпе-жекте алаң иелері жаяу жүріп жеңіске жетеді деп топшыладық (А. Сейітханов, «Хабар», 25.10.05)..Ол өзі баптаған балаң жігітті Баптисаның орнына жіберді («Хабар», А. Сейітханов, 19.12.05)..Бұл дүбірлі доданы Елбасымыз арнайы келіп тамашалады..Қамал бұзуға бел буған балаң жігіт қарсыласын əп-сəтте алып жықты («Хабар», Ж. Айтбай, 12.05.05)..Өткен ойында қақпаға қара құлып салған жігіт бұл жолы да өз орнын тапқан («Хабар», А. Сейітханов, 14.08.06)..Валенция сұрмергені мүмкіндікті мүлт жіберген жоқ («Хабар», А. Сейітханов, «Спорт», 13.
02.06)..Оныншы болып тіркелген Радик туралы сөз саптағанда Жаппаров жақсы секіреді екен десті («Хабар», А. Сейітханов, 16.11.05)..Қара шалбардағы Балқаш барысы В. Жиров алдыңғы қатарда келеді («Хабар», Ж.
Айтбай, 30.11.05)..Алайда үзілістен кейін Макси Родригес котлондықтар қақпасына екінші голды енгізіп, жергілікті жанкүйерлердің жүйкесін жұқарта түсті («31 арна», «Информбюро», Б. Əсіреңкеев, 17.02.06)..Бұл су қоймасын жөндеуден өткізу үшін таңдайдан талай маржан төгілуі керек («Хабар», А. Сейітханов, 26.02.06)..Екінші жиырма минутта жерлестеріміз жігерлік танытты («Хабар», Ж. Айтбай, 17.02.06)..Көп сайыс қорытындысы бойынша Павлодардан келген үміткерлер үздік атанды («Хабар», А. Сейітханов, 19.12.05)..Біз айтсақ деген ой мынау – осындай алғы шептің алғыр футболшыларына жалақы төлесе де, əлгі альбиондар аяқ доп – ұжымдық ойын екенін үнемі дəлелдеп жүреді. Ауылдағы жігіттерге осы үлгі болса дейміз-дағы («Хабар», А.
Сейітханов, 19.12.05)..«Ақ Жайықтың» арыны жақсы. Универсалдық ойын көрмеген Батыс Қазақстан бендишілері алғашқы матчта 3:2 есебімен басым түсті.
Үзілістен кейін де алаң иелері ойын тізгінін уыстан шығармады («Хабар», Ж.
Айтбай, 01.11.05)..Бірін бірі жақсы түсінген ойыншылар қонақтар қорғанысының берекесін қашырды («Хабар», Ж. Айтбай, 12.11.06)..Қорғаушы Стюарт Порнаби де қарсылас команда қақпасынан саңылау тапты («Хабар», Ж. Айтбай, 17.02.06)..Сөйтсек екінші таймда таразы Шри Ланкаға ауып, қонақтар 19:15 есебімен алға шықты («Хабар», А. Сейітханов, 25.10.05)..Бұл жолғы ойынға айдарынан жел есіп келген котлондық топ ойламаған жерде атлетикада 1:3 болып, тізе бүкті («Хабар», А. Сейітханов, 06.02.05)..Сексен бес килоға дейінгі салмақта өнер көрсеткен қызылордалық 17 жасар қыз Илья Ильина 86 килоны бағындырып, əлем чемпионы атанды («31 арна», Е. Көшкінбай, 15.11.05)...