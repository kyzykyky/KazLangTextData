Когнитивтік ғылым АҚШ-та, Еуропада кең таралған әдістемелік зерттеу үрдісі. Жалпы адам танымына деген қызығушылық ерте кезден-ақ ежелгі гректерден басталып, ес пен ойлау, адам білімі – табиғаты төңірегіндегі зерттеулерден, ақырында екі бағыт ұстанған ағым ретінде қызу айтысқа созылды.
Оның бірі – эмпиризм – ол білім тәжірибеден пайда болды десе (Беркли, Юм, Милль), екіншісі – нативизм – бала дүниеге білім қорымен келеді деген ұстанымды басшылыққа алды..«Когнитивтік ғылым» термині алғашқыда белгілі ақпаратты қабылдау, оны електен өткізу, ми қыртыстарында сақтай отырып, қажетті кезде оны тәжірибеде қолдану үшін енгізген. Нәтижесінде адам миында білімнің қалыптасу және толығу жүйелерін зерттейтін ғылым пәндер есебінде қолданылады.
Адам санасында, миында қалыптасқан білім қыртысының көрінісі тек тілдің қызметі арқылы жүзеге асады. Тек тілдік бірліктер нәтижесінде коммуникативтік қарым-қатынасқа түседі.
Сондықтан да тілдің когнитивтік лингвистикада алар орны өте зор.
Когнитив ғылымының негізін қалаған психолог Джордж Миллер мен тілші Ноэм Хоменийдің есімдері де осы саламен байланысты жиі аталып келеді.
Жалпы когнитив ғылымы адамзат атаулының әлем бейнесі мен қоршаған дүниедегі заттар мен құбылыстардың, процестер мен сансапалардың, уақыт пен кеңістік факторының қарым-қатынасын адам санасы мен ақыл-ойында, тұжырымдай айтқанда дүниетанымында қалай көрініс беретіндігін айқындаумен айналысатын ілім ретінде сараланып, құдыретті тіл арқылы көрініс беретіндігі айқындала түсуде.
Сондықтан да болар бүгінгі таңдағы әлемдік ғылымтануда когнитив ғылымы іргелі ғылым салаларының зерттеу мүддесіндегі ядролық тірек ұғым ретінде танылып, «таным патшалығының» тірек нүктесі тұрғысынан дәйектеліп келеді. Бұл ретте таным патшалығының негізі – ғалам бейнесі мен ғаламның тілдік бейнесі болады.
Ғалам бейнесі адамды қоршаған объективтік шындық болса, динамикалы (үнемі қозғалысты) негізді және ғалам бейнесіне тілдік араласудың нәтижесінде ғаламның тілдік бейнесі пайда болады..Көптеген ғылыми еңбектерде ғалам бейнесі (картина мира) ғаламның тілдік бейнесінің (языковая картина мира) орнына (мүмкін үнемдеу үшін) қолданыла береді. Мәні бойынша бұл екі ұғым екі немесе бірнеше болғандықтан ажыратып қолдану қажет.
«Ғаламның тілдік бейнесі термині философия мен логика аспектісінде Л.Витгенштейннің ұсынуымен қолданылған..Когнитивизм – адам санасын, ойлау қабілетін, сонымен байланысты ментальды процесс пен құрылымын зерттеп-зерделейтін ғылыми бағыт. Маслова біліммен, ақпаратпен байланысты процестердің барлығын когнитив немесе когниция деп атайды.
Когнитивизм ілімі бойынша, адам ақпаратты қайта өңдеп шығарушы қызметін атқарса, ал тәртібі – ішкі жағдайдың деңгейімен сипатталып түсіндіріледі.
Ақпаратты санаға дұрыс қабылдап, интерпретация жасап, өңдеп, жеткізу кезінде ғана адамның бұндай қызметі көрініп, тәжірибе жүзінде дәлелденеді.
Интерпретация деп отырғанымыз ақпаратты қабылдау, түйсіну, түсіну, зерттеу, зерделеу, өңдеу т.б.
сияқты қызметтерімен ерекшеленеді.
Осындай мәселелерді шешуде тілдің маңызы зор болғандықтан, ғалымдар басты құрал ретінде қарастырады..Когнитивизм термині мынандай тұжырымдармен беріледі:.Когнитивтің бүгінгі таңда меже тұтатын мәселесі тіл мен таным сабақтастығы. Тілдің субъективті логикалық сапасының өзі объективтік дүниені танып білуші, оны тілдік тұлға.(сөз, сөз тіркесі, сөйлем формалары) арқылы санада таңбалаушы, оның репрезентациясын (ішкі формаларын) көрсетуші, белгілі бір кезеңдегі, уақыттағы адамдар қауымдастығының шынайы өмір тәжірибесінен алынған танымдық кешендерінің қабылдаушысы ретінде сараланып жүргені белгілі..Тіл мен танымның осындай өзіндік ерекшеліктері когнитивтік тізбектегі тәуелділік пен арақатынастарды орнату мәселелеріне орай «ақыл-ой (сана) тіл ішкі таным (репрезентация) концептілеу категориялау – қабылдау сияқты ұғымдар жүйесімен анықталады..Когниция – когнитивтік ғылымның тірек сөзі; ол латын тілінің (cognitio – cognitatio / «таным», «тану») екі терминінің мағынасынан құралады және «ойлау» термині де кіреді. Көп жағдайда ол таным үрдісі немесе психикалық (ментальдылық, ой ұшқырлылық) үрдісті әлемді тану үрдісімен анықталады.
Когниция қызметін, ортамен арақатынасын, өмір сүруге деген бағытын, еңбекке икемділігін, әлемді тану үрдістерін анық бейнелейді.
Когниция – санасезімі дамымаған, еңбекке жарамсыз адамдардың өзін-өзі тануы, бағалауы, қоршаған ортаны, әлемді суреттеуі адам санасы мен мінез-құлқының негізгі нышанын құрайды..Қазіргі таңда когнитивтік революцияға көп көңіл бөлініп жүр. Атақты американ лингвисті Н.Хомский: «Когнитивтік революция – адам тәртібінің қалыптасуын сананың / мидың қызметіне қатысты болады.
Когнитивтік қалыпқа: білімді, түсінікті, интерпретацияны, сенімділікті дұрыс қабылдау жатады»..Когнитивтік қызметтің нәтижесінде пайда болған мағына жүйесі жеке адамның әлемді тану, білу қызметтеріне қатысты болады. Адам символдарды қолданып, әлемді де, әлемде өзінөзі тану мүмкіндіктерін де саралай келіп, лингвистиканы жаңа қырынан көрсетеді.
Ол адам мен қоғам арақатынасын игеру негізінде когнитивтік лингвистика ғылымының пайда болуына септігін тигізеді..Когнитив теориясындағы ментальдық процесстердің күрделі табиғатын саралауда этнос болмысына баса көңіл бөлінуі қажет. Қоршаған ортадағы заттар мен құбылыстар дүние жүзін мекендейтін адамзат атаулыға жалпыға ортақ болуымен қатар, жекелеген әрбір этнос, рутайпа, ұлт, халық үшін сол заттар мен құбылыстар өз мәдениеті мен ой тұжырымына, дүниетанымына, өмір тәжірибесіне сәйкес сұрыпталып ұжымдық санасында қатталып қалыптасады.
Яғни тілдік таңбаның таңбалаушы қызметі қоршаған дүниемен тікелей байланысында ғана емес, ұжым мүшелерінің сол нысан туралы көрген-білгені, естігені, көңілге түйгені, басқа нысандармен ассоцациялық байланысы, аялық білім негізінде жинақталып, таным патшалығының жалпы жүйесіне енгенін айқындайды. Мәселен, қазақ тіліндегі рухани мәдениетіміздің қомақты қабатын құрайтын баба, ата, әке, бала, немере, шөбере, шөпшек, әже, шеше, бәйбіше, тоқал, қыз, бойжеткен, құда, құдағи, күйеу бала, келін, нағашы, жиен, бөле, бауыр, аға, іні, қарындас, әпке, сіңлі сияқты көптеген туыстық атаулармен сабақтастықта қалыптасқан орасан мол мақал-мәтелдер, фразеологизмдер, тұрақты теңеулер, символдар мен айшықтар, табу, эвфемизм, дисфемизм, ирония, перифраза, салт-дәстүр мен әдет-ғұрыптар, ырым жоралғылар соған шынайы дәлел бола алады.
Олар:.Мәселен, Қазақ халқының ұжымдық санасында әйел, қыз лексемалары инабаттылықтың, мейірімділіктің, адалдықтың, тәлім мен тәрбиенің, нәзіктік пен сұлулықтың символын білдіретіндіктен осымен байланысты когнитивтік ақпараттар мол кездеседі. Қазақтың ежелгі салтдәстүріндегі ат тергеу ырым-жоралғысы да жатжұртқа келін болып түскен қыз баланың инабаттылығын, тәрбиелілігін, мейірімділігін танытады.
Мысалы:.Сонымен қатар, жас келін жан жарының жақын ағайын-туыстарының аттарын өз атымен атамай, ұжымдық дүниетанымның ментальдық қағидаттарын ескере отырып, жасына, жолына, туыстық қатынасына орай лайықтап ат таба білген. Аталарының аттарын тура атамай, өз дүниетанымындағы нысандарда балама таба отырып, жаңа ат тауып атайтын болған.
Мәселен, атасының аты Жылқыбай болса, Мінгіш деп, Буркітбай болса Үлкен құс деп, Тышқанбай болса Қаптесер деп ұтымды аттарды таба білген.
Қайын сіңілдеріне -шырайлым, еркежан, бикеш, қаракөз десе, ер жігітке мырза жігіт, шырақ, кекілдім, тетелес сияқты табу мәнді этнографиялық лексемалардың ішкі мәнінен жер бетіндегі түркі халықтарынан өзге ешбір ұл мәдениетінде кездеспейтінін салт-дәстүр екенін тани отырып, когнитив ғылымының ұлт, этнос мәдениетіндегі ментальдық ресурстарға бас көңіл бөліп қарастыруының маңыздылығын аңғаруымызға болады..Зерттеушілердің пайымдауынша когнитивтік лингвистика мынадай үш мәселені қарастырады:.Тілдік таңба мәселесі когнитивтік лингвистика, психолингвистика, социолингвистика, этнолингвистика, лингвомәдениеттану, прагматика тәрізді ғылым салаларының зерттеу нысанына айналып отыр. Таңба арқылы берілген білімді когнитивтік семантика және прагматика салалары қарастырса, таңбаның қалыптасуын, дамуын семиотикалық онтогенез, оның қағидаларын семиозис ғылымы зерттейді.
Тілдің таңбалар жүйесі ретінде сипатталып, когнитивтік лингвистика саласы аясында қарстырылуы, оның күрделі құбылыс екендігін дәлелдей түседі.
Қоршаған орта арқылы қабылданатын әрбір ақпарат белгілі бір таңбалар жүйесінен тұрады.
Сол таңбалар жүйесі «Әлемнің тілдік бейнесін» бейнелейді.
Таңба арқылы берілген ой негізіндегі білім когнитивтік лингвистиканың зерттеу нысаны бола алады..Тілдік тұрғыдан зерттеуші Қ.Б.Күдеринова таңбаланудың тілдік жүйесінің түрлерін «сөз, граммема, морфема, фразема болса, оның мазмұн межесінің бірлігі – семема, тұрпат межесінің бірлігі лексема» деп қарастырып, «Солар арқылы белгілі болған бір денотатқа, я болмаса құбылысқа берілетін атау, яғни лексема референттің бойындағы бірнеше белгілердің, семалардың сұрыпталып, қорытылуы нәтижесінде, немесе атауға негіз болатын бір белгінің актуалдану нәтижесінде, немесе мәнді ғана белгілері жиынтығы нәтижесінде туады» дейді [1, 7273бб]..Тілдік таңба ретінде сөйлемнің бір немесе көп сөзді тұлғада атауыштық қызметті атқаратындығы турасында А.Жұбанов: «Сөйлем де сөз тәрізді тілдің атауыштық бірлігі ретінде қарастырылады. Сөйлемнің денотаты – біздің санамызда бейнеленген кейбір нақты жағдайлар, ал десигнаты – адам санасында қалыптасқан белгілі топтағы жағдайларды елестету.
Мәтін автордың саналы түрдегі әсеріндегі трансформацияланған күйдегі психикалық жағдайлардың бейнелеуін құрайды.
Мәтін жүйе ретінде өзін құрайтын бірліктерден және оларды бір бүтінге біріктіретін ережелерден тұруы керек, демек белгілі бір ішкі құрылымы болуы керек..Біріншіден, бүкіл мәтіннің мазмұны өзіне енетін абзацтардың мазмұнын біріктіреді; екіншіден, оларды бір бүтін мәтінге біріктіретін негізгі критерий ретінде тақырыптық критерий қызмет етеді. Мәтіннің ішкі құрылымына байланысты зерттеулер бүкіл мәтінде бейнелеу, хабарлау, ойлау жалпылығымен ұйымдастырылған қандай да бір объективті лексикалық ядроның барлығын көрсетеді.
Мәтін де таңбаға тән белгілерге ие» деген қорытындыға келеді [2, 26-27бб]...