Этнолингвистика ұлт тілі арқылы ұлтты тану мақсатында этногенез жəне этностың тарихын, ішкі жəне этносаралық қарым-қатынастардағы тілдік процестерді, этностың қалыптасуындағы, өмір сүруіндегі тілдің рөлін, тіл мен дəстүрлі мəдениеттің(салт-сана, əдет-ғұрып, дін), тіл мен этностың ойлау ерекшелігін зерттеп, ұлттың тілін анықтап, басқалардан айырмашылығын көрсетеді, сондай-ақ дүние жүзі тілдерінің классификациясы т.б. мəселелерді қарастырады.
Этнолингвистиканың негізін салған ғалым.В.Гумбольт (1767-1835) «Ява аралдарындағы киви тілдері» атты еңбегінің алғысөзінде этнолингвистикалық ұстанымдардың тиянақты концепциясын баяндап берді. Л.Вайсгербер оның идеясын жалғастырып (1950), «Неміс тілінің күші туралы» атты төрт томдық еңбегінде неміс мəдениетінің ұлттық сипатын зерттеді.
Этнолингвистикалық зерттеулер XIX-XX ғасырлар аралығында Э.Сепир, Б.Уорф, Ф.Баостың т.б.
Солтүстік жəне Орталық Американдық үндістердің тіл ерекшеліктерін қарастыру негізінде пайда болды. Одан əрі XX ғасырда этнолингвистика мəселелерін Н.И.Толстой, С.М.Толстая, В.В.Иванов, А.Ф.
Журавлев, В.Н.Топоров, Ə.Қайдар, М.М.Копыленко, Е.Жанпейісов т.б.
қарастырды..Этнолингвистикамен айналысқан ғалымдардың жəне этнолингвистика мəселесін зерттеген еңбектердің көптігіне қарамастан, ол тұтас ғылым ретінде əлі қалыптасып болған жоқ. Этнолинвистиканың терминіне, мақсат-мүддесіне, зерттеу шеңберіне, зерттеу нысанына, əдіс-тəсілдеріне байланысты пікірлерде алшақтық бар.
Соңғы кездерде ғалымдардың этнолингвистиканы əр қырынан, əр деңгейде зерттеулеріне байланысты когнитивті бағыттағы этнолингвистика, коммуникативті бағыттағы этнолингвистика, универсалды этнолингвистика, структуралық этнолингвистика, тарихи этнолингвистика т.б.
бағыттар туралы сөз болуда жəне олар дүние жүзінде қарқынды дамуда[1].
Сонымен, ғалымдардың этнолингвистиканы «этнос пен этнос тілі» негізінде қалыптасқанын толық мойындаса да, олардың өзара қатыстығы мен үйлесімін айқындауда бір жерден шыға алмай, ортақ ғылыми теория болмағандықтан, бұл бағыттарды əр ел ғалымдары өзінше дамыту жолында екенін көреміз. Ал қазақ тіл білімін де этностың тілі мен оның мəдениетімен, дүниетануымен, рухани байлығымен сабақтас екенін академик Ə.Қайдар бастаған ғалымдар зерттеп келеді.
Бұл қазақ тіл білімі үшін ұлттың ментальдық ерекшелігін, өткені мен бүгінінің іліктес екенін жаңа қырынан таныта бастаған саланың бірі.
Этнолингвистика ғылымының қазақ топырағында қалыптасып дамуына, өсіпөркендеуіне Ə.Қайдар, М.Копыленко, Е.Жанпейісов, Ж.Манкеева, Р.Сыздық, Н.Уəлиев, Б.Қалиұлы, Г.Смағұлова, Б.Момынова, Ғ.Аронов, Р.Шойбеков, Қ.Ғабитханұлы, Ш.Сейітова, Р.Иманалиева, Б.Қарағұлова сияқты ғалымдар өз үлестерін қосып келеді.
Этнолингвистика туралы сүбелі зерттеу жүргізіп, көптеген шəкірт тəрбиелеген Ə.Қайдар бұл тың сала туралы нақты əрі жүйелі тұжырым жасайды: «Этнолингвистика-этностың нысандық болмысынан туып, санасында сараланып, тарихи жадында сақталып, тілі арқылы қалыптасып, қорланып рухани-мəдени мұра ретінде атадан балаға, əулеттен нəсілге үзілмей ауып келе жатқан дəстүрлі мирасты жаңғыртып, жанжақты зерттеп, танымдық мəнін ашып, болашақ ұрпаққа ұсыну мақсатына байланысты дү ниеге келген тіл білімінің күрделі де құнарлы саласы»[2].
Ғалым пікірінен тіл тек қана əлеуметтік-коммуникативтік қызмет құралы ғана емес, этностың күллі болмыс-бітімі мен рухани мəдени байлығының асыл қазынасы екеніне көз жеткіземіз. Этнолингвистиканың қазақ топырағында гүлденіп дамуына, əр бағытта зерттеу нысанына айналуына, Ə.Қайдар бастаған үлкен көштің жылжуына төмендегі ғалымдар əр бағытта үлес қосты.
Этнолингвистиканың ғылыми теориялық мəселелерінің қалыптасуы мен дамуына байланысты ғылыми зерттеулерге шолу жасай отырып, өзіндік зерттеу бағытын қалдырған ғалым М.Копыленко болды.
Бұл салада Е.Жанпейісовтың қазақтың этномəдени лексикасына тарихи-лингвистикалық тұрғыдан зерттеу жүргізіп, көптеген пассив қабатқа енген көнерген сөздер мен тіркесімдерге сан алуан қырынан жаңа нəр беріп, тілдік мəдени сипатын ашып көрсеткен монографиясы мен еңбектерінің құны зор[3].
Көптеген халықтық атаулар мен көнерген сөздердің астарында этнографиялық этюдтер мен очерктер, этнофразеологизмдер жататындығын Р.Сыздық, Н.Уəлиев, Г.Смағұлова сынды ғалымдар өз зерттеуле рінде сан алуан тарихи, тілдік, этнографиялық, мифтік-танымдық мəліметтерге өз дəлелдері мен уəждерін келтірді.
Аспан денелерінің этнолингвистикалық сипатын зерттеген Ғ.Ароновтың, зергерлік өнерге қатысты лексиканы зерттеген Р.Шойбеков сияқты ғалымдар этнолингвистиканың қазақ тілі білімінде жаңа қырынан зерттеу нысанына айналғанына толық дəлел бола алады.
Халқымыздың рухани жəне материалдық мəдениетінің қалыптасып дамуы оның өткен өміріндегі тұрмыс-тіршілігімен, ой-қиялымен, сана-сезімімен, дүниетанымымен, салтдəстүрімен, ырым-жоралғысы сияқты əр түрлі қозғаушы күштермен, факторлармен тікелей байланысты екендігі туралы нақты тұжырымға келуге болады.
Кез келген этностың мəдениеті шеңберінде көзі ашылмаған мол қазынаның бастау бұлағын іздеп, оларды сала-сала бойынша жинап-теріп, мəн-мазмұны күңгірттенген ұғымдар мен түсініктерді, сөздер мен тіркесімдерді шығу себебі мен қалыптасуын, даму дəстүрін байланыстыра қарастыруда этнолингвистиканың маңызы зор..Этнолингвистика ғылымындағы негізгі ұғымдар мен түсініктерге этнографизмдер мен этнофразеологизмдерді жатқызуға болады. Этнографизмдерөткен тұрмысымызда болған, көбі əлі де қолданылып келе жатқан тұрмыстық бұйымдардың белгілі сенімге, баспанаға, киімкешекке, ішер асқа, туыстық қатынасқа, ел билеу ерекшелігіне, заң тəртібіне, əдеттік құқыққа байланысты қолданылатын, халқымыздың тұрмыстық жəне тілдік ерекшеліктерін көрсететін арнаулы атаулар мен сөз тіркестері. Этнографизмдердің қатарына этнофразеологизмдерді де жатқызуға болады.
Этнофразеологизмдер-белгілі бір ру, тайпа, этнос, халық таным-түсінігіне сай қалыптасқан фразалық тіркестер, қанатты сөздер, мақал-мəтелдер.
Олар сол халықтың өмірінен, əдет-ғұрпынан, салт-дəстүрінен, рухани жəне материалдық мəдениетінен фразалық бөліктер арқылы орасан зор мəліметтер мен хабарлар береді.
Этнофразеологизмдер қандай да бір тілде белгілі бір мағына білдірумен қатар, өзінің шығуына, қалыптасуына себеп болған шағын оқиғаны да білдіруі мүмкін.
Бұл жөнінде академик Ə.Қайдар: «Кез келген этнографизм мен этнофразеологизмге номинативтік мағынамен қатар, шағын этнографиялық этюдтер де қажет»,-деп түйіндейді.
Қазақстандық ғалымдар М.М.Копыленко, Е.Жанпейісов, Ə.Қайдар, т.б.
қазақ этнолингвистикасының теориялық мəселелерін қарастырып, мақсат-мүддесін, зерттеу нысанын, əдіс-тəсілдерін анықтауда көп еңбек етті[4].
Қазақстанда Ə.Қайдардың этносты «тіл айнасында» зерттеу бағыты этнолингвистикада басты бағыт ретінде танылып, этнолингвистикалық ғылыми ізденіс мектебі жүргізген зерттеулердің, атап айтқанда, Р.Байжановтың, Ш.Сейітованың, А.Жылқыбаеваның, Р.Шойбекованың, Қ.Жантаевтың, Б.Динаеваның, Қ.Ғабитханұлының т.б.
еңбектерінің нəтижелері көрінуде.
Біз өз зерттеуімізде Шерхан Мұртазаның «Ай мен Айша», «Қызыл жебе» атты романдарындағы тұрмыстық суреттеулердегі этнолингвистикалық сипатын ашуға ұмтылдық.
Мұнда біз жазушы, публицист Шерхан Мұртаза еңбектерін зерттеу нысаны етіп алдық.
Себебі Шерхан Мұртаза – ұлттық болмыстың сипатын шебер бейнелейтін қазақ жазушыларының бірі.
Оның шығармалары арқылы қазақ болмысын, қазақ халқының менталитетін айқын көруге болады.
Жазушының этнолингвистикалық сипаты басым, қазақ халқының болмысын суреттеуде айқын көрініс болатын бес жүзге жуық мысалдар талданды.
Бұл мысалдар өзара тақырыптық топтарға бөлініп, оның негізін де 16 мағыналық топ шықты.
Атап айтсақ:.Оларды екіге: автор сөзіндегі жəне кейіпкер сөзіндегі этнолингвистикалық сипаттаулар деп бөлуді жөн көрдік. Автор сөзіндегі мысалдарды саралау барысында, оның жоғарыда айтылған кейіпкер сөзінен саны жағынан көп екендігі бірден көзге түсті.
Нақтылайтын болсақ, барлығы 324 мысал табылды, бұл пайызға шаққанда 65 пайызға жуық. Бұдан шығатын нəтиже – автор өз сөзінде қазақ халқының тұрмыс-тіршілігін өте жоғары бағалап, оған көп көңіл бөлген.
Сөзіміз дəлелді болу үшін зерттеу нысаны етіп алынған «Ай мен Айша» мен «Қызыл жебеден» мысал келтіре отырып түсіндірейік: «Ағайын əмеңгерлік жолымен Шарбанды Мұртазаға қоспақшы болады» («Ай мен Айша» 53бет). Иə, мұнда қазақ халқының сонау атам заманнан келе жатқан күйеуі қайтыс болғанда ағайын алыстап кетпес үшін қайнысына қосу салты сипатталған.
Сол сияқты: «Саймасайдың əлі жаулығы алынбаған, беті ашылмаған, шымылдыққа енбей жатып, қара жамылған жесірі Нүкетай сұлудың бірден-бір əмеңгеріАнарбай»( «Қызыл жебе» I том 113бет) «Оның бірден-бір əмеңгері Анарбай екенінде Құдайдың да, құранның да, адамның да дауы жоқ» («Қызыл жебе» Iтом 209бет)«Ал əкесі Сібір айдалып, Тұрар Мерке барғанда, Ізбайша Түйметайды алып Түлкібас асқан.
Сонда қайнысы Молдабекке ағайыны зорлап қосқан»(«Қызыл жебе» IIтом 223бет)..Ал төмендегі жолдарда қазақ халқының келіндерінің ибалылығы, үлкенге құрмет, кішіге ізет ете алу қасиеттері шебер сипатталған:.«Түсінік бере кетейін:Айшаның «Мағымбек» дегені, шынында Сағымбек.
Қайнағасының атын тура атамайтын тəртіп бар. («Ай мен Айша» 91бет).
«Бұл ауылдың əйелдері қайнаға, қайындарының атын өстіп бұрмалайтын əдеті»(«Ай мен Айша» 147бет).
«Ошақ басында қазан қарап, от түзеп отырған Қатшагүл келіні сылдыр еткізіп көсеуді тастай салып, ұшып тұрып, қайнағасына сəлем қылды»(«Қызыл жебе» Iтом 153бет).
«Кемпір жақсы көретін қайнысының атын атай алмай, амалсыз тілі байланды» («Қызыл жебе» Iтом 246бет).
«Алақанына құйқа түскен келіндер орындарынан тұрып, қол қусырып, сəлем рəсімін жасап жатты» («Қызыл жебе» IIтом 289бет)..Қазақ халқы мəдениетті, дана халық бола отырып, қонақжайлығымен, той-думан мен қазақи ойын-сауығымен де өзге халықтардан ерекшеленеді. Атап айтсақ: «Астың үшінші күні көкпар тартылды»(«Қызыл жебе» Iтом 33бет)..«Ызаға булыққан Тұқымбай көкпарға Қызыл Жебені қос деп бұйырды жігіттеріне, Қызыл Жебе додаға жоқ еді» («Б«Қызыл жебе» Iтом 34бет). «Бісміллə деп оны Рысқұл көкпарға да салып көрді.
Додаға жоқ, шабысқа шайтандай жүйрік екен» («Қызыл жебе» Iтом 129бет).
«Əсіресе, Тұрардың есінен кетпес елес-Рысқұлдың Қызыл Жебеге мініп, көкпар тартқаны ғой» («Қызыл жебе» IIтом 7бет).
«Жаратылыстан көкжал көк бөрі болып туған Рысқұл көкпарды тулақ құрлы көрмей өзгелерден жұлып алып тақымына басқан кезде небір палуан жігіттер əлгі серкені тартып ала алмайды» («Қызыл жебе» IIтом 644бет).
Бұдан көретініміз автор өз сөзінде қазақтың даналығын да, даралығын да, кұрметтеу мен көңіл көтеруін де керемет баяндаған.
Жоғарыда Шерхан Мұртазаның автор сөзіндегі, яғни өз сөзіндегі этнолигвистикаға қатысты мысалдар айтылса, кезекті кейіпкер сөзіне берейік.
Мұнда барлығы 244 мысал табылып, олардың ішінен пайызға шаққанда 40 пайызы дін тақырыбындағы мысалдар екені белгілі болды.
Бұдан біз қазақ халқының Алланы аузынан тастамайтын, қандай жағдай болса да бес уақыт намазы қаза болмайтын иманы берік халық екенін айқын көре ала аламыз.
Сөзіміз дəлелді болу үшін төмендегі мысалдарды келтірейік: -«Бір Құдай өзі жар болсын»(«Ай мен Айша» 30бет) («Қызыл Жебе» IIтом 295бет). Яғни, алыстан құдалар келгенде қазақ халқы құр қол келмей, тұрмысына қарай əр түрлі төрт түлік мал, қантшай ала келген.
-«Алыңыз,-деді Оразбақ орысшалап.
–Қазақ рəсімі, алмасаңыз, ақсақал өкпелейді.
Бұл көрімдік деген болады».
(«Қызыл Жебе».
IIтом, 296бет) мұнда дана халқымыз алғаш рет көретін жақсы нəрсе, не болмаса адам болсын ақшалай не заттай сыйлық ұсынған, қуанышыңа ортақпын деген мағынада.
-«Ең құрметті қонаққа жол жора,деді шошақ бөрік киген жас жігіт» («Қызыл Жебе».
IIтом, 410бет)..-«Нарком əкеңнен байғазы сұра,-деп қалды Ольга Ескендірдің үстіне құйып қойғандай жараса кеткен матросканы сипап тұрып». («Қызыл Жебе» IIтом 567бет).
-«Сүйінші, Рысқұлов! деді ол дарақылана күліп.
–Əйелің босанды».
(«Қызыл Жебе».
IIтом, 620бет).Осымен қорытындылай келетін болсақ, этнолингвистика тіл білімінде əлі де толығымен қалыптасып болмаған ғылым, бірақ ол сонысымен баршамызға қызық, əлі талай ашылмаған, зерттелмеген қыр-сырлары молшылық. Көркем шығармада жазушы қазақ болмысын ашық, айқын бейнелей отырып, шығармаларын оқу барысында əр оқырманның қазақ болып туылғанына мақтаныш толы, кеудесіне бір сəуле ұялатады.
Сол себепті əр қазақ өз ұлтын, оның болмысын, тұрмыс-тіршілігін, салт-дəстүрін, əдет-ғұрпын білу, ұғыну үшін, біріншіден, этнолингвистика ғылымының берері мол, екіншіден, көркем шығармадағы ұлттың, ұлыстың ұлттық сипатын даралық ерекшеліктерін беретін материалдарды зерттеудің де мəні зор..«Е, жезде бір Құдай өзі жар болсын. Аруақ қолдаса, тірі жүрген шығар, деп жұбатқан болды Айша. («Ай мен Айша».
56бет).
«Əулие анаңа сиынып жат.
Мен намаз оқып алайын,деп күйбеңдеп жайнамаз, орамалын алып құбыла жаққа қарап, дұға оқып көп отырды».
(«Ай мен Айша» 201бет).
-«Əйтеуір Құдайға құлшылық ниетімен сіз ұстап тұрған қасиетті мешітке жұма намаздан қалмай барып тұрамын» («Қызыл Жебе» 488бет).
-«Қатын-баласын асырап отырған жалғыз қап бидайын, Құдайға құлшылық етіп бес рет намаз оқитын жайнамазын тартып алған советтер» («Қызыл Жебе».
IIтом, 177бет)..Осы сияқты қазақи салт-дəстүр мен əдетғұрыптың көрінісін сипаттайтын мысалдар да жеткілікті: -«Оразбақ айтты: «Құда жолы, жоралғы солай. Бұл қой сіздің сыбағаңыз.»..