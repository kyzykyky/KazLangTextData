Аннотация. 5-6 сыныптағы оқушыларға ана тілінен сапалы білім берумен қатар дарынды, сауатты, парасатты, жан-жақты дамыған, ой-өрісі кең, әлемдік, ұлттық, отбасылық тәрбие құндылықтарын бойына сiңiрген ұрпақтар тәрбиелеу жөнінде айтылады.
Мақалада қазіргі заман сұранысына орай, педагогиялық, психологиялық, әдістемелік және т.б.
негізгі талаптары сақталған оқулық жазу мәселесі жан-жақты талданады..Қазақ тілі пәні – оқу осы тілде жүретін мектеп пәндерінің ішіндегі ең бастысы, бәрінің ортақ өзегі әрі ұйытқысы..Қазақ тілі адамның түрлі коммуникативтік жағдайларға еркін араласып қатысуын, сауатты бағдарлай алу қабілетін дамытып, жүзеге асыратын табиғи тіл. Сондықтан пәннің тіл туралы оқушының қажетті білім алуына, ауызекі сөйлеуін дамытып, ойын жазбаша сауатты жеткізу біліктерін қалыптастыруға, дүниені көркем сөз өрнектері арқылы бейнелеп қабылдауына кеңінен жол ашатын танымдық, тәрбиелік, дамытушылық мүмкіндіктері мол..Оқыту үдерісінде оқулықтың атқарар қызметі күрделі. Дидактикалық, әдістемелік тұрғыдан бүгінгі зерттеулер бойынша сүйене отырып айтсақ, оның атқарар қызметі алуан: а)білімді хабарлау, баяндау; ә)оқушыларды әр түрлі дағдыларға жаттықтыру, алған білімін өмір кәдесіне жарата білуге үйрету; б)белгілі пәнді білмекке ынталандыру, қызықтыру; в)сан түрлі хабарларды оқушылардың өздігінен пайдалана алуына жағдай жасау..Оқулық – ғылыми жұмыстың ерекше бір түрі. Ол ғылыми идея мен тұжырымның дидактикалық тұжырыммен тоғысуынан жаралады.
Егер де оқу пәнінің мазмұны, соның ішінде оқулық мазмұны сол пәнге негіз болған ғылым заңдылығына ғана, соның логикасына ғана құрылса, онда жақсы оқулық жасалмақ емес.
Демек, педагогикалық проблеманы ескермейінше соның жетістіктеріне сүйенбей, иек артпай, оқулық жасау мүмкін емес.
Әрине, мұнан ғылым заңдылығын, оның логикасын, жүйесін ескермеу, елемеу деген ұғым тумаса керек [1]..Қазіргі оқулықтарға қойылар талап та күрделі. Бүгінгі жаңа мектептегі оқулықтар идеологиялық, дидактикалық, эстетикалық, психологиялық, логикалық, тілдік, әдістемелік, полиграфиялық, экономикалық негізгі талаптар биігінде болуы керек.
Сондай жағдайда ғана жаңа бітімді оқулық жасай алмақпыз..Оқулық оқушыға ғылым негізін меңгертумен қатар, оны білік, дағдыға, алған білімін өмір кәдесіне жаратуға баулуға тиіс. Бұл оқулықта мақсатты жүйелілікті жүзеге асыруға байланысты..Оқулықта оқушылардың психологиялық ерекшеліктері де ескерілуі керек. Олай болса, психологиялық жүйелілік те оқулықтың сапалы болуының кілті.
Оқулықты күрделі құрылым, біртұтас бітім, жүйе дейтініміз де содан..«Жоғары білікті оқулық – дейді педагог ғалым И.Зверев, ойлылық пен эмоционалдықты, ғылым мен көркемдікті, материалды бейнелі баяндаумен ұштастыру үлгісі» [2]..Қазақ тілінде оқытатын мектеп ашып, оқулық жазу ісі ХХ ғасырдың алғашқы 10-15 жылында едәуір жандана түсті. Бұл кезде қазақ зиялыларының әмбебап дарынды және қоғамдық-саяси белсенділігі күшті, қуатты шоғыры қалыптасқан еді.
Олардың көпшілігі алғашқы қадамдарын мұғалімдіктен бастаған, ағарту ісіне жетік кісілер еді.
Олар халықтың болашағын жас ұрпақты оқытып, оларға жаңаша білім, тәрбие беретін ұлттық мектеппен байланыстыра қарастырды..Қазақ тілінде оқитын орта мектептер мен жекелеген факультеттерге арнап шын мәніндегі сапалы оқулықтар жазған аса көрнекті ғалымдар: Н.Сауранбаев, І.Кеңесбаев, М.Балақаев, Қ.Жұмалиев, С.Аманжолов, Е.Бекмаханов, Б.Кенжебаев, М.Ақынжанов, М.Ғабдуллин, Т.Тәжібаевтің, оларға ілесе шыққан дарындар: С.Қирабаев, З.Қабдолов, А.Нұрқатов, К.Аханов, Ә.Хасенов, Х.Әбілқаевтың т.б. ғалымдардың еңбегі ерекше.
Алайда қоғамдық ғылымның өкілдерінен басқа ғылым салаларының қазақша ғылыми тілін қалыптастырып, аударма-түсіндірме сөздіктерін түзіп, оқулықтарын сапалы етіп аударған белгілі ғалымдар баршылық.
Бұл ретте О.Жәутіков, Б.Бірімжанов, Т.Дарқанбаев, М.Ысқақов, Т.Мұсақұлов, Р.Бөкейхановтардың еңбегін ерекшелеп атамау әділеттік болмас еді.
Олар өз оқулықтары арқылы әр түрлі ғылым саласы бойынша кейінгі ұрпақтарды даярлауға үлкен үлес қосты [2, 23-24 бб.]..Жас ұрпақты халқымыздың рухани байлығымен және қазіргі замандық біліммен қаруландырып қана қоймай, олардың бойына жаңа сапалы дағдылар мен икемділіктерді дарытуда да жаңа буын оқулықтары үлкен рөл атқарады. Ал мұндай ауқымды, тарихи мәнге ие міндеттің үдесінен шығу және оны біршама қысқа мерзімде ойдағыдай іске асыру оңай шаруа емес..Оқулық шығаруға қажетті объективті және субъективті шарт-жағдайлары сайма-сай өркениетті елдердің өзінде жаңа оқулықты құрастыра бастаудан оны пайдаланушыларына – оқушылар мен оқытушыларға жеткізуге дейін, шамамен, бес жылдай уақыт кететін көрінеді..И.Фогельсон бұл істе оқушының мынадай қасиеттерін қалыптастыратын оқулық болу қажет деп есептейді: а) ойлы және эмоцияналды түрде ғылыми материалды жеткізу; ә) кітапты таңдап оқуға үйрету; б) күнделікті басылымдардан өтіліп жатқан тақырыпқа байланысты материалдар табу; в) сол материалдарды түсіне және талқылай білу; г) баланың ауызша және жазбаша тілін дамыту. Мұндай жетістіктерге жету үшін оқушының «танымдық, шығармашылық іскерлігін дамыту қажет» дей отырып, И.Фогельсон оқулыққа қойылатын талаптарды тек оқулықта берілетін материалдармен ғана шектестіреді [3]..Н.Байбуртян оқулық мазмұны мен түсі жағынан тартымды, онда берілетін оқу материалдары балалар түсінігіне ыңғайлы әрі қарапайым болу қажет деп оқулықтың бала өмірінде аса маңызды рөл атқаратындығын атайды [4]..Ал И.Лернер оқулыққа енетін элементтерді былайша айқындайды: «...жаңа оқыту жүйесін сипаттайтын әрбір оқулық 4 негізгі элементті қамтуы қажет:.Оқулық түзуге қойылатын талаптар үш топқа біріктіріледі:.Бұл басты талап. Себебі материалдарды дұрыс таңдап, оларды орын-орнына дұрыс қоя білу балалардың біліміне, сөздік қорының, тілінің дамуына игі ықпал жасайды.
Ал материал-.дарды қалай өту, түсіндіру, қызғылықты өту –мұғалімнің міндеті..Дұрыс безендірілген оқулық балалардың кітапқа деген қызығуын арттырып, түрлі медициналық-гигиеналық талаптарға жауап береді..Оқулықта берілетін материалдар балалардың оқуға деген қызығуын оятуға түрткі болуы шарт..Оны жетілдіруде мұғалімдердің алатын орны ерекше, сондықтан сабақта түрлі әдістер қолдану арқылы оқулықтың көмекші серіктерін (кестелер, диктант, шығарма, мазмұндама жинақтары, сызбалар мен түрлі көрнекілік құралдар, т.б.) дұрыс пайдалана отырып, сабақты өту керек..А.Құсайыновтың айтуынша, оқулық түзушіге пәнді терең және жетік білуінің өзі де әсте жеткіліксіз, оқулық авторы мұның сыртында жан-жақты білімдар, ой-өрісі кең оқымысты, жалпы оқулыққа, оның ішінде өзі жазғалы отырған пән оқулығына қойылатын дидактикалық-әдістемелік талаптардан жете хабардар адам болу тиіс. Оқушылардың жас ерекшеліктері мен психологиясы жөнінде терең түсінігі, бағдарламада көрсетілген білімдерді анық та тұжырымды, тартымды да жүйелі етіп жеткізе алатындай қалам шеберлігі де болуы керек.
Бұларға қоса, кейбір пән оқулықтары үшін автордың мақсатты түрде айлар, жылдар бойы жинап-теріп, талғап-іріктеген сапалы да мол материалы болмаса, басқа шарты толық болғанымен, діттеген мақсатын ойдағыдай іске асыра алмауы әбден мүмкін..Оқулық авторына қойылатын талап оқулықтың өзіне қойылатын талаптан әлдеқайда жоғары. Кез келген білімді не зиялы маман автор бола алады деу түсінбестік.
Олар арнайы дайындалып, жан-жақты әзірліктен соң барып, оқулық жазуға кірісе алады.
Бұл туралы «Оқулықтану.
Өзекті мәселелері» атты еңбектің авторлары төмендегіше тұжырым жасайды: «Оқулық теориясын, екінші сөзбен айтқанда, оқулық жазуға қойылатын дидактикалық талаптарды үңіле зерттеп, сол негізде жазбақшы оқулығына қатысты тыңғылықты әзірлік жұмысын жүр-гізбей тұрып, кім де болса, төтеден килігіп, сапалы оқулық жазып шығам десе, онысы – күпіршілік..Қазақ тілі оқулығына автор болу арнайы дайындығы бар шын шебер ғалым-педагог, қаламгердің ғана қолынан келеді. Сол себепті де осылардан жақсы хабары бар немесе мехнатын.өз басынан кешкен кісіге оқулық жазу өте қиын да қызықты, азапты да қуанышты шығармашылық еңбек болса, білмеген кісіге үйде отырып, балаға ақыл үйретудің ар жақ, бер жағындағыдай оңай жұмыс көрінуі де ықтимал» [2, 36-43 бб.]..Қазіргі әлемдік ауқымдағы қайта құрулар, жедел ақпараттандыру, экономикалық саладағы түбегейлі өзгерістер адамзат қоғамы алдында білім сапасын арттыру қажеттігін туындататыны анық..XXІ ғасыр – білім ғасыры болса, жас ұрпақтың ой-өрісінің даму үрдісін (тенденциясын) заман талабына сай дамыту бүгінгі мектеп құрылысына үлкен өзгеріс енгізді. Жас ұрпақ – егеменді еліміздің есті азаматы болып өссе, ол қоғам үшін де үлкен мұрат.
Ол үшін оқу үдерісі барысында оқушылардың білім деңгейін арттыру, танымдық қабілетін дамыту, ой-өрісін кеңейту жеткіліксіз.
Сонымен қатар, оларды бүгінгі күннің сұранысына сай мектеп қабырғасында адамгершілігі мол, отансүйгіш азаматтар ретінде тәрбиелеуіміз керек.
Өйткені, қазіргі таңда оқушыны пәндік, білім, білік дағдыларының бір жиынтығымен қаруландыру емес, оқу үдерісін қалыптастыру негізінде оқушылар-дың жеке бас тұлғасын тәрбиелеу мақсаты қойылады.
Ең алдымен білім, білік дағдыларын меңгерудің негізі ретінде оқушы дамуы мен тәрбиесінің қамтамасыз ету міндеттерін шешу көзделінеді..Тәрбие – ол жеке тұлғаны дамытуға, қазіргі заманғы мәдениетке сай, жас ұрпақты тәрбиелеуге бағытталған ұстаздың мақсатты кәсіптік қызметі. Тәрбие – баланы әлеуметтік даму факторы ретінде қабылдап, мәдениеттің барлық қол жеткен табыстарын игеруге м‰мкіндік беретін, оның жоғары мәдени деңгейде дамуына әсер ету..И.П.Подласый тәрбие ұғымын төмендегіше түсіндіреді: «Педагогикалық тар мағынада алғанда тәрбие – белгілі бір тәрбиелік мақсатты ж‰зеге асыруға бағытталған, тәрбие жұмысының нәтижесі» [6]..Ғалымдар Н.В.Бордовская мен А.А.Реан тәрбие ұғымына мынадай анықтама береді: “...тәрбие жеке тұлғаны немесе адамдар тобын қайта өзгерту іс-әрекетінің бір түрі болып табылады.
Бұл практика арқылы іске асатын іс-әрекет психологиялық күйді, көзқарасты және сананы, білім мен іс-әрекет қабілеттілігін, тәрбиеленушінің жекелік және құндылық бағдарлауларын өзгертуге бағытталады”..Ал Н.В.Бордовская мен А.А.Реанның пікірінше, бүгінгі таңда тәрбие ұғымы мынадай мәселелерді қамтиды:.Әдіскер-ғалым Н.Ж.Құрманова: «...тану тәрбиенің де, рухани тәрбиенің де түпкі мақсаты – адамшылықты тәрбиелеу.
Оның айқын жолы баланың, жасөспірімнің дүниенің сырын тануға деген құлшынысын ашу, қалыптастыру, дамытып отыру» дей келе, тәрбие берудегі өзіндік деңгейлер бар екенін айтады.
Олар:.І деңгей – Әлемдік көзқарас, әлемдік құндылық бағыты тәрбиесі..ІІ деңгей – Жер шарындағы рухани және материалдық құндылықтарды меңгерту тәрбиесі..ІІІ деңгей – ұлттық шеңбердегі руханият пен материалдық құндылық тәрбиесі..Ғалымның айтуынша, тәрбиелік үдеріс осы аталған бес деңгейдің айналасында қарастырылуы тиіс..Сондықтан да, орта мектеп алдында негізгі мақсаты – тәрбие әрекетінің қажетті бағытталуын дұрыс ұйымдастыру болып табылады..Білім беру саласында тәрбие мәселесі әрқашан да өзекті, өйткені өскелең ұрпаққа қандай құлықтылық бастауы берілсе, ұрпақтың қандай қоғам құратындығы және болашақта олардың қандай мұраттарды үгіттейтіндігі осыған негізделеді..Әдіскер-ғалым Н.Ж.Құрманова жасөспірімді тәрбиелеуді төмендегі бағыттарда жүргізілген дұрыс деп санайды:.Әлемдік тәрбие беруде өскелең ұрпақта әлемдік сананы тәрбиелеу мәселесі білім беру саласында ерекше орын алады..Ғалым Н.Құрманованың тұжырымдауынша, «әлемдік сананы тәрбиелеу – тым асқақтап кету емес, тұтас дүниетаным қалыптастырудағы негізгі міндет, жүйелік көзқарас қалыптастыру» [8, 65]..Жас ұрпақта әлемдік көзқарасты қалыптастыруда, ең алдымен, бүкіл әлемге әйгілі көне ғасырлардан сақталып келе жатқан қазақ халқының асыл мұраларын басшылыққа алып отыруды қажет етеді. Осындай мәдени құндылықтардың бірі Орхон-Енисей ескерткіштері болып саналады.
Өйткені, бұл ескерткіштер, ғалымдар-зерттеушілердің сөзімен айтқанда: «...тарихи мазмұны мен деректанулық тұрғыдан аса құнды. Онда Түрік Елінің саяси тарихы толықтай қамтылмаса да, едәуір дәрежеде хатталынып қашалған.
Сондықтан Орхон бітіктастары мен ескерткіштері ішінде ең ірісі Білге қаған бітіктасы мен Күлтегін бітіктасында көне түріктердің этносаяси тарихы, этномәдениеті және тағы басқа жақтарына қатысты мол деректер бар.
...Орхон бітіктастары мен ескерткіштері археологиялық, тілдік, мәтіндік, археографиялық және т.б.
этносаяси, этноэлеуметтік, этномәдени тұрғыдан көптеген жайттарды анықтауға мол септігін тигізетін аса мол мұралар болып табылады» [9]..Жасөспірімдерді осындай біздің ата-бабаларымыздың көне жазуы, мәдениеті мен салтдәстүрлері туралы құнды мағлұмат бере алатын рухани мұрамен таныстырудың тәрбиелік-танымдық маңызы зор екені даусыз. Сондықтан 6-сыныптағы қазақ тілі оқулығында, оқушыларға ана тілін терең таныту мақсатында, аталған ескерткіштердегі қазақ тіліне қатысты тілдік фактілердің берілуі өте құнды..Қазақ тілі оқулығында әрбір грамматикалық тақырып бойынша грамматикалық түсінікке қоса, оқулық авторлары қосымша мағлұмат ретінде Орхон-Енисей ескерткіштеріндегі грамматикалық ережелерді ұсынады. Бұл жөнінде оқулықтың авторлары: «Қазіргі қазақ тілі – көне түркі тілінің бір бұтағы.
Сондықтан, біздің тіліміздегі көптеген тілдік құбылыстардың заңдылықтардың дені, сол көне тілден бастау алады.
Бұдан былай біз сендерді көне түркі тілінің айнасы Орхон-Енисей ескерткіштеріндегі грамматикалық заңдылықтармен де таныстырып отырамыз», – деп жазады..Ал әдіскер-ғалым Н.Құрманова: «ОрхонЕнисей ескерткіштеріндегі ұлағаттар жазылуының өзі – соған жеткізуге мүмкіндік берген даму нәтижесі. Сонда, тәрбиенің жас ұрпаққа өзіне дейінгі және өзінің кезеңінде түйсікке түйген құндылық қасиеті таныла түседі», – дейді [8, 68]..Үлкен танымдық ақпаратты көрсетумен қатар, Орхон-Енисей ескерткіштері болашақ ұрпақ үшін мол рухани байлық болып табылады. Сонымен қатар әлемдік құндылықтармен танысу арқылы оқушылардың ұлттық сана-сезімі жетіліп, тұлғалық қасиеттері жан-жақты дамиды..Қазіргі таңда Қазақстан Республикасының болашақ азаматтарына патриоттық тәрбие берудің көзі де отбасын танып білуден және оны сүюден басталады. Тек отбасында ғана жоғары рухты, білікті де парасатты, отансүйгіш еліміздің болашақ азаматтары қалыптасады. Олай болса, оқушыларға біздің жазушыларымыз жазған көркем әдебиеттерде отбасылық тәрбие жайлы көптеген мағлұмат беру өте тиімді..Оның дәлелі ретінде (Қосымова Г., Дәулетбекова Ж.
Қазақ тілі: Жалпы білім беретін мектептің 5-сыныбына арналған оқулық) 5-сыныптағы «Қазақ тілі» оқулығындағы 126-жаттығуда берілген Б.Момышұлының ой-пікірлерін келтірген дұрыс: «Ешкім батыр болып тумайды.
Басында бұлағы бар өзеннің ұзақ ағатыны секілді өнегелі ата-ананың тәліміне сусындап, адалдық, еңбекс‰йгіштік, бауырмашылдық рухта ер жеткен бала мектеп, қоғам тәрбиесін де бойына тез сіңіреді.
Батырлықтың негізі бауырмашылықтан туады.
Ерлік аспаннан т‰спейді, ол Отанды с‰юден туады.
Ал Отанды с‰ю, ‰й ішіңнен, отбасынан өседі.
Ата-ананы, апа-қарындасты, аға-ініні сыйлап, құрметтеген жан халқының да қадіріне жетеді.
Халқын қадірлеген сын сағаттан с‰рінбей өтеді.
Елін с‰йген ер атанады.
Өйткені ерлік білекте емес, елін с‰йе білген адал ж‰ректе» [9, 56]..Біздің ұлы ақынымыз Абай отбасы, ата-ана, бала туралы өз пікірлерін философиялық, өмірлік тәжірибеге толы Қара сөздерінде жеткізген. Мысалы, Абайдың жетінші қара сөзінде «адам болу» туралы жазады: «Адам ата-анадан туғанда есті болмайды: естіп, көріп, ұстап, татып ескерсе, д‰ниедегі жақсы, жаманды танидыдағы, сондайдан білгені, көргені көп болған адам білімді болады.
Естілердің айтқан сөздерін ескеріп ж‰рген кісі өзі де есті болады.
Әрбір естілік жеке өзі іске жарамайды.
Сол естілерден естіп білген жақсы нәрселерін ескерсе, жаман дегеннен сақтанса, сонда іске жарайды, соны адам десе болады»..Сондықтан, бала тәрбиесінде Абайдың «адам болу» тұжырымдамасын негізге ала отырып, жас ұрпақты адал да ізгі адам болып өсіру ‰шін қазақ халқының әйгілі ақын-жазушыларының құнды ой-пікірлерін, ата-бабаларымыздан қалған асыл мұраларын белсенді түрде пайдалануы тиіс..6-сыныптағы «Қазақ тілі» оқулығында: «Тіл тазалығы, мағына дәлдігі үшін, тіл өткірлігі үшін күресу – мәдениет құралы үшін күресу» (Ә.Хасенов), «Ана тілін құрметтемеу – анаңды да сыйламау деген сөз» (Ғ.Мүсірепов) (263жаттығу, 135-бет, 6-сынып) [10, 135 б.]..5-сыныптағы «Қазақ тілі» оқулығында: Т.Әбдірахманованың «Ана тілім – әрекеті азығы» өлеңі (4-жаттығу, 5-бет), Н.Айтовтың «Ана тілім» өлеңі (31-жаттығу, 15-бет), Ш.Айтматовтың ана тілі туралы пікірі (6-жаттығу, 6-бет). Қазақ тілі сабағында оқушылардың жан-дүниесінің рухани және өнегелі баюына әсер ете алатын тілдік материал пайдалану өте тиімді.
[9, 6-15 бб.]..Сондықтан оларды грамматикалық ережелерді меңгеру мақсатында тапсырмалар ретінде ұсынылуы өте тиімді. Өйткені, біріншіден, оқушылар өткен грамматикалық тақырыпты игереді, екіншіден, тәрбиелік мәні зор материалдармен танысады.
Мысалы, 144-беттің 332-жаттығуындағы келтіріп отырған ұлы жазушы Мұхтар Әуезов пен Расул Ғамзатовтың арасындағы әңгімелесу жасөспірімдер ‰шін тәрбиелік маңызы зор мәтін деп санаймыз..Сайып келгенде бүгінгі таңда мектептің маңызды міндеттерінің бірі қазіргі заманға сай 5-6 сыныптағы оқушыларға ана тілінен сапалы білім берумен қатар дарынды, сауатты, парасатты, жан-жақты дамыған, ой-өрісі кең, әлемдік, ұлттық, отбасылық тәрбие құндылықтарын бойына сiңiрген ұрпақтар тәрбиелеу..Сонымен қатар, ұлттық салт-дәстүрлері мен әдет-ғұрпын, танымдық-ғибраттық, тарихи-мәдени және дiни-рухани мұраларды қастерлей, сақтай бiлетiн Қазақстан Республикасының болашақ азаматтарын қалыптастыру...Әдебиеттер:.