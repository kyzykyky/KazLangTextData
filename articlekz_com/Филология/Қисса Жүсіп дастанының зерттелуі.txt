Мақалада «Қисса Жүсіп» дастанының нұсқалары, көркемдік кестесі, образдар жүйесі, шығарманың парсылық версиялары: Ансари, Фирдоуси, Жəмилердің «Жүсіп-Зылихасы», Дүрбектің «ЖүсіпЗылихасы» туралы үлкенді-кішілі зерттеулердің бағыт-бағдарына, ғылыми ұстанымдарына шолу жасалады. Автор сонымен бірге «Қисса Жүсіптің» хатқа түскен мезгілі, шыққан өңірі туралы зерттеулер жазған белгілі ғалымдардың пікірлеріне тоқталып, оларға лайықты бағасын береді.
Түркітану саласында қыруар іс тындырып жүрген орыс, татар, түрік, өзбек ғалымдарының еңбектері барынша қамтылған..Əлидің «Қисса Жүсіп» поэмасы XIII ғасыр басындағы түркітілдес поэзияның көрнекті туындысы болып саналады, ол, міне, бір жарым ғасырға жуық уақыт бойы шығыстанушы ғалымдардың назарын аударып келеді. Кейінірек ол тілші-түркологтардың да зерттеу нысанына айналды, олардың ішінде М. Хоутсма да бар.
Голландтық ғалым ескерткіштің Дрезден жəне Берлин қолжазбаларын салыстыра келе, олардың сюжеттік жəне тілдік сараптамаларын жасады, сөйтіп, ол поэманың ежелгі түркі əдеби тілі мен поэзиясы тарихындағы мəнін атап көрсетті..М. Хоутсманның мақаласымен бір мезгілде Қазанда «Қисса Жүсіп» поэмасының татар халқының мəдени өмірінде алатын орны жайындағы тарихи еңбек жарық көрді.
Бұл – Шигабуддин Маржаннидің «Қазан мен Бұлғар жайындағы пайдалы мəліметтер» атты кітабы.
Онда ғалым поэманы «Қисса Жүсіп» деген халықтық атаумен енгізген..XX ғасырда. поэмаға деген қызығушылық арта түсті.
Карль Броккельман өзінің неміс тілінде шыққан зерттеуінде терең тілдік анализ жасау арқылы поэманың қай ұлтқа тиесілі екенін анықтауға тырысты.
Оғыз-қыпшақ элементтері көптеп кездесетініне қарамастан, ол келісімді түрде ескерткіштің түркі халықтарына тиесілі екенін айтты.
Оның зерттеулерінің нəтижесіне сүйене отырып, түрік əдебиеттанушысы Мехмед Фуад Кюпрюлюзаде алғаш рет «Қисса Жүсіптің» поэтикалық ерекшеліктеріне назар аударып, оның формасын ежелгі түрік халық поэзиясының дəстүрімен байланыстырады..Кеңес ғалымдарының еңбектерінде де тың ойлар айтылды. Атап айтқанда, акад.
А.Н.
Самойлович шетелдік зерттеушілердің қортындыларын мұқият қарастыра келе, ортағасырлық ескерткіштерді тілдік жəне поэтикалық жақындығына қарай топтастырып, осылайша ежелгі түрік əдебиетінің ірі шығармаларының тілдік жəне поэтикалық тарихи контекстерін анықтауға ұмтылды.
Соның нəтижесінде Əлидің «Қисса Жүсіп», Құтбтың «Хұсрау-Шырын» жəне Хорезмидің «Мұхаббат-наме» поэмаларының өзара тілдік жəне поэтикалық байланыстары анықталды.
Сол сияқты А.К.
Боровков та өз зерттеуінде.«Қисса Жүсіп» поэмасы тілінің ортаазиялық сипатына назар аударды. Ал Е.Э.
Бертельc поэмаға əдеби ескерткіш ретінде қарай отырып оның сюжеттік желісіне баса көңіл бөледі, сөйтіп, ежелгі түркі шығармаларының поэтикалық формасы жайлы құнды тұжырымдар жасайды..Əдебиетшілер О.Г.
Газиз бен Гали Рахим поэманы татар əдебиетінің тарихы контексінде алып қарастырады. Олар ескерткіштің поэтикалық тілінің халықтық сипатына назар аударып, оның көркемдік қалтарыстарына үңілуге тырысты.
Татар əдебиетшілерінің еңбегі белгілі бір деңгейде шетелдік ғалымдардың зерттеу нəтижелерін толықтыра түсті.
Г.
Газиз бен Гали Рахим М.
Хоутсма, К.
Броккельмен жəне М.Ф.
Кюпрюлюзаде еңбектерімен жақсы таныс болған.
Олар ескерткіштің отаны ретінде Орталық Азияны атады жəне алғаш рет поэманың эстетикалық құндылықтары жайлы ой қозғады.
А.Н.
Самойлович жəне одан кейінгі зерттеушілер жоғарыдағы ғалымдардың еңбектеріне сүйенді..Ескерткіштің зерттелуіне айрықша үлес қосқан татар əдебиетшісі Б.А.
Яфаров болды. Ол ақын есімінің XVIII ғ.
татар жазушы Таджитдин Ялчиголұлының бабаларының бірінің есімімен сəйкес келетінін айтып, осының негізінде поэманың бұлғарлық сипатын сөз еткен Ш.
Маржанидің тұжырымын қолдады.
Сондайақ, ол поэманың сюжеттік схемасындағы фольклорлық желіге назар аударып, ондағы халықтық идеяға айрықша көңіл бөлді, поэманың музыкалық орындалуының бұлғар-татар музыкалық мəдениетінің дəстүрлерімен байланысы бар екенін анықтады..Джавад Алмаздың да ескерткішті зерттеудегі рөлі зор. Ол Əли поэмасын арнайы жəне кешенді зерттеуді алғашқы боп қолға алды.
Тілдік фольклорлық жəне тарихи-этнографиялық материялдар негізінде ол поэманың татар халқының көркемдік ойлау жүйесіне жақын екенін анықтады.
«Қисса Жүсіп» поэмасының авторлығы жөніндегі мəселеде ол Б.
Яфаровтың тұжырымына сүйене отырып, көлемді библиография құрастырып шығарды [1,22].
Кейбір шешімдерінің асығыстау жасалғанына қарамастан, оның жұмыстары ескерткішті зерттеудегі маңызды қадам болып табылады.
Шығыстанушылардың XXV конгресіндегі баяндамасынан кейін осы бір ежелгі түркі поэмасына деген қызығушылық арта түсті..Ескерткіштің зерттелуіндегі тағы бір маңызды еңбектердің бірі А.Т.
Тагирджановқа тиесілі [2,8] ол салыстырмалы əдісті қолдана отырып, өнімді нəтижелерге қол жеткізді. Ленинградтық ғалым сюжет желісіндегі детальдардың сəйкестігіне назар аудара отырып, Фирдоусидің "Жүсіп Зылиха" поэмасының Əлидің «Қисса Жүсіп» поэмасына айтарлықтай ықпалын тигізгенін атап өтті.
Сондай-ақ Шайяда Хамзаның.«Жүсіп-Зылиха» поэмасы мен «Қисса Жүсіп» арасындағы байланыс жайлы өз ойын білдірді..Поэма нұсқаларының сюжеттік желісін талдау мен салыстырмалы анализ жасау нəтижесінде Əзірбайжан ғалымы А. Гулиев те өз монографиясында тұжырымды ой айтты.
Осылайша «Қисса Жүсіп» поэмасына деген қызығушылық күшейе түсті. Бір жылдың ішінде поэма туралы екі үлкен мақала жарыққа шықты.
Ол Э.Н.
Нажип пен Ф.С.
Фасеевтің еңбектері.
Нажип замандастарының тəжірибесі мен жеке өзіндік талдауына сүйене отырып, ескерткіштің тілдік құндылықтары жайлы тұжырым жасауға тырысты.
Алайда мақала мəселені біржақты көзқарас тұрғысынан қарастырған. Ол поэманың тілдік ерекшеліктері мəселесін шешуде бірқатар аспектілерге, атап айтқанда, тарихи-этнографиялық, əлеуметтік-саяси, мəдени-экономикалық жəне фольклорлық-əдеби жағына назар аудармайды.
Біздің ойымызша,тек қана лексикалық анализ негізінде бұл мəселені шешу мүмкін емес..Ф.С.
Фасеевтің мақаласында бұл мəселе қарама-қарсы ұстаным тұрғысынан қарастырылады. Ол көпқырлы, жан-жақты зерттелуімен ерекше.
Автор сюжеттік дереккөздерді егжейтегжейлі қарастыра келе, поэманың авторлығы жайлы да өз пікірін білдіреді..«Қисса Жүсіп» поэмасы жекелеген түркі халықтарының əдебиет тарихындағы жаңа еңбектерде де мұқият қарастырылуда. Ескерткіштің сараптамалық талдауы мен қысқартылған мəтіні «Бұрынғы татар əдебиеті» деп аталатын ғылыми-хрестоматиялық еңбекке енгізілді.
Бұрынырақта поэма үзінділері «Татар поэзиясының антропологиясы» деп аталатын татар жəне орыс тілдерінде шыққан кітапта жарық көрді.
Онда поэманың поэтикалық құндылықтарына баға берілді.
Поэма татар мектептерінің 8сыныбының оқу бағдарламасына енгізілді..Түрікмен ғалымдары бұл ескерткішке түрікмен əдебиеті тарихынан ойып орын берген..«Қисса Жүсіп» поэмасының терең зерттелуі мəселесіндегі негізгі жұмыстар тілшілердің мойнына артылмақ. Сондай-ақ, арнайы əдеби зерттеуді де қажет етеді: əсіресе қазіргі таңда оның өзектілігі айрықша сезілуде, өйткені əр ұлттың тарихы жайлы жекелеген көп томдық еңбектер шығып жатыр.
Бұл мəселеде татар əдебиеттанушылары мен фольклортанушыларының айрықша белсенділігін атап өткен жөн..Осы күнге дейін «Қисса Жүсіп» дастанын зерттеуші ғалымдардың басты назары, негізінен, шығарманың қандай мəдени-тілдік аймақтың еншісіне жататынын анықтау мен қай ұлттың əдеби ескерткіші екенін дəлелдеу жағында болды.. Əрине, əдеби талдау жасайтын ғалымға оның мəн-маңызы шамалы.
Ал оны қай ұлттың мəдени мұрасы дегенде, біз, сөз жоқ, Э.Н.
Нажип пен М.З.
Закиев еңбектеріндегі дəлелді тұжырымдарды құптаймыз.
Өйткені аталмыш пікірлер ғылыми негізі бар, тарихи тұрғыдан өте əділ шешімдей көрінеді.
Шындығында ежелгі түркі əдебиетінің дамуына əсер еткен əдеби ескеркішті көне жазба дүниелері бар жекелеген түркі халықтарының мəдени мұрасынан бөлежара қарастыру жасандылық, мұндай көзқарас атақты дастанды көне түркі əдебиетінің даму.бағытынан сырт қалдырып, халықтар əдебиетінің байланыстарын бағамдауға зиянын тигізген болар еді. Бізге мəлімі, Э.
Нажип шығарманы күллі түркі жұртына ортақ əдеби ескерткіш ретінде қарастыруды ұсынады[3,17] Ғылыми еңбектерде түркі мəдени əлеміндегі үш аймақтың ескерткіш отаны болуы мүмкін екені айтылады.
Олар: 1) Кіші Азия, 2) Орта Азия 3) Еділ өзенінің жағалауы..Шығарманың отаны Кіші Азия деп білетін ғалымдардың басты дəлел-дəйегі оның тілінде. Осы көзқарасты қолдайтын неміс ғалымы К.
Броккельман дастан тіліндегі оғыздық элементтердің басымдығына назар аударады.
Бірінші болжамға қарсы пікірдегі ғалымдардың бұл мəселеге қатысты айтары дастан мəтінінде қыпшақ тілі элементтерінің болуы.
Бұл жайт ақынның қыпшақ ортасымен байланысын айғақтай түседі.
Тағы бір салмақты дерек XIII ғасыр басында Кіші Азияда əдебиеттің, негізінен, парсы тілінде жазылғанын мəлімдейді.
Жəне өңірде орын алған мұндай құбылыстың селжүк сұлтандарын əбден қанағаттандырғанын мақұлдайды..
Демек, «Қисса Жүсіп» сияқты маңызды туындының түркі тілінде жазы-луына ықпал еткендей жайлы орта ол тұста болмаған.
Дастанда суфизм белгілерінің көрініс таппауы да оны суфизм үстемдік құрған Кіші Азия əдебиетінен алыстата түседі..Ал енді дастанның шыққан өңірін Орта Азия өлкесі деп білетін зерттеушілердің айтары да шығарманың оғыз-қыпшақ тілінде жарық көруі.. Орта Азиядағы оғыз-қыпшақ тайпаларының тығыз қарым-қатынаста болуы, оғыздық халық əдебиетіне жақын софылық поэзияның өркен жаюы түрік ғалымы Кюпрюлюзаденің осындай тоқтамға келуіне түрткі болады.
Е.Э.
Бертельс пен А.Н.
Самойлович те осы пікірді құптайды..Алайда Н.Ш.
Хисамов ғалымдардың бұл уəжінің қате екенін айта отырып, былай дейді;.«Егер Орта Азия əдебиетінің тарихындағы екі маңызды дерекке ден қойсақ, онда екінші болжамның қайшылықты қырлары айқындала түседі. Біріншіден, Өзбек ақыны Дүрбек (XV ғ.) өзінің «Жүсіп-Зылиха» дастанын түркі тіліндегі алғашқы шығарма деп біледі, екіншіден, Навои өзінің «Маджалис-ан-нафаис» атты трактатында «Қисса-Жүсіп» авторының есімін атамайды» [4,5]..Ал енді үшінші болжамды жақтайтындардың айтар уəжі не екен, соған келейік. Олардың сөзіне құлақ түрсек, дастан Орал өңірі мен Еділ жағалауындағы татарлар арасына кең тараған..Оның барлық қолжазба үлгілерін (жалпы саны жүзге жуық) Қазан татарларынан шыққан көшірушілер хатқа түсірген. Тіпті дастанның ең көне үлгісі саналатын Дрезден нұсқасы да Қазан төңірегінен табылған.
Көне түркі əдебиетінің бірде бір жазба ескерткіші қолжазба үлгілерінің саны жағынан бұл дастанға тең келмейді..Жалпы дастанның шыққан ортасы туралы ілгеріде сөз болған болжамдар əдебиеттану мен тіл білімі саласында күні бүгінге дейін қатар айтылып келеді. Əр тарапқа тартқан ғалымдар бұл мəселеге қатысты əлі бір ортақ тоқтамға келе қойған жоқ..Дастанның көркемдік болмысына баға берген кейбір ғалымдар оның көркемдік құндылықтарына күмəнмен қарайды. Кеңес дəуіріндегі зертеушілерден Түрікмен Ғылым академиясының мүше-корреспонденті З.Б.Мухамедова дастанның көркемдігін «қарапайым» деп есептейді.
Өзбек ғалымы Ф..Сүлайманова бар болғаны «діни шығарма» деп біледі.
Туындыны əдеби ескерткіш ретінде жоғары бағалаған М.
Хаутсма оның «көпсөзділігі мен сылбыр» жазылған дүние екенін көрсетеді..Дастанның көркемдік сипатына қатысты айтылған ғалымдардың теріс пікірлері «Түрік энциклопедиясындағы» тұжырымдармен үндеседі. Онда былай жазылған; «Бұл əңгіме көркемдік құндылығы жағынан емес, тілдік ерекшелігі тұрғысынан бағалы».
Басқа зерттеушілер дастанға жоғары баға береді.
М.Ф.
Кюпрюлюзаде шығарманың пішініндегі «туындыларын үстем тап өкілдеріне бағыштаған ақындар тұтынбаған» өте сирек кездесетін ұлттық бояуы үшін қадірлейді.
Түрік ғалымы В.М.
Қожатурк дастанның халықтық стилі мен қарапайымдылығына бас иеді..Дастанның көркемдігіне қатысты осындай қайшылықты пікірлердің қалыптасуына осы уақытқа дейін шығарманың түркі əдебиетіндегі орны туралы ортақ пікірдің болмауы себеп. Қиссаның идеялық мазмұнына дендеп барлау жасамайынша, оның даралық сипатына көз жеткізбейінше, тұтас объективті баға беру мүмкін емес..Арнайы жазылған ғылыми еңбектерде шығарманың көркемдік қасиеті бұрмаланды, өз деңгейінде бағаланбады. Аруза жүйесіне негізделген шығыстың классикалық поэзиясынан нəр алған оқырманға Құл Əлидің дастаны расында да «жұтаң», «қарапайым» көрінуі мүмкін.
Əсіресе, ұлы Жəмидің жаңашыл жыр моншақтарынан бастары айналған шығыс поэзиясының батыстық табынушылары «Қисса Жүсіпті» атақты версияға теңгермесі анық. Біз де дəп осындай өлшемге бой алдырсақ, онда көп ұзамай субъектевизмге ұрынарымыз хақ.
Əрине, Жəми Жүсіп туралы сюжеттен тек қана махаббат тақырыбын бөліп алып, батыл қадам жасады.
Қасиетті кітаптан енген эпизодтар мен кейіпкерлер əрекеті оның поэмасынан тыс қалды.
Алайда ондағы мөлдір махаббаттың жарқын суреттері мен сұлу кейіпкерлер кескіндемесі софылық идеяны жеткізу үшін қажетті көркемдік амалдар ғана..Біздің міндетіміз бір нұсқаны мінеп, екінші нұсқаны жеріне жеткізе асқақтату емес, əрбір нұсқаның жетістігін анықтау. Ал Əли нұсқасының артықшылығы дəп осы қарапайымдылығында.
Қиссадағы қарапайымдылықтың негізінде түркі фольклорынан алынған маңызды идеялар мен пішіндердің халықтығы жатыр.
Дастанның осындай ерекшелігін атап өткен Е.Э.
Бертельс былай деп жазады; « Алайда Құл Əли парсылық автарлардың жетегінде кеткен жоқ.
Өзі ұнатқан халықтық формаға адалдығын танытып, əйгілі туындысын төрттаған (қара өлең ұйқасы) үлгісінде (ааба) жазды.
Бұл форма көптеген түркі тайпаларының фольклорында көрініс тапты» [5,7]..Ғалым осы еңбегінде өзінің дастан туралы ой-тұжырымдарын нақтылай түседі. Ғалымның ескертпелерінің ауқымдылығына қарамастан ақынның дастанды жазу барысындағы көздеген мақсатын анықтау жағы кемшін түсіп жатыр.
Бертельс «автордың негізгі мақсаты Құран аңызының түркі тайпаларына беймəлім араб тіліндегі түпнұсқасын көпшілікке түсінікті формада жеткізу болды», деп жазады.[5,7] Рас, ол шығарма формасының халықтығын бұл жерде де атап өтеді..Шамасы, кейінгі авторлар дастанның «дінге қатыстылығы» туралы тұжырымдарын Бертельске сүйеніп айтқан болуы керек. Ғалымдардың бұл пікірлері көңілге қона бермейді.
Өйткені олардың еңбектерінде жоғары бағаланған Жүсіп жайындағы сюжеттің түркі-парсылық версиялары «дінилігі» жағынан Əли версиясынан кем түпейді.
Оның үстіне Бертельс Дүрбектің «Жүсіп-Зылиха» дастаны туралы мақаласында арнайы осы мəселеге тоқталып;.«Мұндағы (Дүрбек шығармасы) діни мотивтердің алатын орны өзге дастандағылардан артық емес», деп жазады [5,8]..