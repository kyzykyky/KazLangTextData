Дүниеге шыр етіп келіп жатқан сəбидің бəрі бақыт.
Ата-ана, ел мен жер, бұқара халықтың тілегі мен тірегі сол.
Қуаныштары қойнына симай, кең даланың керім де, саумал саф ауасын сіміре жұтып, ұлан-асыр толайым тойдың басталып кететіні де осы сəт.
Дəл осыдан тоқсан екі жыл бұрын Арқаның кербез сұлу Көкшетауының бəденді Зерендісіндегі Қойсалғанда «Сүйінші!», «Сүйінші!» деген қуанышты хабар қарашаның жаңбырыдай селдеген, сексен көлдің толқынындай тербелген.
Суырып салма өлеңнің сұрапылы И.Байзақов айтқандай: «Ер туып, жоқ елді бар қыла алмайды, Ел болмаса, ер туғызбай тұра алмайды» [1] дегендей, дүниеге Мəлік атты «ат ұстар» ұлан келген.
Дүйім елге бақ болып келген баланың балалық базары, тарқамайтын думанды күндері бізге беймəлім..Бір анығы тарих толқыны Ұлы төңкерістерін жағаға дамылсыз ұрып, ысқырса — кемеге кедейді жинап, пысқырса — бай-манапты иірімге тұншықтыра қинап жатканы ғана болатын.
Əйгілі философ Платон: «Уақыт бəрін алып кетеді; жылдар тізбегі адамның есімін де, сыртқы пішінін де, мінез-құлқы мен тағдырын да өзгертеді» деген екен.
XXI ғасырдың ұл-қызына ежелгі тарихтың бір үзігіндей болып қалған большевик, ақ пен қызыл арпалысы, Қазаң төңкерісі, 1937 жыл ойраны, Сталиннің сұрапыл сойқаны, Хрущевтің тыңы, колхоз, совхоз құрылымдары сол дəуірдің ұрпақтарының санасына салмақ түсірген..Идеологияның пəрмені мектептен-ақ, октябрят, пионер, комсомол ретінде коммунистік партияның ізбасары қылып пісірген.
Балалық қиялдың еркіндегі баланың бақ талайы өлең болып өрілсе, жыр болып төгілсе, пионер, комсомол ақыны болып шыға келген.
Бұндай атақ Мəліктіде қуалап, алғашқы өлеңдеріне «пионер ақыны» дегенді жаматқан.
Айналасына ақын болып танылған Мəлік Ғабдуллин студент атанып, оқу бітіріп, республикалық баспасөзде еңбек етіп, Отан алдындағы борышында атқарып қайтқан..«Ақылды жетілдіру үшін жаттай бергеннен гөрі көп ойлану қажет» [1] дейтін Р.Декарттың парасат-пайымы бар.
Ер жетіп, ат жалын тартып мініп, айналасына қараған Мəліктің алдында тарау- тарау жолдар жатқан.
Ақын болып танылғанмен, елім деген ердің елінің ертеңі алаңдатқаны ақиқат еді.
Алдымен əдеп-ғұрып, салт-сананың өзгеріп, ұлттың айғағы мен айбары болған ділі мен тілінің тығырықка тіріле бастағанын аңғарғандардың қатарын да М.Ғабдуллинде жүрді.
Алдындағы абақтыға айдалып, жазықсыз жапа шеккен айтулы ағаларының арманы мен мұңын жүрек əмірімен түйсініп, күлбілтесіз көңілмен сезінді.
Арыстар аманатын арқалауға бел буған М.Ғабдуллиннің сол бағыттағы тапқаны да, таңдағаны да халықтың рухани қазынасын зерттеп зерделеу болғантын.
Бүгін де оның фольклордағы алғашқы қарым-қадамына жетекшілік жасаған заңғар жазушы, ғибратты ғалым М.О.Əуезов пен рухани құндылықтардың жоқтаушысы, фольклортану ғылымының жолбасшысы академик Ю.М.Соколовтың кеңесші болғандығын біреу білсе, енді біреулердің білмейтіні рас..Халқымыздың ұшан теңіз байлығына қызыға кірісіп, құныға тексеру ісімен айналысқанда сұрапыл соғыс басталды да кетті.
Мəлікте майданға аттанды.
Соғыс — өлім мен өмір сынағы..Қатерлі жылдарды Мəлік Ғабдуллин И.В.Панфилов бастаған даңқты 8-гвардия дивизиясы құрамында Ұлы Отан соғысының басынан-аяғына дейін шайқасуына тура келді.
Майдан даласында өзі оқып, көңілге тоқыған Алпамыс, Қобыланды, Ер Тарғын, Қамбарлардың қаһармандығын əр кез, əр шақта қайталауға болатындығын дəлелдеді..Жалғанды жалпағынан басып, алысқанды айдаһарша арбап жұтпақ болған жаумен арыстанша арпалысты.
Қанды шайқастың тарихындағы Мəскеу іргесіндегі болған оқиғаның алатын орыны айрықша.
Қаһармандықтың асқан үлгісіне айналған осы шайқастың қақ ортасында жауға жолбарысша атылып, Қобыланша қасарысқан қаһармандар қатарында Мəлік те тұрды.
Өзі пір тұтқан аңыз, миф, əпсана, хикаяттарға енді өзіде айналып бара жатқандығы батыр сол сəтте білген де жоқ..Елі бардың ері атаусыз қалған ба?! Ерлігін естіген, көзімен көрген қазақтың «от ауыз, орақ тілді» шешендері Мəлікке қатысты өлең, жыр, аңыз-əңгімелер тудырған.
Дер кезінде жинақталмай, хатқа түспегендіктен, бізге тек.Қасарысқан фашисті, .Мəлік батыр қоймаған.
.Гранатын сайлаған,.Көзі оттай жайнаған .Дəлдеп ұрған соққыдан,.Талқаны шығып талайдың..Құтырған қанға тоймаған, —.немесе.Ашуы қатты ерімнің, .Жаудың алды дегбірін.
.Атқан оғы мүлт кетпей,.«Мəліктейін батырым, Мақтаны болды елімінің»,.—деген үзінділері ғана жетті.
Майдан даласында Мəліктің жүрген шиыр-шиыр іздері мен есінде сын сағаттағы сұрапыл жылдардың елесі қалып қойды.
Бір басына жететін атақ пен абырой соғыс кезіндегі жанталаста жинақталса да, Кеңес Одағының батыры, КСРО Қорғаныс министрлігі Жоғарғы саяси басқармасының үгіт-насихат бөлімінің бастығы Мəлік Ғабдуллин жоғарғы шенді шинелді өз ұлтының оқасыз, тым қарапайым көрінетін шекпеніне қиналмай айырбастады.
Қарудың орынына қалам алып, өзінің сүйікті ісіне араласты..Қаһарлы күндері қолдаушысы мен қорғаушысындай болған «Қара қыпшақ Қобыланды батыр» жырының сандаған нұсқасын қайта қарап, жырдың тарихи негіздеріне қатысты құнды пікірлер айтты.
Батырдың ізденісіне атағы Алматыдан асқан, айтулы абызға айналған Мұхтар Омарханұлы Əуезовтың өзі ақ батасын берген.
Жырдағы қызылбастар жөніндегі пікірлердің қисынсыз еместігін айтып, кезіндегі бұл мəселедегі кейбір кеткен кем-кетіктерді ағынан жарыла ақтарып, жаңаша ізденіспен жазылған М.Ғабдуллиннің терең тексерулерін қуаттаған..Фольклордағы көлемді, көркем жанрлардың бірі — эпостық жырлар.
Эпос фольклордың барлық жанрларын табиғатына жатсынбай қабылдап, ұлттың салт-дəстүрлерін айғақтап, сан-салалы оқиғаларға құрылатын жəне қаһарманның өмірге келгенінен бастап тағдырының соңына дейін суреттейтін халық мұрасы екендігі аян.
Ондағы өзгерістер халықтың арман-тілегіне қарай бұрмаланып, айтушыларға қатысты берідегі белгілі тарихтармен алмастырыла дамытылады.
Сондықтан эпос сюжетінің тарихи негіздерін білу бүкіл варианттарын, версияларын салыстыру, құрылымдық жүйесін нақтылаумен ерекшеленеді.
Айтуға оңай болса да қыруар тынымсыз ізденісті талап ететін эпостанудың басындағылардың бірі болған М.Ғабдуллин екендігі бүгінде орынды бағаланады.
Қазақ халқының рухани мұрасының ішінде эпикалық мұраларымыздың алатын орыны, ұлттық патриотизмді қалыптастырудағы рөлі мен тарихи танымдық күш-қуаты жөнінде эпостанушы- ғалымдар тарапынан əр кез, əр шақта құнды пікірлер айтылып келеді.
Бұл мəселеге айырықша үн қосып, көл-көсір байлығымызды байыпты бағалаған ғалымдардың бірі академик М.Ғабдуллин болатын.
Айтулы тұлға сұрапыл соғысты көзімен көріп, сын сағатта ерліктің қалай болатынын өз ісімен сан мəрте дəлелдеген.
Содан да болар ұлтымыздың батырлық жырларына деген оның көзқарасы ерекше болғандығын аңғарамыз..Шындығында қазақ эпосының ішіндегі батырлық жырларға қатысты ғалымның көп ізденіп, тереңдей тексерулер жасағандығын «Қобыланды батыр» жырын зерттеуімен «Қазақ халық ауыз əдебиеті» атты (1958, 1964, 1974) [2] жоғары оқу орындарының студенттеріне арналған оқу құралындағы батырлық жырларға байланысты бөлімдері мен басқа да эпостарға қатысты пікірлерінен жəне Т.Сыдықовпен бірігіп жазған «Қазақ халқының батырлық жыры» [3] атты еңбектерінен танимыз.
Бұларда М.Ғабдуллин батырлық жырлардан сандаған варианттарын тауып, версияларын анықтап, жырдағы қаһармандар бейнелерінің жасалу ерекшеліктеріне назар аударады.
Бұл жырдың М.Ғабдуллин талдауына 12 нұсқасы іліккен.
Олардың айтушылары Марабай Құлбайұлы, Мергенбай жырау, Шапай Қалмағамбетов, Мұрын Сеңгірбайұлы, Біржан Толымбайұлы, Айса Байтабынов, Нүрпейіс Байғанин, тағы басқалар екендігін атайды.
Бүгінгі зерттеушілер «Қобыланды батыр» жырының 29 нұсқасы бар десе, соның алғаш ең басты варианттарын анықтап, жырға тарихи тұрғыдан көлемді зерттеу жүргізген М.Ғабдуллин екендігін ерекшелеу қиын емес.
Бұған басты дəлел ретінде негізгі қызылбастарға қатысты екендігін айтып, ондағы Қазан есіміне байланысты тарихи мағлұматтар беруінен тануға əбден болады.
Ең бастысы жыр мəтінінде болып отыр.
Жырдың қай нұсқасын алып қарасақта, онда төмендегідей шумақтар ұшырасып отырады:.Қызылбасты елінен, .Қазан деген ер шықты,.Жөн білмеген шер шықты, .Ноғайлының көп елін.Олжалап шауып жаншыпты», —.деп жырланады [4].
«Қобыланды жырының» кей нұсқасында басқыншы жау «қалмақ» делінсе де, негізгі күш көрсетуші Қазан болып отыратындығын аңғарамыз.
Эпостанушы М.Ғабдуллин бұл жырда бірнеше дəуір мен оқиғалар елесі бар деуінің себебі де қисынды айтылғаны анық..Эпикалық көлемді жырларға қатысты М.Ғабдуллин «Алпамыс батыр», «Ер Тарғын», «Қамбар батыр» жырлары мен лиро-эпос жырларынан «Қозы Көрпеш — Баян сұлу», «Қыз Жібек», «Айман — Шолпан» жырларына қатысты өзінің оқулығында талдаулар жасаған.
Эпостық жырлардың айтушылары ел арасынан жинақталуы, жариялануы жəне зерттелулеріне байланысты кеңінен тоқталып, толық мəліметтер бергендігін көруге болады.
Сірə, кітаптың күні бүгінге дейін қолданылып, негізгі оқулық ретінде ұсынылуында осындай құндылықтарына байланысты болса керек..Батырлық жырларға байланысты зерттеулеріндегі ғалымның ұстанған бағыт-бағдары лиро-эпос жырларын тексерулерде көзге бірден түседі.
Көбінесе М.Ғабдуллин эпостық жырлардың қазақ халқы арасындағы жырланып келе жатқан нұсқаларын салыстырып, эпикалық шығармадағы тарихи мəселелерге мəн беріп, оның тарихқа қарым-қатынасын ашуға талпынады.
Мəселен, ғалым əйгілі «Қозы Көрпеш — Баян сұлу» жыры туралы былай дейді: «Қозы Көрпеш — Баян сұлу» жырының он алты варианты бар дедік.
Оларды зерттеген ғалымдардың мəліметтеріне қарағанда [3; 511], бұл жыр ел арасынан өткен ғасырдың бас кезінде-ақ жинала бастаған.
Бұл ретте игілікті жұмыстар жүргізген орыс ғалымдары болған» [3; 252] деп, одан əрі жырдың қазақ ортасындағы варианттарын бір-бірімен салыстыра талдаулар жүргізеді.
Өзінің мұндай ұстанымын М.Ғабдуллин «Қыз Жібек» жырын зерттеуге қатысты қолданған.
Жырды зерттеушілердің бағалауларына үңіле отырып, төмендегідей қорытындыға келеді: «Жырдың шығуы, ондағы суреттелетін оқиғалардың болған кезі жайында Сəкен, Мұхтар, Сəбит пікірлері бір-бірінен алшақ кетпейді жəне дұрысқа үйлесетін секілді.
Өйткені, тарихтың айтуынша, ХVІ ғасырдың орта кезінде ноғайлы ыдырайды.
Сол кезде қазіргі Қазақстан жерінде құрылған үш жүздің бірі Кіші жүз болады.
Кіші жүздің қарамағына жеті ру (Табын, Тоза, Жағалбайлы, Кердері т.б), Əлімұлы (Шөмекей, Кете, Төрт қора, Қарасақал т.б), Байұлы (Адай, Тана, Шекті, Алшын, Шеркеш т.б) енеді жəне олар Жайық, Орал бойларын мекендеп, сол маңдарда көшіп- қонып жүреді.
XVI ғасырдың аяғынан бері қарай Кіші жүз нығая бастайды» [3; 150], — дей отырып, өзінің қорытынды пікірін ұсынады.
«Бұл тарихи деректерге сүйенсек, «Қыз Жібек» жырының əңгімесі ХVІІ ғасырда туған секілді деген пікірді қостауға болады.
Мұның үстіне жырда қалмақтардың қазақ еліне шабуыл жасауының көрсетуі де кездейсоқ нəрсе емес.
Тарихтың айтуынша, қалмақ басқыншылары сол ХVІІ ғасырда қазақ елдеріне көбірек шабуыл жасаған» [5], — дегенді айтып, жырдағы кісі есімдеріне қатысты теріс пайымдаулар жасаған тарихшы М.Ақынжановты сынға алады [6]..«Қыз Жібек» жырындағы салт-дəстүр көріністерін ұрпақ қажетіне қарай талдап, халықтың педагогиканың қайнар көзі эпостық жырларда екендігін ерекшелей түседі.
Əсіресе жырдағы көшпелі халық өмірі, сəн-салтанаты жарасқан көш суреті, көш алдындағы асқан сұлу арулар бейнесін сипаттап, ақырында басты кейіпкер Жібектің бейнесіне тоқталады.
Ғалым оны былайша берген: «Қыз Жібекке тез жетіп көрісуді, ұғысып білісуді асыға аңсаған Төлеген:.Атына қамшы басады,.Тұлпардан туған Көкжорға ат, .Аузынан көбік шашады..Жер тарпынып жануар, .Ауыздықты басады,.Алдындағы белестен.Орғытып келіп асады» [3; 270], —жырланып, ақырында аңсаған Қыз Жібектің сипатына жыр мəтінімен төмендегі шумақтарды үзінді ретінде келтіреді:.Қыз Жібектің ақтығы .Наурыздың ақша қарындай,.Ақ бетінің қызылы.Ақ тауықтың қанындай, .Екі беттің ажары .Жазғы түскен сағымдай, .Білегенің мүсіні.Айбалтаның сабындай...
[3; 4; 272]..Жыр турасындағы бұндай талдаулардан кейін, студент жастар еріксіз жырды оқуға ұмтылады, жыр оқиғасының қызықты екендігіне құмартады.
Осы оқулықта «Айман — Шолпан» жырына байланысты талдауларында да М.Ғабдуллин өзінің ұстанған бағыты тарихилық бағытты ұстап, жыр оқиғасына байланысты дəлел мен деректерді молынан пайдаланғандығының куəсі боламыз..Халқымыздың салт-дəстүрін, бабалар аманаты мен өткен тарихын көл-көсір эпостық мұраларымыздан іздеп, оның қадау-қадау тұстарын түсіндірудегі Мəлік Ғабдуллин өнегесі бүгінде рухымызды асқақтатып, жас ұрпаққа «тарихыңды танып ал» деп тұрғандай болады..Иə, оның өшпес өнегесінің өміршеңдігі осында екендігі даусыз ақиқат..Эпостану алдымен теориялық дайындықты, көлемді эпикаға дейінгі жанрлардың бүге-шігесіне дейін білуді қажет етеді.
Керек болса, ұлттық этностың қалыптасуы мен даму заңдылықтарына жүгінеді.
Бұл тұрғыдан алғанда М.Ғабдуллиннің қабілет-қарымы ісінен танылған.
Рухани құндылықтарды саралай жүріп, практикалық жағынан Ұлы Отан соғысының қаһармандары И.В.Панфилов, В.Клочков, Б.Момышұлы, Т.Тоқтаров, Р.Елебаев тағы басқалардың тұлғасын ауыз əдебиетінен алған əсермен қарасөз арқылы сомдай білді.
«Сұрапыл жылдар», «Менің майдандас достарым» солай туды.
Ұлттың рухани байлығы мен арлылығын айқара ашып беру қашан да фольклортанушы, этнограф, тарихшы, əдебиет пен тіл, өнертанушы мамандар арқалаған жүк.
Елдің алғысын алса да, отарлаушы немесе бодандаушылардың алдымен қамыт кигізіп, қарғы бау тағатыны солар екендігін тарих сабағы талай рет дəлелдеген..Мəлікке қан майдандағы ерліктен гөрі, ғылымдағы ерлік қымбат болғандығы анық.
Өйткені О.Бальзак айтқандай: «Азаматтық ерлік пен жауынгерлік ерлік бір негізден тарайтындығын» Мəкең мəңгілік қағида тұтқан.
Оның сандаған ғалымдар атсалысып, бірлесе бітіретін «Қазақ халқының ауыз əдебиетіне» арналған еңбекті бір өзі жазып, күні бүгінге дейін жоо-ға арналған оқу құралын қалдыруының өзі ерлік пен елдіктің ерен ескерткішіндей көрінеді..«Атақ адамды өзі іздеп жүреді» дейтін қарапайым қағида бар.
Ол үшін адамдық пен пендешіліктің арасын айыра білсе, ақиқаттың ауылы алыстамайды.
Майдангер Мəліктің омырауы ордендер мен медальдарға толса, оның бəрі ерен ерліктің үлгісі екендігі даусыз.
Себебі соғыста Отанын сатқан опасыздар ғана саудаланады, батырлықтың белгісі орден, медальдар тайталасқан тарланбоздың омырауына ғана тағылады..Бейбіт күнде Мəлік Ғабдуллин жазушы, фольклортанушы, əдебиет зерттеушісі, қоғам қайрат- кері, филология ғылымдарының докторы, профессор, КСРО Педагогика ғылымдар академиясының академигі, Қазақстанға еңбек сіңірген ғылым қайраткері, Қазақстан ғылым академиясының Шоқан Уəлиханов атындағы сыйлығының лауреаты атты атақ пен дəрежелерді иемденді.
Заманында институттың директоры, жоғары оқу орнының ректоры болды.
Уақыттың дегеніне бағынса да, абырой-атағы мен қызметін мансабына айналдырмаған Көкшенің көк бөрісі, лауазымдық ірі қызметін ізбасарларына қалдырып, өмірінің соңына дейін қайтадан қазіргі М.О.Əуезов атындағы Əдебиет жəне өнер институтының фольклор бөлімінің меңгерушілігіне қайта оралды.
Он жыл бойы фольклордың бөлімін басқарғанда «мен ірі едім деп емес», «бұл менің міндетім» дегенді ғана місе тұтты.
Ізгілік іздерін содан тапты.
«Өтіріктің балын жалап, тірі жүргенше, шындықтың уын ішіп, өлген артық» деген майдандас ағасы Бауыржан Момышұлының аталы сөзіне мүлтіксіз жауап берген жауынгердей өмірден өтті.
Күндей күліп, айдай сəуле шашып, жұлдыздай жарқырап барып, ағып кетті..Өмір атты мұхиттан өткен Көкшенің көк бөрісі, мəңгілікке Мəлік Ғабдуллин тұғыры биік тұлға екендігін дəлелдеп кетті....Əдебиеттер тізімі..Адамзат баласының тарихи жолына зер салсақ, əлемдегі бірде-бір ел басқамен экономикалық, интеграциялық байланысқа түспей тұра алмайтынын көреміз.
Экономиканың тиімді салаларын айрықша дамыту үшін озық технологияға негізделетін түрлі аппарат, жабдық т.б.
өзгеден сатып алуға болады, ал, өз еліңде игеріліп, əбден сенімге енген өнімді немесе технологиялық тұрғыдан жетілген жабдықтарды өзге елге сатуға болады.
Бұрын да солай болған, ал, қазіргі нарық заманында тіпті дамуда, болашақта да солай болатыны анық.
Демек, олқы тұсыңды толықтыру үшін қаржы керек, ол болса, бəрін де сатып алуға болады..Сонымен қатар тағы бір шындықтың бетін аша кетейік, ол — адам болмысы үшін қажетті ұлттық рухты ешқандай ақшаға сатып ала алмайтындығың.
Сірə, бұл жайт адам-пенденің сəби кезіңде анасының ақ сүтімен, қоршаған ортасының тəлім-тағылымымен, жан дүниесіне сіңген табиғи ұлтшылдығымен түсіндірілсе керек.
Ал, шыр етіп дүниеге келгеннен бастап ат жалын тартып мінгенге дейінгі аралықта болмысына берік ұя салған əлгі қасиет, сипат сол азаматтың өмір бойы адастырмас Құбыланама-Темірқазығы болары айдан анық..Бұл жерде экономист-ғалымның дəл осы ғылым саласына сіңірген ұланғайыр еңбегін, соған орай қол жеткізген қыруар марапаттарын айтудың қажеті болмас, себебі экономика саласы даңғайыр ғалымының сол тараптағы өлшеусіз үлесін жіктеп, талдауға өреміз жете қоймас.Біздің айтпағымыз, осынау тұғыры биік азаматтың ұлттық руханият саласына сіңірген еңбегіне байланысты..Бірден басын ашып айтайық, Рəшит Саттарұлы өз мамандығына орай, экономика саласының ірі ғалымы ретінде өзін өзгеге таныта алды, ал, сол сала бойынша ірі компания, фирма т.б.
алпауыт қызметтердің басшысы деген лауазымды қызметте болса да, ел аузына ілігер жақсы жағынан көрінер еді, алайда ол дəріс оқитын ұстаздық қызметті таңдады, Ұлы Мəртебелі Студентке қызмет етуді, ел болашағының ертеңгі уақыттағы үкілі үміттеріне ғалым ретінде, азамат ретінде, ұлт руханиятына ерекше ден қойған тұлға ретінде тəлім-тəрбие беретін экономист-ғалым өз саласына қатысты іргелі еңбектерін жарияламай-ақ, ұлт руханиятының жоқшысы ретіндегі жазған еңбектерімен де ел жадынан берік орын алуға тиісті-тін.
Алайда осынау тұлғалы азаматтың мақтау, марапат үшін еңбектенбегеніне бəс тіге аламыз..Рəшит Саттарұлының пешенесіне Тəңірі экономист-ғалымдықпен қатар, Ұлт руханиятындағы кемшін тұстарды толықтыруды жазған-ау деп ойлаймыз.
Ұлттық құндылықтардың шын мəніндегі Жоқшысына айналған осынау тұғыры биік тұлғаның еңбектеріне арқау болғандарға тоқталайық.
Абай, Кенесары, Əлихан, Абылай, Шерубай, Мəнжі, Таймас, Таңшолақ, Игілік, Байдалы, Наурызбай, Нұрбай, Мағжан, Махамбет, Бекайдар, Қамен, Құлтума, Нұрлан, Тəти, Ахметбек, Шөже, Тауасар, Мінеж Жармұхамедов, Мақсұт Байсейітов, Кəрім Мыңбаев, Мойын баба, Мəшһүр Жүсіп, Қареке баба, Шəкəрім, Сұлтанмахмұт, Бұқар жырау, Орынбай, Міржақып, Мұқағали, Нарманбет, Дулат, Сүйінбай, Шортанбай жырау, Мұстафа Шоқай, Д.
Шаймұқанов, Біржан сал, Үкілі Ыбырай, Телжан Шонанұлы, А.
Байтұрсынов, Х.
Болғанбаев, Х.
Досмұхамедұлы, Ж.
Досмұхамедұлы, Қ.
Кемеңгерұлы, О.
Əлжанов, У.
Танашев, Ақан сері, С.
Мұстафин, С.
Асфендияров, Қ.
Аманжолов, Ə.
Марғұлан, Махмұд Қашқари т.б.
оның мерзімді республикалық, облыстық бұқаралық ақпарат құралдарында жеке мақала, ой-толғам ретінде жарық көрсе, қазақтың шежіресі т.б.
газет-журналдарда ғана емес «Қаракелер (Шежіре)», «Мəңгілік құндылықтар саңлақтары — Творцы немеркнущих ценностей» «Əрі көсем, əрі шешен Байдалы би», «Қазақтың үш ұлы көсемі», «Тұғыры биік тұлғалар», «Азаттық батыры Мəнжі батыр», «Жеті атасын білген ер...
(Арғыннан шыққан Мойын баба ұрпақтарының шежіресі)», «Көмейінен жыр төгілген Ахметбек ақын», «Алаш азаттығының ақиығы Имам Əлімбеков», «Ойы ұшқыр, өлеңі сұлу Құлтума ақын», «Аралбай руының шежіресі (Аралбай батыр: Шежіре)», «Ақын-ақ еді (Мақсұт Байсейітовтың поэзиясы хақында)», «Алаштың жыр алыптары.
2 томдық», «Алдаспаны Алаштың ақын Мағжан», «Жұмабек Тəшенов — Алаштың жүз жылда біртуар алып тұлғасы», «Алаш қозғалысы мен Алашорда үкіметінің жиырма көшбасшылары», «Үш жүздің шежіресі жəне Арғын-Алтай тайпасының Қареке-Мұрат рулары: Энциклопедиялық анықтамалық (2 томдық)» сияқты кітаптары арқылы өрісін тауып, кең түрде насихатталды.
Ірілі- ұсақты ғылыми-публицистикалық əрі тарихи сипаты басым мақала, еңбектерін айтпағанның өзінде, 2000–2014 жылдар, яғни он төрт жыл ішінде, Р.
Кареновтың қаламынан өмірдің өзі алға тартып отырған өзекті мəселелерді арқау еткен он тоғыз көлемді кітабы жарық көрген екен, ал, дəл осы жайттың өзі-ақ көп нəрсені аңғартса керек.
Ақиқатын айтсақ, публицистикалық, ғылыми сипатты ықшам еңбек те, арнайы зерттеуді мақсат тұтқан кітап та тарихи-əлеуметтік, қоғамдық-саяси ақиқаттан ауытқымауы қажет.
Ғасырлар қойнауындағы шындықтан сыр тартқанда, бүгінгі уақыт биігінен үңілу бар да, сол тұстағы нақты хал-ахуалды бағамдау бар.
Міне, мəселеге осы тұрғыдан үңілсек, Рəшит Саттарұлының еңбектерінде де бір тарихи тұлғаның шығармасы екінші бір танымал жанның шығармалары ішіне еніп кетуі т.б.
жайттар кездесіп қалатыны жасырын емес.
Алайда газет- журнал беттеріндегі сол еңбектерінің азды-көпті кемістіктерін автордың көлемді кітаптарында түзеп, екшеп, толықтырғаны, жекелеген тұстарына нақтылық сипат енгізіп, өзгерткені бірден байқалады.
Автордың осынау он тоғыз кітабына ғылыми, монографиялық еңбек деп атау бере бермегені де құптарлық.
Оның əрбір мақала, еңбегі, кітаптары түгелдей дерлік танымдық сипатқа ие дер едік.
Таным — күрделі ұғым.
Ол автордың өз «Мені» арқылы көрініс беріп, уақыт өте келе, көпшіліктің.«Біз» ұғымына айналса ғана, өміршеңдік сипатқа ие болмақ.
Автор бұрын ешкім айтпаған, жазбаған проблеманы алғаш көтеріп отыр дегенді де айтқалы отырған жоқпыз.
Қазақ руханиятына өлшеусіз үлес қосқан тұлғалар, Ұлы Даланың мəдениеті мен өркениетінің ешкімге ұқсамас даралығын айғақтаған дарабоздар, күні кешегі алаш қайраткерлері, олардың жанкешті еңбегі, биік зияткерлігі т.б.
кешегі уақыт аясында да, бүгінгі уақыт аясында да зерттеліп, зерделену үстінде.
Алайда қазақ мəдениеті мен жалпы адамзаттық құндылықтар қатарынан ойып тұрып орын алатын руханиятты кешегі тоталитарлық заманда қалайша зымиян саясат тұншықтыруға тырысты.
Абай да, асыл текті  Кенесары да, Əлихан мен Əлімхан да — бəрі де патшалық кезеңнің, сол жүйенің кейінгі уақыттағы бірден-бір заңды мұрагері болған кеңестік дəуірдің құрбандығына айналды.
XIX ғасырдағы Кавказдың кішкентай ғана елінен шыққан Шəміл мен қазақ ханы Кенесарының тағдырын салыстырсақ та, империяның қазақққа деген шынайы пиғылын жазбай танисыз..Міне, осыларды зерделей келе, шынайы тарихи тұлғалар мен олар ғұмыр кешкен уақыттың қоғамдық-əлеуметтік, тарихи, саяси жағдаяттарын кешенді түрде ғылыми, танымдық еңбектер арқауына айналдырудың қаншалықты маңызды екенін аңғарасың.
Мұхиттай терең тарихы бар ұлтымыздың шынайы тарихнамасын тəуелсіздік кезеңінің биігінен қайта таразылау қазақтың ұлттық рухын асқақтатады дер едік.
Ал, ұлттық рух елжандылыққа бастайды.
Білімі де, байлығы да бір басына жетерлік Алаш арыстары сол ұлттық рух үшін күрескенін жадымызда ұстаған абзал.
Ендеше, Рəшит Каренов еңбектеріне баға бергенде, мəселеге осы тұрғыдан келгеніміз абзал.
Авторды шынайы еңбекқор, ізденгіш, əр тарихи тұлға мен құбылысқа өзіндік көзқарасы бар деп бағаласақ, ірі еңбегі қазақтың сол Ұлттық рухын биіктететін, жігерін жаныған ғалым деп түйіндегеніміз орынды..Əрине, мақала көлемі кеңінен көсілуімізге мүмкіндік бере бермейді.
Алайда Рəшит аға Кареновтің он тоғыз кітабындағы негізгі өзекті мəселелерге аз да болса, тоқталсақ, көп нəрсеге көзіміз жетеді.
Ол, бəрінен бұрын, қазақ шежіресінің түзілуіне ерекше еңбек сіңірген автор.
Ол кешегі патшаның отаршылдық саясаты нəтижесінде тəуелсіздік идеясын жасқанбай көтеріп, қарағайдың қарсы біткен бұтағындай қайсарлық көрсеткен танымал тұлғаларды өз көзқарасы тұрғысынан зерттеп, зерделеп əрі насихаттап жүрген тұғыры биік азамат..Ол — кешегі дəуірде өте сирек кездесетін құбылыс — ел тəуелсіздігі үшін жанын қиған аса биік зияткерліктің, асқақ мəдениеттің иелері, бір басына саясаткер, қайраткер ұғымдарымен қатар, тарихшы, журналист, философ, педагог, лингвист, əдебиеттанушы ұғымдарын сіңірген, сөйтіп, ұлт мақтанышына айналған Ə.
Бөкейханов бастаған Алаш арыстарын зерттеген ғалым..Ол — бүгінгі тəуелсіздігіміздің іргетасын қалаған, тағдырлары трагедияға толы Ə.
Бөкейханов, А.
Байтұрсынов, М.
Дулатов, М.
Шоқай, Ж.
Досмұхамедов, М.
Тынышбаев, М.
Жұмабаев, Х.
Досмұхамедов, Ə.
Ермеков, Х.
Ғаббасов, Ж.
Ақбаев, Ж.
Аймауытов, Р.
Мəрсеков, Т.
Шонанов, У.
Танашев, Х.
Болғанбаев, Қ.Кемеңгеров, И.
Əлімбеков, О.
Əлжанов, С.
Мұстафин (автордың «Алаш қозғалысы мен Алашорда үкіметінің жиырма көшбасшылары» атты кітабындағы ірі тұлғалар) сияқты халық мақтанышына айналған танымал тұлғалардың бергі уақыттағы ізбасары, қайсар азамат Ж.
Тəшеновке өз еңбегі (зерттеу кітабы) арқылы еңселі ескерткіш соққан автор.
Бір ерекшелігі, Р.
Каренов айтулы би, атақты ақын, сұңғыла тұлға, сарабдал саясаткер т.б.
туралы зерттеу еңбектерінде қазақтың ұлттық кескін-келбеті мен болмыс-бітімін басты назарда ұстайды жəне, ең бастысы, сол ұлы тұлғалардың еңбегін тəуелсіздікке қол жеткізген қазіргі уақытымыздың биігінен саралап, баға береді.
Автор кітаптарына енгізген танымал ұлы тұлғалардың əрқайсына жеке-жеке қалың кітап арнауға болар еді.
Соны түйсінген автор əр тарихи тұлғаның ел тарихында алатын орны мен сіңірген еңбегіне қысқа да нұсқа тоқталып, толымды түйін жасаған..Қазіргі жастар кітап оқымайды дегенді жиі айтамыз.
Тіпті «Мəдени мұра» бағдарламасымен шыққан дүниелердің өзі тек кітапхаларға ғана таратылады.
Кітаптан гөрі, басқа нəрселермен көбірек айналысатын (зиянды ақпараттар ағымы, ғаламтор т.б.) жас буын үшін Р.
Кареновтың біз жоғарыда көрсеткен еңбектері əрі түсінікті, əрі анықтамалық сипаты басым, əрі қолжетімді болғандықтан, оқушы мен студент үшін (жалпы оқырман жұртшылықты айтпағанның өзінде) аса қажетті құндылық дер едік..Рəшит аға Каренов — елін қорғап, жанын қиған Шерубай, Мəнжі батырлар мен ердің құнын екі- ақ ауыз сөзбен шешкен Байдалы т.б.
билер, сондай-ақ қазақтың асқаралы тұлғалары Таймас, Игілік би, репрессияға ұшыраған Ахметбек, ұлттың ұлы ақындары, алаш қайраткерлері туралы толғамды ой-пікірлерін өз танымы аясында ортаға салып келе жатқан азамат.
Ұлы тұлғалар ғұмырын зерттеу оны тұғыры биік зерттеушіге айналдырғанын баса айтқымыз келеді.
Ал, осынау ізденіс, түптеп келгенде, автор еңбектеріндегі ұлттың тектілігі мен зияткерлігінен, биік рухы мен ешкімге ұқсай бермес бай тарихы мен өзгеше болмысынан бастау алғанын айту парыз дер едік..Р.С.
Каренов биылғы жылдың қазан айында жетпіс жасқа толмақ.
Абзал ағаның өз еңбектері арқылы жас ұрпақ болмысына сіңіруге бағытталған тағылымы мен тəліміне қызғанып емес, қызығып қарайтынымыз рас..Тұғыры биік азаматты мерейтойымен құттықтап, шығармашылық табыс, отбасына береке-бірлік тілейміз..