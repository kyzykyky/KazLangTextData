Ұлттың рухани болмысының қалыптасуы мен оның ғылыми негізде зерделенуі екі жақты құбылыс. Халқымыздың ғасырлардан бері жасап келе жатқан мол рухани қазынасының бірі – оның тілі екені белгілі жайт.
Осындай ұлы әрі киелі қазына орыс тіліне аударылған аударма сөздіктерде өзінің таңбалық көрінісін танытып отырған.
Аударма сөздіктердегі атаулар мен олардың түсінігінің ең негізгі маңызды жағы – олардың жазу арқылы сақталуында болса керек.
Қай елде болса да жазу үлкен мәдениеттің белесі ретінде танылады.
Орыс тілінде жазылған В.В.
Радлов, Л.З.
Будагов, Н.И.
Ильминский, И.Н.
Березин т.б.
зерттеушілердің ғылыми еңбектері мен олар құрастырған сөздіктердің бізге берері мол.
Өйткені олар ең алдымен жазбаша жетіп отырады.
Осының өзінен, жазу мәдениетінің алға озғандығын, жазу дәстүрі болуының мәні анық көрініп тұрғандығын көреміз..Әлем бейнесінің көрінісі саналатын тіл – ең алдымен дүниенің көрінісін, бейнесін сипаттайды, таңбалайды. Рухани дүниенің жаңғыруы, сонымен сабақтас материалдық өндіріс пен тұрмыс күйі әркімнің жеке басының жағдайына байланысты емес, ол – халықтың әлеуметтікпсихологиялық, мәдени, тұрмыстық, дүниетанымдық жағдайына байланысты қалыптасатын жалпыхалықтық құбылыс.
Халықтық дүниетаным көрінісі мен дәстүрлі жолы тіл арқылы ұрпақтан-ұрпаққа беріліп, ұлт өмірінің желісі үзілмей, әртүрлі ұрпақ бірін-бірі түсініп бір ұлтқа жатады..Ұлттық бірлік пен бірегейлікті танытатын ұғымдар өзге тілдерге алмасып, әлем таңбасын бейнелеуде қолданыс табатыны тағы бар. Бұл мәселенің түбіне ғалымдар бойлай қоймаған, күрделі ғылыми зерттеулердің еншісіне тиетін дүние деп есептеуге болады..Біз зерттеуімізге алып отырған лексикографиялық еңбектердегі атаулардың және оған берілген түсініктердің когнитивтік, мағыналық сипатын анықтау барысында негізінен сөздік мақалаларға мән береміз. Бұл мәселені айқындау үшін, ең алдымен, сөздік мақаланың негізгі параметрлік құрамын айқындап алу шарт..Сөздік мақаланың құрылымына параметрлік талдау жасау мәселесі қазақ лексикографиясында енді-енді қолға алына бастаған күрделі теориялық мәселелердің бірі деп санауға болады. Бұл ретте осы мәселемен тереңірек айналысқан М.
Малбақовтың «Қазақ тілі түсіндірме сөздігінің құрылымдық негіздері» атты еңбегі мен Б.
Атабайдың «Л.З.
Будагов және қазақ тілі» зерттеулерін атауға болады..М. Малбақов орыс тіліндегі ғылыми зерттеулерге сүйене отырып, қазақ тілінің түсіндірмелі сөздігіндегі сөздік мақалалардың парамертлік құрамын айқындауға талаптанған..Ал лингвистикалық және экстралингвистикалық құбылыстар мен элементтерге жасалатын лексикографиялық түсініктемелердің әдістері мен тәсілдерін айқындау, олардың лексикографиялық параметрлерін ашу сияқты күрделі мәселе әлемдік тіл білімінде өткен ғасырдың 7080-жылдарында сөз бола бастаған еді..Лексикографиялық зерттеулерде мұндай параметрлердің саны да сапалық сипаты да әртүрлі болып келеді. Бұл ең алдымен, сөздіктің типіне, түріне, көлеміне, жасалу мақсатына, кімдерге арналғанына байланысты.
Орыс тіл білімінде лексикографиялық зерттеулермен айналысқан ғалымдар Ю.Н.
Караулов, Ф.П.
Сороколетов, Л.В.
Щерба, Д.Н.
Ушаков т.б.
зерттеушілер сөздіктің сипаты мен параметрлері жөнінде әртүрлі пікірлер айтқан..Қазіргі орыс әдеби тілінің сөздігі мәселесін зерттеуші Ф.П.
Сороколетов қазіргі түсіндірме сөздіктердің мынадай сипатта болуы мүмкін екенін ескертеді:.Әрине, мұндай параметрлер қазіргі дамыған ғылымы бар тілдерде жасалған сөздіктерді айқындауға лайық. Біз қарастырып отырған кездегі сөздіктердің ең алдымен тарихи мәні бар, екіншіден сол кезеңдегі халықтың дүниетанымдық болмысын тануда зор рөл атқарады деп пайымдаймыз..Біз қарастырып отырған аударма, салыстырмалы сөздіктерді жазуда белгілі бір оқырманды бағдар етіп ұстау бағыты болған сияқты. Мұндай сөздіктер өз кезеңінде жалпы оқырман қауымға арналмай, белгілі бір оқырмандар тобына арналған деп бағалаймыз.
Л.
Будагов, В.В.
Радлов, сөздіктері оқыған, зиялы қауымға арналған да, В.В.
Катаринский, П.М.
Мелиоранский еңбектері сол кезеңдегі оқуға құлшыныс білдірген қауымға арналғандығы еңбектердің мазмұны мен мақсатынан айқын аңғарылады..Сөздіктердің өзіндік деректемелік көздері бар. Басты деректік көздері ретінде – халық ауыз әдебиеті, кей жазба әдебиет нұсқалары, орыс тілінде жазылған ғылыми еңбектер мен сөздіктер алынған.
Деректеме материалдар, көбінесе, дәйектеме материалдардан құралады..Сөздік мақала – сөздіктердің негізгі сапасын айқындайтын басты көрсеткіш деп танылады. Сөздік мақалада атау сөзге жан-жақты сипаттама беру, оның қолданыс аясын, контекстік байланыстарын ашу, парадигматикалық және синтагматикалық қатынастарын анықтау, сөздік ұясын көрсету, фразеологиялық бірліктерге тән коннатациялық мағынаны ашу, т.б.
сипаттар болуға тиісті..Жалпы тіл біліміндегі зерттеу еңбектерде (В.П.
Берков, Н.Ю.
Шведова, Н.И.
Фельдман т.б.) сөздік мақаланың құрылымын былайша саралап көрсетеді:.Лексикалық мағына;.Сөздік мақаланың лексикалық мағыналық параметрі – екі тілдік сөздіктердегі сөздік мақалада көп мағыналы сөздерге түсініктеме беріледі. Оның өзіндік бірнеше жолы бар: бірінші, сөздің түсіндірме сөздікте қолданылатын мағыналарын түгел келтіру; екінші, сөз мағыналарын екінші тілдегі эквиваленттерінің мағыналарына қарап анықтау.
Бұл жөнінде пікір айтқан ғалым Н.И.
Фельдман сөздік мағынасын ашу дегеніміз тек қана оны механикалық тұрғыдан аудара салу емес, оның мағыналық құрылымын айқындау екенін жазады..Л. Будагов сөздігіндегі лексикалық мағына туралы Б.
Атабай былай деп жазады: «Л.
Будагов сөздігінде балама мен мағыналарға қарап бөлу тәсілінің қолданысында бүгінгі күннің сөздіктеріндегідей ғылыми ақпарат жоқ; аударма сөзде бастапқы сөздіғң қай салада, қай мағынада беріліп отырғандығын көрсететін сілтеме жоқ. Мағыналарды беруде белгілі реттілік, жүйе сақталмаған»..Сөздің грамматикалық параметрлерін анықтау олардың қай сөз табына жатып, қандай грамматикалық категориялар арқылы түрлене алатынын танумен байланысты қарастырылады. Атаудың грамматикалық категориялары кей сөздіктерде көрсетілуі ықтимал.
Сөздің синтагматикалық және парадигматикалық қатынасының қаншалықты дәрежеде берілуі сөздік мақаладағы грамматикалық параметрдің толымды, толымсыздығын айғақтайды.
Радлов, Будагов т.б.
сөздіктерінде атаудың грамматикалық категориялары туралы толық мағлұмат беріле қоймайды.
Дегенмен, ара-тұра етістіктің етіс тұлғалары арқылы берілу жүйесі кездеседі..Сөздің стилистикалық параметрі. Атаулардың көпшілігі белгілі бір стильде қолданысқа түседі.
Екі тілді сөздіктерде мұндай жағдай бірнеше қалыпта кездесуі ықтимал: екінші тілдегі балама сөз бастапқы тілдегі аударылатын сөзбен бір стильде қолданылуы мүмкін; балама сөз басқа жаңа бір қырынан өзгеше стильде диалектіде ғана кездесетін көптеген түрлері беріледі. Мысалы: сүріш «кішкентай ат», тоумыс «башқұрт породасынан шыққан аттың тұқымы», мәстек «көтерем, арық ат», қарабайыр «арғымақ пен қырғыз атының арасынан шыққан аттың бір түрі», сирәк «биік, ұзын аяқты ат» т.б. сияқты жылқы түрлері тәптіштеліп беріледі.
Бұл атаулардың көпшілігі қазіргі қазақ тілінде сақталмаған.
Мұндай мысалдар бізге қазақ халқының жылқы малы туралы түсінігінің, дүниетанымының тереңдігі туралы айғақтар бере алады.
Сонымен қатар сөздіктерде кездесетін халықтық-дүниетанымдық деректерді былайша саралауға болады:.аңшылыққа байланысты кездесетін сөздік мақалалар;.діни атауларға байланысты жазылған сөздік мақалалар;.төрт түлік малға қатысты жазылған сөздік мақалалар;.аспан денелері атауларына байланысты жазылған сөздік мақалалар;.кәсіби сөздерге қатысты жазылған сөздік мақалалар;.ұлттық салт-дәстүрге қатысты жазылған сөздік мақалалар;.ыдыс-аяқтарға қатысты жазылған сөздік мақалалар т.б. жұмсалуы мүмкін. Айталық, Л.З.
Будагов сөздігінде ауыз екі сөйлеу ерекшеліктері де, діни атаулар да, қарапайым сөздер де, кәсіби лексика да кездесіп отырады..Сөздіктің жиілік параметрлері – сөздік мақалаларда айқындала бермейді. Зерттеуші ғалымдардың негізгі мақсаты атаудың қолданыс жиілігін айқындау болмағандықтан, олардың қаншалықты жиі қолданылатыны туралы айғақ көрсетілмейді.
Дегенмен, сөздіктерді оқып отырғанда кейде «жиі, сирек» қолданылатын сөздер деген анықтауларды аңғаруға болады..Сөздіктік ең басты бағыты – олардың мәдени танымнан хабар беруінде деп есептеуге болады. Әрбір сөздік мақалада қазақ халқының сол кезеңдегі тұрмысы, тіршілігі, әдеті, дәстүрі туралы біраз пайымдаулар жасауға болады..В.В.
Радлов жасаған зерттеу еңбегінің де, ондағы сөздіктердің де ғылыми құндылығы ерекше. Радлов сөздігінде төрт түлік малға қатысты, құс атаулары мен шөп атауларына қатысты, сондай-ақ, әртүрлі мақал-мәтелдердің берілу сипаты өзінше үлкен зерттеулерді қажет ететіні анық.
Бұл туралы біз К.Ш.
Құсайыновтың «В.В.
Радлов и казахский язык» атты зерттеуінен біле аламыз.
В.В.
Радлов сөздігінің бір ерекшелігі төрт түлік мал атауларының..