Жарты ғасырдан астам тамаша тарихы бар Қазақ теледидарында қаламының қарымы, ойының кемелділігі, қара сөздің кестесінің өзін қиюын тауып қалайтын шеберлігімен көпшілікті тəнті еткен – жазушы, Қазақстанның еңбек сіңірген қайраткері Сұлтан Оразалы. Кезінде əдебиет алыптары атанған – Ғабит Мүсірепов, Ғабиден Мұстафин, Сапарғали Бегалин, театр тарланы Жүсіпбек Елебеков, кино жұлдызы Шəкен Айманов, “Адамзаттың Айтматовы” атанған Шыңғыс Айтматовтар туралы талай-талай фильмдерге бергісіз сыр-сұхбаттар жасаған Сұлтан Оразалы “Қазақ зиялылары туралы антология” деген атпен соңғы төрт-бес жылдың көлемінде еліміздегі шоқтықты тұлғалар жайлы фильм-портреттер жасап, көпшілік көрермен назарына ұсынды.
Олардың арасында қазақтың ұлы ақыны “Абай”, бүгінгі қазақ əдебиетінің алыбы Əбіш Кекілбайұлы жайлы “Парасат биігінде”, академиктер Салық Зиманов,.Сұлтан Сартаев т.б. туралы он төрт сериялы фильм өмірге келіпті.
Осылардың əрбірінде автордың даңғайыр білімділігі, кемел кісілігі, тереңнен толғайтын талғампаздығы, сұңғыла шешендігі қосыла келіп, тұтас бітімге, ортақ ойға қызмет етеді..Фильмнің бастау тұсында автор: “Əбіш Кекілбайұлы бұл күндері кемеліне келген, толғауы тоқсан сөз өнерінің жемісін көрген, алапат еңбегі мен таланты арқылы атақабыройдың биігіне шыққан, бірегей адамның бақ-талайына бітетін қызық-қуаныштың бəрін тартқан суреткер. Ол биік мансаптың буына пісіп, отына шарпылған адам.
Бұл ретте отызға келмей ел үкіметін басқарған Сəкен Сейфуллиннен басқа Əбіш шыққан мансап биігіне қазақ қаламгерлерінен ешкім де көтерілген емес” (1,1) ,-деп бас кейіпкерге деген өзінің жүрек түкпірінен шыққан кемелді пікірін білдіреді.
Көрермен осыдан кейін-ақ автормен бірлікте фильмнің қуат пен шуаққа, кісілік пен тазалыққа толы кезеңдеріне тап болғанын дəл басып білгендей күйге енеді..Жиырмасыншы ғасырдың екінші жартысында əдебиет əлеміне “құйрықты жұлдыздай” жарқ етіп еніп, бүгінгі жиырма бірінші ғасырда да сол биіктен əсте төмендемеген, бүгінде руханият əлемінің абызына айналған, кемел парасат иесі Əбіш Кекілбайұлы туралы екі бөлімді фильм-портретті көре отырып, оның шын талантына тəнті боласың. Тұғыры биік тұлғаның энциклопедиялық жан-жақтылығы, бітім тұтастығы, кемел ойлылығы мен философиялық танымының тереңдігіне де көз жеткізесің.
Жылдар қанатында парасат биігіне көтерілген тұлғаның қай салада болмасын алымдылығы мен тағылымды əрі қатпарлы ойларының салиқалылығына куə боласың.
Осы орайда сын сарбазы Сағат Əшімбаевтың: “Адамның азаматтық-адамгершілік биік тұлғасын айқындайтын моральдық-этикалық ұлағатты факторлар əлеуметтік белсенділік пен жауапкершілік сезімді сөз жүзінде ғана емес, іс-əрекет үстінде дəлелдеу немқұрайдылыққа жол бермеудің бірден-бір басы ашық шарты” (2,,деген пəлсапасы еріксіз ойға оралады. Кейіпкердің кісілік келбеті мен пенделік кішілігі, қаламының құдіреті мен ой өрімінің мөлдірлігі адами пендені көзге көрінбес, қыл арқанмен тұтқындап ұстап, сөз мəйегінің кəусарынан сусындатады.
Содан да болар-ау, қаншама жылдар бойына телеэкран көгінде атышулы ел марқасқаларымен ой бөліскен, танымал телепублицист Сұлтан да бұл ауылға ат басын кеш те болса бір бұрды.
Қазақ əдебиетінің кемеңгер алыптары – қос Ғабең, шоң Шыңғыс, кино абызы Шəкен секілді заманының заңғарларымен көзбе-көз, қас қағымда талай-талай танымды да татымды ойларды ортаға салған Сұлтанның “құлын күнінен бірге өскен досының” сыр сандығын ашуға араға ширек ғасырдан астам уақыт салып барғаны да кім-кімді де болса таңдандырмай əрі таңқалдырмай қоймады..Халқымызда “Сырлы аяқтың сыры кетсе де, сыны кетпейді” деген қанатты сөз бар. Сұлтан аға да кемеліне келген, келісті шағында талайдан толғанып, əбден уақыты пісіпжетілген, ой қазанында суарылып, ақ тілекке айналған салиқалы ойларын ортаға салуды жөн санаған секілді.
Осыдан 40 жыл бұрын өзі жазғандай “Теледидардың сирек қасиетінің бірі адамдармен таныстыруы. Электронды лампа қазақ топырағында жанғаннан бері экраннан сан түрлі адам жүзін көріп, əр ойлы сөз тыңдап жүрміз. Сонда, барлап қарасаңыз, он-он бес минуттың ішінде əлгі сөз сөйлеуші адамның кейбір мінез ерекшелігін, ой жүйесін, қабілет-дарын мөлшерін біршама байқауға болады.
Телекамераның өткір көзі рентген сəулесі тəрізді оның ішкі сыр, қалтарыс қасиеттерін де шарлап, көп жайды ашып береді.
Міне, телекамераның осы дарынын – адам мінезін даралап көрсететін мүмкіндігін тиімді пайдалануға тиіспіз” (3,502), деген ойларын фильм-портретте де үнемі естен шығармайды. Сұлтан осы жолы да тынымсыз ізденісті фильмге ат қоюдың машақатынан бастапты.
Бірінші фильмді Жұмекеншілеп айтқанда “Ақ шағылда туған арман” десе, “Парасат биігінде” атты екінші фильмді “Əбіш Кекілбайұлы – қоғам қайраткері, көсемсөз шебері” деген айдармен əйгілепті.
Екі фильмнің атауы да анадайдан көрерменіне қол бұлғап, мені көр, мені қара деп “атойлап” тұр.
Көркем дүниенің кісілік келбеті, суреткерлік тереңдігі кез-келгенді өзіне тартып тұратын Əбіштің толысқан-толыққан шағында экранға шығуының өзі де тек авторға ғана аян.
Əрі осы қанатты ойларын екі сериялы фильмнің өн бойына айшықты орнықтыра əрі жарасымды кіріктіре де білген.
Фильмнің айтары да, айтпағы да, айтқаны да мол.
Тума талант Сұлтанның фильмнің беташарын бас кейіпкер Əбіш аға өмірге келген, ол кісіге ерекше ыстық өлке Маңғыстаудан бастауы да əп дегеннен көрерменді еліте əрі еліктіре түседі.
“...
Оны көргенде жалғыз Жаратушының шеберханасына кіріп кеткендей, өз көзіңе ие бола алмай қаласың.
Біреулер оны Маңғыстау елі, мыңдаған жылдар өлкесі, мыңдаған шың құздар мен шыңырау құдықтар аймағы деп атап жатады.
Ал маған əлі де сырын аша қоймаған мың құпия, мың жұмбақ ордасындай көрінеді де тұрады” (4,2), деп басталатын тым-тым тылсым, тым-тым алыс өлкенің абыз Əбіштің өзіне де таныс емес құпиясының қатпарына автормен бірге ере түсіп, ішіне кейіпкермен бірлікте ене түсесің..Тумысында тамаша телепублицист Сұлтан теледидардағы авторлық-жүргізушілік жұмысын мемлекеттік қызметке айырбастаған кезеңде де көгілдір экранның жаныңды арбайтын, сиқырлы əлемінен ұзап кете алмады. Асау жүрек үнемі бұлқыныста болып, қашанда ой қыспағынан шыға алмады.
Жүрек түкпірінде өзі университет қабырғасынан танитын сырлас əрі сыйлас досы, бүгінде “қара жорға” атанып, қара сөзден “түйін түйген”, ой алыптарының бірі əрі бірегейі Əбіш Кекілбайұлы туралы фильм жасасам деген ой маза бермеді.
Қимас досы, əрі мемлекет, əрі қоғам қайраткері дəрежесіне көтерілген зор тұлға жайлы ұзақ толғанды, ұзақ толғатты. Оған негіз де жоқ емес еді.
Əбіш жайлы жазу бір басқа да, ал оны қағаздан экранға көшіру, əрі ірі тұлғаның биік бейнесін бір сəтке де аласартпай, бір кадрден бір кадрге биіктете отырып, Алатаудың ұшар шыңына дейін алып шықсам деді.
“...
Өмірдегі драматизмге толы, шиеленіскен оқиғалардың қиын түйінін шешіп, соның бел ортасында жүрген адамдардың психологиялық құбылыс-күйін, жан диалектикасын сергектікпен бақылау қолында теледидардың құдіретті құралы тұрған режиссерлер мен публицистердің шығармашылығына жол ашпай ма?! Əрине, бұған талант пен тəжірибе керек-ақ” (5,530).
Автор фильмде сол діттеген арманына жетті де..Ми қайнатар аптап ыстықты күндері денеңді күйдіріп, бас айналдырар мидай жазығы сағымдай созылып, жалғыз тамшы судың өзі өміріңнің жалғасына айналатын шеген құдықтың желкесіне отырып ой тиегін ағытқан Əбіш Кекілбайұлының адами келбеті көрерменнің көз алдында кемел суреткердің даңғайыр көсемдігімен қабыса, пенденің туған жерге деген шексіз əрі шетсіз перзенттік махаббатымен қатар өріліп, қойындаса бірге еріп отырады. “Менің бүкіл шығармашылығымның басты тақырыбы ол – осы туған жерім деп айтуға болады.
Өйткен себебі, осы жер туралы мен “Ұйқыдан оянған ару” дейтін тарихитанымдық кітап жаздым.
Осы жер туралы өзімнің алғашқы повесім, прозадағы алғашқы туындым “Бір шөкім бұлтты” жаздым.
Осы жерде өткен балалық шақта көргендерім, естігендерім, менің көзтаныстарымның басынан өткен жағдайды суреттедім.
Қажет десеңіз, мен басқа өмірден, басқа өлкелер туралы жазған шығармаларымда да осы өзім көрген өлкенің рельефін, өзім көрген адамдардың мінезі мен сөз реңкін пайдалануға тырыстым” (6,2), деген жолдарда Əбіш ағаның туған жерге, өскен ортаға деген шексіз махаббаты мен сағынышы жатыр емес пе? Олай емес қой деп ойласаң, экранда Əбекеннің ту сыртындағы санқатпарлы аласа таудың өзі де кейіпкердің салиқалы əңгімесінің құдірет-күшімен іштей болса да бірте-бірте көз алдыңда жоталана, биіктей түседі.
Ал мұның өзін кадрдегі бейнекөрініс пен сөздің жарасымды жымдастығын тұтастыққа айналдырған режиссердің алымдылығына бағалаған жөн.
“Аса күрделі адам табиғаты – ішкі жан құбылысынан бастап тырнағының ұшына дейін өзін қоршаған əлеуметтік жəне табиға ортамен үнемі байланыста болады” (5,203).
Міне осыны тамаша əрі көпті көрген кəнігі телепублицист пен ойлы əрі алымды режиссердің ақыл-ойларының тоғысынан келіп туындаған көркем кадрлардың фильм ажарын ашудағы рөлі аса жоғары. Режиссер Артур Алиповтың қырағы көзінен бала Əбіштің жалаң аяқ күндеріндегі өлкенің жусаны мен жуасы да қалыс қалмаған.
Қара домалақ баланың “құлдыраң қаға” жүгірген көрінісі кешегі күннің көрінісі мен сан қабат тіршілігінен сені де хабардар етеді..“Мен үшін ең қымбат қазағымның даласы, оның ішінде Маңғыстау өлкесі” деген кейіпкердің жүрекжарды ойларынан кейін кім-кімде өзі өскен өлкенің жусаны мен жалаң аяқ күндерін аңсайды, балалық шақтарына сағынышпен оралады. Фильмнің қуаттылығын да, берер тағылымын да туған жерге, өскен ортаға деген балаң көңілдің жігіт ағасынан ел ағасына айналса да əлі басылмаған сағыныш сазының үздіксіз жалғастығынан табасың.
Құзды таулар, жақпар тастар, тіршілік атаулының мөлдір бұлағына айналған құдық, туған жердің тұғырына балаңған ауыл қариялары да кейіпкердің айтар ойлары мен көңілдегі айтпақ пікірлеріне іштей де, сырттай да фильмде жымдастық танытқан.
Оператордың Əбіш аға ағыл-тегіл ой тиегін ағытып отырған сəттегі оның жан толқынысы мен сезім сұлулығын тап басатын сəттері де Есім Даркеевтің талантынан хабардар етеді.
Фильмде автор-режиссероператор “үш тағанның” ортақ ойларынан туындаған сұлу сəттер кез-келген кадрде алдыңнан шығып, көзді арбайтын сұлу сиқырымен ізінен бүлкілдете ертіп отырады..Əбіштің балалық шағы да соғыспен тұспа-тұс келді. Ұзақты күн тау басына шығып алып, анасын сағынышпен күткен сəбидің жаралы жүрегіне соғыс салған тауқымет те аз емес.
Фильмде сондай сəттердің тірі куəгеріндей болған кадрларды (шахта, поезд, состав т.б.) орынды пайдалану арқылы режиссер кейіпкер сөзін жандандыра түсіп, сол кезеңнің жабырқау сəттерін көз алдыңа қайта оралтады.
Балаң Əбіштің арман арқалап Алматыға келген сəттеріндегі кинохроника (қаланың 50-ншы жылдардағы көрінісі, ҚазМУ-дың үйі, ұлы Мұқанның бейнесі, Əбіштің студент кезіндегі достары) да автордың Əбіш жайлы мықшегедей ойларын шегендей түсіп, кейіпкердің саған беймəлім аралына өзіңді ерте жөнеледі..Екінші фильмнің арқауы, арқалаған жүгі тым бөлек. Бұл бөлім елге жүрер жолын айқындау əрі азаматқа сын шақтағы Əбіш секілді биік тұлғаның “өмір майданындағы” арпалысы мен жанкешті еңбегіне арналған..Солай болса да Əбіштің көшбасындағы қоғам қайраткерлерімен тізе қоса, жанын сала еңбек еткен жылдарының шежіресін қаз-қалпында беруге тырысқан. Алмағайып заманда, жүрер жол, бет алар бағыт əлі де айқындала, саралана қоймаған кезеңде Əбіштің Елбасымен қол ұстасып, тізе қосып, халқын қайраңнан алып шыққан тəуекелділігін, парасаттылығын көрсетуді автор мен режиссер мақсат еткен де, сол жолда қабырғалы дүние туындатқан..Фильмнің екінші бөлімінің өн бойындағы кадрлердің өзінен-ақ автор мен режиссердің ой мен идеясының ортақтығынан туындаған, əрі осылардың тұтастық бірлігінен туған кадрдегі бейнекөріністердің мөлдірлігін байқайсың. Бейнефильм сəттілігін кейде үзік-үзік кадрлердің жүйелі жымдасқан тұтастығынан іздеу де керек.
Осы бір сəтте режиссуралық шешімдердің шынайылығынан келіп шығады.
Сан алуан бағыттағы, сан қырлы, оператор камерасына іліккен дүниелерден таңдаулыларын алуға да режиссердің көрегенділігі мен талғампаздығы керек-ақ.
Кадрде Астана көріністеріне орын беріліп, Мемлекет жəне қоғам қайраткері Ə.Кекілбаевтың түрлі жиындарда, Парламент отырыстарында сөйлеп жатқан сəттерінің көріністері, Алғашқы тəуелсіздік алған жылдардағы жазушы қатысуымен өткізілген, бүгінде ел тарихына жазылған бейнебаяндар, Ресми сапар кезіндегі сəттер, Елбасының Маңғыстаудың тарихи орындарын аралап жүрген көріністері, Маңғыстау сапарлары, Жоғарғы Кеңес сессияларынан көріністер сап түзеп, тізбектеліп кете береді.
Жүздеген, мыңдаған кадрлер біріге келіп, сан үннің басын тоғыстырған ортақ мақсатқа қызмет етеді де бір симфонияның əуен ырғағына толықтай бағынады..Қос фильмдегі айтылған ойлар тау тұлғалы Əбіштің кешегі балаң күнінен бүгінгі Ел Ағасына айналған данағөй Əбішке дейінгі өмір жолдарын сатылай қамтып, жүйелей желілеп отырады. Автордың Əбіш əлеміне кіруі үшін де ұзақ толғанған, басынан өткерген қияпат күндерін кейіпкердің əңгімеден-əңгімеге көшкен ойларынан соң ғана ұғынғандай боласың.
Телегей-теңіз, алапат ойлы Əбіштің кемерінен асыла төгілген, кемелділігіне тəнті бола түскен сайын, күні бүгінге дейін эфирде ешкімнен сағы сынбаған Сұлтанның əп дегеннен сауырға “қамшы салмаған” сырбаздығына көзіңді жеткізесің.
Жастайынан Əбіш əлемінің жан-жақтылығын зерделеп өскен Сұлтан өзіне таныс болса да, талғамы биік өлкені ой қатпарында қайта-қайта қайната түсіп, сығымдалған, ең салмақты, ең салиқалы көсемсөздерін ғана ой түкпірінде қалдырыпты. Əрі осы ордалы ойларын фильмде өзінің студенттік кезден күні бүгінге дейінгі жан қиысқан кемел досына қалтқысыз шын көңілден арнапты..Фильмдегі Əбіш Кекілбайұлы тұлғасын одан əрі биіктетіп тұрған да оның замандас тұстастары, əріптестері, халқының ел таныған қалаулы азаматтары. Халқының “қазанатына” айналған, көсемсөздің шебері Əбдіжəміл Нұрпейісов, қазағымның “төл баласы” Герольд Бельгер, біртуар ел перзенттері Мырзатай Жолдасбеков, Ақселеу Сейдімбек, Төлен Əбдіков сынды азаматтардың Əбіш аға жайлы терең ойлары мен татымды пікірлері фильмнің ажарын аша түсіп, оны одан əрі тұғырлы ете түседі.
Герольд ағаның “Əбіште философиялық тұғыр, рухани-əдеби концепция бар” деуі немесе Мырзатай ағаның “Мен төрт данышпанды көрдім, олар Қ.Сəтбаев, М.Əуезов, Ə.Марғұлан, ал төртіншісі Ə.Кекілбаев” деп баға беруі де автордың кейіпкер бейнесін алшудағы ұтымды сəттерінің бірі əрі бірегейі..Автор мен режиссер фильмді жасау барысында кейіпкердің ел басына ауыр шақтар туған бұралаң күндеріндегі қайсарлығы мен қарымдылығын көрсете отырып, оның еңселі, қабырғалы азаматтығынан көпшілікті хабардар етеді.
Қиын сəттерде Елбасының қасынан табылып, ана тіліміздің тағдыр-талайы “додаға” түсіп тұрғанда да “аталы” сөзін сөйлеп, көптің тілін тапқан “жолтапқыштығын” əрі Жаңаөзен оқиғасына байланысты қайсарлығы сынды кемелділігін сенаторлар Қуаныш Сұлтанов пен Оралбай Əбдікəрімов, академик Сұлтан Сартаев сынды Ел Ағаларының ойларымен түйіндей түсуі де кейіпкер бейнесін тұлғаландыра, асқақтата түскен.
Парламенттегі түйінді, шетін мəселелерді шеше білудегі Əбекеннің көрегенділігі де сол кезеңдегі кадрларды көріп отырғанда, алдыңнан аңдыздап шығып отырады.
“Егемен Қазақстан” газеті фильмнің алғысөзінде бұл игілікті іс “Қазақ зиялылары туралы антология” сериясымен дүниеге келген деген пайымды ой айтыпты.
Шын мəнінде С.Шəріпұлы теледидардан кеткен 80-ншы жылдардың орта тұсынан кейін де бұл тақырып атаусыз қалған жоқ.
Қолға алынған, істелген істер де баршылық.
Алайда, жұмыста жүйелілк, істе орнықтылық болмады.
Көпшілігі жай хабарлар түрінде атүсті жасалынып, зиялылар бейнелері бойларына дарыған топ бар толқын-толғанысымен ашылмай қалды.
Содан бергі ширек ғасырдан астам мерзімде қайта түлеген, қайта қанат қаққан Сұлтан еңбегі еленуге, елеуге тұрарлық “алтын қорға” қосылған мол, өлшеусіз мұра. Бас кейіпкер Əбіш жазғандай: “Қаның мен жаңынды тулатқан шын тебіреніс, шын толғанысты талап етеді.
Онсыз небір керемет ой шын көркем образға, көркем шындыққа айнала алмай, сылдыраған ғұмырсыз құрғақ сөздің кебін киеді” (7,37), деген ой автордың ізденісі мен ірілігіне берілген баға іспеттес..Қашанда “ұлылыққа тағзым” еткен əдетіміз бойынша аға Əбіштің 360 əулиенің жері атанған өлкеде Бекет атаның мазарына барып тəу етуі де бүгінгі ұрпақтың жадында сақталып қалатындай реңді əсерде берілген. Қандай жарасымды, қандай ғанибет! Əсіресе, Маңғыстау облысының əкімі Қырымбек Көшербаевтың “...
Маңғыстау жерінің тарихын, Қазақ халқының тарихын, бастан өткен теперіштерін Əбекеннің аузынан есту үлкен ғанибет.
Өйткені, бұл кісі тірі энциклопедия.
Сондықтан халықаралық интеллектуалдық əлеумет ол кісіні (Əбіш Кекілбайұлын) жер бетінің, планетаның ең ойшыл 100.мейірімі арқылы жұртты өзіне баурап алатын қасиеті. Сондықтан да оның достары көп” (8,234), дегеніндей, батыс өңірінің мұнайшылары мен малшылары, зиялылары мен қаламгерлері қашанда болсын Əбіш Кекілбайұлын хандай қадірлеп, алақанға салып ардақтап, ағалық ақылына кенеліп жатады..Бүгінде алыптар тобындағы, қанша тар жол, таңғақ кешуде де халқы, елі үшін “табаны таймай келе жатқан” абыз Əбіштің ұлылығына бас иесің. Ұстазы, 100 жасаған Еренқұл қарияның шəкіртіне берген “Халқың аман болсын, тыныштық заман болсын, барлығың да осы менің жасыма келіп, жамандық көрмеңдер, періште əумин десін” деген батасы Жаратқанның “қара жорға” атанған кемел ойлы Əбішіне деген ақ тілеулі батасындай, ойыңнан бір сəтке де шықпайды.
Ел таныған, халқы сыйлаған ел азаматтарының асқақ бейнесі экран көгінде замандастарын сүйсіндіріп, ұрпақтарына үлгі болып, бірге бола берсін?!.адамының арасына кіргізген. Біз оны мақта-.нышпен айтамыз” деген пікірінен кейін Əбіш Кекілбайұлы бейнесін сомдаған топтың алдына қандай мақсат қойғандығына айқын көз жеткізесің..Əбіш Кекілбайұлы қай қиянда жүрсе де, оның жүрек түкпірінде кіндік қаны тамған өлкенің “қара алтынынан” телегей-теңіз мұхит жасап жатқан атпал азаматтарының биік бейнесі, олардың əрбірінің өмірге деген толағай-тасқын іңкəрліктері кетпейді. Ойын он саққа жүгірте отырып, қияндағы көзді аштырмайтын құмды дауылдың аспан мен жерді тұтастырған аласапыран кезін көз алдыңа ылғи да елестетеді.
Сөйтеді де, олардың бойындағы осыған деген төзімділік пен жанкештілікті туған жердің көңілге сыймайтын кіршіксіздігі мен қарапайым пенделерінің кіндік қаны тамған өлкеге деген мəңгілікке байланған адами махаббатынан табады.
Ал фильм авторының: “Əбіштің тал бойындағы асыл қасиеттерінің бірі – оның кісілігі, кішілігі, зор адамгершілігі.
Ол ханмен отырса да, қарапайым халықтың ішінде жүрсе де бір қалпынан айнымайтын кең пейілі, зор..