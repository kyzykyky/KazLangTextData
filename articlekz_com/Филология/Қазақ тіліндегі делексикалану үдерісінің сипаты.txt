Тілдің дамуы адам санасының жетілуімен оның дүниетанымының баюымен байланыстырылады. Осы ілімнің негізін салушылардың бірі В.Гумболбдтың ойынша, тілді дайын (өлі) өнім ретінде емес, жаратушы, жасаушы үдіріс ретінде қарастыру қажет, себебі белгілі зат, құбылысты таңба-лау және қатынас құралы қызметі атқару үшін өмір сүреді [1,69]. Сол себепті тілдің осы екі қырының бір-біріне тигізетін әсері мен ішкі форманың көрінісі ұштастырыла қарастырылуы тиімді болмақ.
Тіл бірлігінің қайсысы болса да, дайын күйінде пайда.бола салған жоқ, оның белгілі даму жүйесі, қалыптасу заңдылығы бар. Осындай заңдылықтарға сай және ішкі, сыртқы факторлардың әсерінен кей бірліктер жеке мағынасын жоғалтуы «белгілі бір модельдермен шектеліп, мәнмағынасынан айырылып, көне түбірлер қатарына» өтуі мүмкін.
Тілдегі болатын мұндай өзгеріс нәтижесінің көріністері әртүрлі.
Оның негізінен лексикалану үдерісі арқылы жүзеге асатыны жоғарыда айтылады.
Осы лексикаланумен қатар жүретін, кейде нәтижесі қарама-қарсы болып келетін құбылыс – делексикалану деп аталады..Лексикалану да, делексикалану да тіл табиғатына тән, әмбебап құбылыс. Лексикалану жайлы ғылымда көп айтылғанымен өрісті зерттелген мәселе қатарына жатпайтыны жоғарыда ескертілді.
Ал делексикалану туралы арнайы сөз болғанын кездестіру қиын, тіпті, лингвистикалық сөздіктерде бұл терминге анықтама жоқ..Лексикалану кей тіл бірліктерінің немесе олардың тіркестерінің жеке сөзге пара-пар тұрақты элементке айналу үдерісі болса, делексикалану толық мағыналы сөздің мағынасынан айырылуы нәтижесінде көмекшілік қызметке, көмекші морфемаға айналуы деп түсінеміз. Малы кем кедей ауыл болса да, Қаратал ән-жырымен, топырлаған жастарымен сауықшыл өнерлі ауылға айналып жүре берді.
Қыздар жағы Ұрқиямен отау үйге енді.
Осы кезде екі көзі жауһардай мөлдіреп, маңдайы он төртінде толған айдай жарқ етіп, Ұрқиямен бірге үйге Қадиша кірді.
Оған Сұлтанмұрат пен Қадишаның Сырнайдай қосыла салған әндері себеп болды.
Әуелі Сұлтанмұрат біраз шырқап, Қарасай жақтан үйреніп келген өлеңдерін араластыра қарқындап алған соң, Қадиша алды кезекті.
Аздан кейін екеуі қиқулап ұшқан егіз қоңыр қаздай қосылып кетті.
Осындағы көмектес септік жалғауы – мен (жырмен, жастарымен), дай/дей жұрнағы (жауһардай, айдай, сырнайдай), септеулік шылаулар (соң, кейін) көмекші есімдер (жақ, жақтан) бастапқыда өз алдына жеке сөз (атауыш) лексема болғандығы жайлы тіл тарихына, тарихи морфологияға қатысты Қ.Жұбанов, Т.Қордабаев, А.Ысқақов, М.Томанов, С.Исаев, Ә.Аблақов, Е.Ағманов сынды ғалымдардың, ал түбір морфема, оның синкреттілігі, жаңғырту, түбір дамуы туралы Ә.Қайдар, Е.Қажыбеков, Б.Сағындықұлы, Ж.Манкеева, А.Салқынбай еңбектерінде өз зерттеулерінің нысаны тұрғысынан сөз болып келеді..Бұл зерттеулердегі ой өзегі делексикалану үдерісі, оның өту сипаты жайында болмайтындығы түсінікті. Жалпы делексикалану құбылысы біржақты қаралатын зерттеулер қатары-на жатпайды.
Қазіргі түбір, қосымша морфема көмекші сөз дегеніміз – синхрондық тұрғыдан әрі қарай жіктеуге келмейтін өзіне тән лексикалық не грамматикалық мағынасы, қызметі бар бірліктер.
Тіл дамуының әртүрлі сатысынан өту барысында фонетикалық, грамматикалық, семантикалық өзгерістерге ұшырай отырып, қазіргі күні бөлшектенбейтін дәрежеге жетіп отыр.
Ендеше делексикалануға байланысты деректі осы аталған зерттеулер төңірегінен іздестіріп табуға болатыны байқалады..Делексикалану мен лексикалану бірі-мен-бірі байланысты құбылыстар. Лек-сикалану үдерісі, алдымен, өзара бай-ланыса, тіркесе айтылатын сөздердің арасындағы өзгерістен туады, сол өзгеріс арқылы мағынаның солғындауы, күңгірттенуі бірте-бірте мағынадан айырылу нәтижесінде лексикаланған бірлік не делексикаланған тілдік элемент пайда болады.
Лексинкалуға не делексикалануға ұшырау байланыс-қан бірліктер арасындағы ішкі өзгерістің деңгейімен өлшенеді.
Лексикаланған бірліктің ішкі мазмұнында делексикалану үдерісі өтпей, мағыналық тұтастыққа себеп болмайды.
Тірке құрамына енетін бірліктер мағынасы сақталады деп есептелетін атаулық тіркестердің өзінде мағынаның тұтасып, бір атауышқа айналуына сыңарлар-дың жеке мағынасының көмескіленуі әсер етеді.
Мысалы, отағасы мен жігіт ағасы, ауыл ағасы тіркестері арасындағы айырмашылық олардың ішкі мағынасының қаншалықты солғындағандығына байланысты. Отағасы «үйдің иесі» мәніне толық ауысқан, ал жігіт ағасы мен ауыл ағасы тіркестері – осы модель бойынша соңғы кезеңдегі халықтың өмір сүру жағдайы тудыратын қажеттілікке сай қалыптасып келе жатқан, тұтас бірлік дәрежесіне жете қоймаған қолданыстар.
Ауыспалы кезеңде ауыл тіршілігі, тізгінін қаймағы бұзылмаған қалпында ұстап тұрар бас көтеретін ер азаматқа деген қажеттілік бұл ұғымдардың халық өміріне ену уәжін айқындайды.
Қалыптасқан жағдаят (ситуация) осыны бейнелейді, тіл бірліктерінің қолданысын белгілейді.
Жігіт ағасы бұл жағдаятта өзінің бұрынғы жас мөлшері, мағынасында емес, ауылдың, ондағы белгілі әлеуметтік топтың «үлкені, бастаушысы, ұйымдастырушысы, ақылшысы» мағынасын білдіретін қолданыста жоғары мәнге ие болады.
Мұндағы жігіт аға сөздері біртіндеп мәнсізденеді, ол ұқсату бейнесі арқылы жүзеге асады.
Ұқсату бейнесі толық өзектелген кезде тұтас мағына пайда болады.
Әзірге бұл сыңарладың мағыналары абстарциялану үстінде.
Делексикалану туралы біршама толымды ойды А.Ысқақовтың күрделі сөздерді топтастыруынан кездестіруге болады.
Ғалым мұнда делексикалануды идиомалану мен лексикалану тәрізді күрделі сөз жасаудың лексика-семантикалық факторына жатқызады.
«Күрделі сөздің құрамындағы компоненттің дыбыстық өзгерістің нәтижесінде бастапқы өз мағынасынан ада-күре айырылуын делексикалану дейміз» [2,94], – деген анықтама жасап, дыбыстық өзгеріс деңгейінің әртүрлі болатынын көрсетеді:.Ендеше делексикалану үдерісі лексика-ланудың бастауы деуге болады, оның қарқыны жағдаяттың мәнінен, өзектілігінен көрінеді. Делексикалану тіл бірліктерінің бәріне де тән, бұл құбылысты да қолданыс қажеттілігі анықтайды..Делексикалану мен лексикаланудың бірінен-бірін бөліп алып қарау дұрыстыққа келе бермейді, өйткені мағынада өзгеріс болмай тұрып тұтасу, бір атауышқа айналу үдерісі басталмайды. Дегенмен олардың басымдылық көрінісіне қарай лексикалану жайы көбірек қозғалып жүргенін айту керек.
Лексикалану мен делексика-лану нәтижесі туралы көзқарастар да әртүрлі.
Тіл үнемі даму үстіндегі құбылыс, сондықтан белгілі тіл бірлігінің қалыптасуын соңғы нәтиже деу асығыстық болар еді..Дегенмен өзгеріске ұшыраған, дамуға бет бұрған тіл бірліктері бойынан делексикалану үдерісінің іздерін шалуға болатыны айқын..Біріншіден, мағынаның солғындауы, көмескіленуі лексикалану арқылы жасалған күрделі сөздер, күрделі құрама (атаулық тіркес) сөздер сыңарларының арасында басталады. Үдеріс ұзақтығы олардың сыңарларының біреуінің немесе бәрінің де мағынасынан айырылуына, мағынасын жоғалтуына әкеліп, кіріккен немесе біріккен сөздің кіріге біріккен және тұтаса біріккен екі түрі бар дейтін белгілі тұжырымға тоқтатады. Мысалы, апар, әкел, әкет, әпер, етістіктерінің алғашқы сыңары алып көсемше тұлғалы етістігінен қалған а ~ә дыбыстары оның мағынасын сақтай алмайды.
Қ.Жұбанов белбеу, кішкене, келсап сөздеріндегі лексикалану құбылысын бұлардың құрамындағы буындардың ықшамдалуы мен дыбыстардың түсіп қалуы, үндесу заңдылықтарының әсерін айқындау арқылы көрсетеді. Белбеу кіріккен сөзінде (бел+ беу) екі сөз қисындасып бір сөз болып кету үшін соңғысының а дыбысы е дыбысына айналып, алдыңғысының қалпына түскен, кішкене кіріккен сөзінде ғана жіңішкеріп кене болған, кіші дегенде і дыбысы, келсап та сол сияқты і дыбысы түсіп қалған деген түсінік береді. Қолғап (қолдың+қабы) да осы тәрізді өзгерістер арқылы кіріккен өзгеріс тек формада болмайды, формадағы өзгеріс мағынаға әсер етеді.
Кіріккен сөз құрамындағы «қап» сөзінің мағынасы өз алдына жеке тұрғандағы «қап» сөзінің мағынасымен бірдей емес.
Қ.Жұбановтың түсіндіруінше, мұнда «мешок» мағынаса емес, «чехол» мағынасы қалған [3,246].
Осындай өзгерістер ашудас, былтыр, биыл, қарлығаш, білезік, омырау, бүгін, елгезек, жуғарақта, жадеғабыл, өңмен (Қарсыдан соққан өкпекке қасқая тартып, омыраулай алмай, ықтай береді. Өңменнен соққан ызғырық қойынға кіріп, етек-жеңді емін-еркін қуалап, жағаны жұлқиды.
Ілгері қарай жедеғабыл тарта жөнелді. Жапатармағай түсті де, аттарды бірінің құйрығына бірін шылбырынан байлап дөңгелентіп қойды (О.Бөкей).
Біздің қаттының тамағы Мәрияшсыз жуғарақта піспейді ғой, піспейді (Д.Досжанов) сөздерінен де көрініп қалады.
Омырау, өңмен кіріккен түбірлерінің архетипін этимологиясы талданып жүрген өмілдірік, табалдырық сөздерімен байланыстыруға болады.
А.Ысқақов өмілдірік сөзінің түп негізін омырау сөзінің түбірінен іздейді.
Қазақ тілінде өмілдірік – «аттың төсі мен омырауын орап, ердің қапталының шеттігінен төс айылдың бауыр жағынан бекітетін тартпа» мағынасын білдіреді.
Халық тұрмысында омырау құр аталатын зат та бар, ол өгізді арбаға жегуге қолданады.
Қызметі жағынан жақын келмегенімен, түрі, сапасы басқаша деп есептеледі.
Мұндағы көңіл аударарлық жайт о~ө алмасулары. Оны анықтау үшін А.Ысқақов туыстас түркі тілдері деректеріне сүйенеді.
Татар және башқұрт тілдерінде омыл-дырық (Тат.-русча сузлік, 1950), бурят-монғол тілінде – оморау (Бурят.-монг.-рус.сл, 1951, с 369) сөйтіп өм бастапқыда ом-кеуде, осы күнгі омырау осы сөзден жасалған туынды деп есептейді [2,20-21]..«О мен ө ерін дауыстылары таризи тұрғыдан егіз» деп, олардың сингармониялық ва-риант құрайтынын басқа ғалымдар да жоққа шығармайды [4:88,101-102]. Ә.Нұрмағамбетов өм сөзінің алғашқы тұлғасын түркі тілдерінің кейбіреулеріндегі өмген, омык, омыр сөздерімен тамырлас санайды.
Оған дәлелі – шағатай тілінде өмген аттың кеудесі (В.Рад.
1,2,1315), қазіргі хақас тілінде – «омыр, омых» аттың кеудесі мағынасында (Хак-рус.
Сл.
1953,126) монғол тілі деректері де осыны нақтылайды.
Монғол тілінде омруу «төс, кеуде, омырау» мағыналарында қолданылады.
Ә.Нұрмағамбетовтің ойынша, шағатай, хакас тілдеріндегі «өмген», «омых» тұлғаларының жылқы малының кеудесіне байланысты келуі өмілдірік тұлғасын өм түбірінен таратудың дұрыстығын анықтайды [5,224-225]. Өйткені көне түркі жазбаларында өмген – кеуденің жоғарғы жағы, ал өң алдыңғы (ДТС, 384-385) жаң дегенді білдірсе, монғол тілінде де өмно-алды, алдыңғы жақ (Қаз.-монғ.сөзд.
1977,24), сондықтан өңмен сөзінің алғашқы мағынамы «алдыңғы, алды» деген ұғыммен ұштастырылады.
Қазіргі күні қазақ тілінде өңмен жеке заттық мағынада қолданылмайды.
«Қазақ тілінің фразеологиялық сөдігінде» өңменінен өтті тіркесі беріліп,«өңмен» дегеннің о бастағы мағынасы – «кеуде, көпірек» түсінік береді. Өңменнен өтті – «айтылған сөз қатты тиді, сұқтала қадалды» мағынасында қолданылады, сонымен қатар өңменінен итерді, өңменінен нұқыды, өңменіне қадалды тұлғалары да кезедеседіі, бұлар кеудесінен итерді, кеудесіне нұқыды, жүрегіне қадалды мағыналарын білдіреді.
Жеке лексема ретінде өңмеңдеу етістігі «кеуделеу, орынсыз килігу» етістік+етістік+жұрнақ (өм+іл+ тұр+ық) [2,20]. Ә.Нұрмағамбетов жұрнақтың іл етістігімен байланысты болуы мүмкіндігін қостағанмен, жұрнақ – ілдірік деп есептейді [5,224].
Сонымен, омырау, өңмен, өмілдірік кіріккен сөздердің лексема ретінде қалыптасуына тірек болған кеуде, көкірек (ом~өм), алдыңғы жақ мағыналары екені көрінеді, оның нақты дене мүшесі мағынасының көмескіленіп, қатты солғындауы аталған бірліктердің пайда болуына жол ашқан, өмілдірік сөзінде «ілу» мағынасы мүлдем жойылған деуге болмайды.
Ал омырау, өңмен сөздерінің келесі бөліктерінің этимологиясы қиындау, бұлар аталған тілдердегі тұлғалардың дыбыстық өзгерісі (омыр, өмген, омороу) болуы да мүмкін..омырау сөздерінің түп төркіні – ом, кеуде, көкірек мағынасы, ал өм осы түбірдің жіңішкерген варинаты деп есептеледі. Қ.Ысқақов екінші сыңар – іл етістігі, дірек көне түркі тілінде тұрық туынды сөзі деген болжам жасайды, оның өзі тұр/дүр етістігі мен –ық жұрнағынан құралған.
Сонда формуласы мынадай болады: зат+ мағынасында ұшырасады. Сөйтіп, өмілдірік,  ҚТТС-та жедеғабыл артынша іле; тез жедел» және «жасы қатарлас, шамалас» тәрізді үстеу мағыналарында түсіндірілген (ҚТТС, 4-т, 48б), сонымен қатар, жеде қабылдат (етістік), жедеқабылдық (зат есім) мағыналары да берілген. Ал қабыл сөзіне орай тұрақты тіркес құрамында жете қабыл түрінде «өзіндей, өзімен тетелес» мағынасында бөлек жазылып көрсетілген (ҚТТС,5,461-462).
Егер «қабыл» сөзінің «бағыты дұрыс, орынды» мағынасынан алсақ, жетуге дұрыс бағытталу мағынасын білдіретін болып шығады. Шын мәнінде жете қабыл не жедеғабыл болсын қазіргі мағынада «тез, жедел, жақындық» семаларының сезілетіні анық жедеғабыл бастапқы тіркестің дыбыстық өзгеріске түскен түрі санауға болады, мағынаның әлсіреп, көмескіленуі екінші сыңардың мағынасынан толық айырылып, бірінші сыңарда боларболмас қалуына жеткізген де, тұтас бір ұғым атауына айналуға түрткі болған....