Кез келген тілдің терминологиялық қабатын салалық терминдер қалыптастырады. Ғылымның белгілі бір саласын меңгеру үшін алдымен сол салаға тəн терминдер жасалады.
Термин белгілі ғылым саласының ұғымдар жүйесінен туындайды.
Ал “ұғым” деп кез келген сөз табында баяндалған (есімдіктен басқа) ой жүйесі айтылады..Ежелгі грек философы Аристотель жалпы ұғымды тұңғыш рет терең зерттеп, мəн категориясын басқа категориялардың негізі ретінде қарастырып, заттың табиғатын түсіндірудің төрт түрлі себебін көрсетеді: материалдық себеп (cause materialis), формальды себеп (cause formalis), өндіргіш себеп (cause efficiens), мақсатты себеп (cause finalis). Ғалымның пікірінше, заттың мəнін түсіндіруде осы аталған себептердің бəрі бірдей қамтылады, философия пəні жалпы бола тұра, жекелеген заттарды (құрамды, мəнді), мəселен, мүсін, мемлекет т.б.
жете түсіндіре білуі қажет [1, 6 б.].
Дүние жүзінде білім мен мəдениеттің “екінші ұстазы” атанған данышпан, ойшыл, энциклопедист ғалым Əбу Наср əл-Фараби Аристотельдің ілімін əрі қарай дамытып, əлемге танытқан.
Ол Аристотель шығармаларына көптеген түсіндірмелер мен трактаттар арнаған.
Ғұлама ұстаз логика жайындағы трактаттарында категория, семантика, предикат, табиғи құбылыс сияқты мəселелерді ғылыми тұрғыдан қарастыра отырып, ғылыми танымның жалпы (универсал) теориялық үш шартын анықтады.
Ол шарттар: біріншіден, ғылымның барлық түпкі негіздерін – ұстанымдарын білу; екіншіден, осы ұстанымдардан сол ғылымға жататын қажетті қорытынды мен нəтиже шығара білу; үшіншіден, осы ғылым жайлы бұрын-соңды айтылған ойпікірлерді талдай білу, дұрысы мен теріс жақтарын ажыратып, қателерін түзете білу [2, 78-79 бб., 104-192 бб.]..Философия тарихында “ұғым” жайында негізгі екі бағыт қалыптасты: материалистік жəне идеалистік. Материалистік бағыт ұғымды мазмұны жағынан объективті деп санаса, идеалистер ұғымды объективті шындыққа тəуелсіз, өзінен-өзі пайда болатын мəнді ой деп көрсетті..Гегельдің пікірінше, философия дегеніміз – ой қозғалысы, бір ұғымнан екінші ұғым туатын, бір ұғым екінші ұғымға айналатын ұғымдар жүйесі. Г.
Гегель ұғымды бастапқы, ал заттар мен табиғат – соның көмескі көшірмесі деп [3], К.
Маркс пен Ф.
Энгельс оны сезім арқылы қабылданатын алуан түрлі заттардың жалпы қасиеттерінің ойымызда қамтылған, ықшамдалған түрі деп түсіндірді [4]..Ұғым – дүниені танудың белгілі бір сатысы ғана, осыған орай олар біртұтас болып біріккенде, өзара тығыз байланыста болғанда ғана ақиқатты толық қамтиды. Ұғым объективті шындықты бейнелегендіктен, сол шындықтың жиынтығы болып табылады.
Ақиқат шындықтағы қозғалысты ұғым арқылы ғана бейнелеуге болады..Ұғым – логикалық категория, оның мағынасы мен көлемі, бір жағынан, белгілі мəндегі ұғымның ара қатысымен, екінші жағынан, басқа ұғымдар жүйесіндегі осы ұғымның алатын орнымен анықталады..“Қазақ совет энциклопедиясында” “ұғымға” төмендегіше анықтама беріледі: “Ұғым – заттар мен құбылыстардың мəнді ерекшеліктерін, байланыстарын жəне қатынастарын, олардың қарама-қайшылығы мен дамуы процесінде бейнеленетін ой формасы; белгілі бір топқа жататын заттардың жалпы жəне тек соларға ғана.тəн ерекшеліктерін жинақтап көрсететін ой жүйесі” [5, 337 б.]..Ұғым өзінің мазмұны мен көлеміне қарай анықталады. Ұғымның пайда болуы – күрделі процесс, ол салыстыру, талдау (анализ), жинақтау (синтез), абстракциялау, қорыту жəне т.б.
тəсілдер арқылы іске асады..Ұғым жалпылықты бөліп алып жеке қарастырмайды, сонымен бірге заттарды, олардың қасиеттері мен қатынастарын ерекшеліктеріне байланысты қарастырады. Ұғым кең мағыналы ұғым жəне ғылыми ұғым болып бөлінеді..Ғылыми ұғым біржолата аяқталған нəрсе емес, қайта ол ғылымның онан əрі даму мүмкіндігін қамтиды. Ғылыми ұғымның негізгі мазмұны ғылымның белгілі бір даму кезеңінде өзгереді.
Ұғымның бұлай өзгеруі саналы өзгеріс, білімнің бір деңгейінен екінші деңгейіне көшу ұғымда қамтылатын заттар мен құбылыстардың мəнін тереңірек түсіну болып табылады..Ұғым мағынамен тікелей байланысты болғандықтан, сөз ұғымның қалыптасуы арқылы белгілі бір мағынаға ие болады. Мағына – ұғымның қалыптасқан бейнесі.
Ұғым категориясы – жер бетінде тіршілік ететін барлық ұлт тіліне ортақ, ал сөз мағынасы болса, тіл ерекшелігіне, əлемді қабылдауына байланысты əртүрлі болып келеді..Сонымен, ғылым мен техниканың дамуына байланысты ғылыми жаңа ұғымдарды білдіретін сөздер пайда болады. Осының нəтижесінде ғылыми тіл жалпы əдеби тілдің басқа функционалдық тарамдарынан оқшаулана бастады, нəтижесінде əдеби тілдің бір тарамы – ғылыми тіл “дүниеге келді”.
Ғылыми тіл – терминдер жүйесін қалыптастыратын стиль түрі..Сөз бен ұғым, əдетте, бір-бірімен тығыз байланысты. Өйткені сөз бар жерде ұғым да бар; ұғым сөз арқылы пайда болады, алайда ұғымның мəні сөз мағынасынан əлдеқайда кең.
Əрбiр ғылымның өзіне қатысты ұғымдары болады.
Ғылыми ұғым заттар мен құбылыстардың мəнді жəне қажетті қасиеттерін бейнелейді, ал оны бейнелейтін сөз бен таңбалар ғылыми термин болып табылады.
Ғылыми ұғымдарды бiлдiретiн терминдер терминдік жүйе құрайды..Терминдер нақты бір ғылыми ұғым атауы, ғылыми тілге қызмет етеді, тілдік ортада дами отырып, терминдiк сипатты иеленеді, одан шығып қалған жағдайда термин терминдiк “қасиетiн” жоғалтады, ғылым мен техникалық ұғымдардың атауы болудан қалады..Ғылым мен өндірістің, экономика мен мəдениеттің қарқынды дамуына байланысты жаңа терминдер қатары жылдан-жылға толыға түсуде. Тiлдiң лексикалық құрамы басқа салаларына қарағанда өзгерiске бейiм тұрады.
Лексика қоғамдық өмiрдегi барлық өзгерiстердi бейнелеп, күллi тiршiлiк атауымен тiкелей байланысып отырады, болып жатқан жаңалықтардың “хабаршысы” іспетті болады.
Бұрыннан белгiлi ұғым атауының, яғни лексеманың жаңа ұғымға еш өзгерiссiз көшуi – терминжасам ның лексика-семантикалық жолымен жүзеге асырылса, жаңа лексеманың пайда болуы, тiркес құрамына енуi өзге тəсiлдер арқылы жүзеге асады..Терминдер ғылым мен техниканың дамуына байланысты əлеуметтік қажеттiлiктен туатындықтан, оның табиғаты мен ерекшелiктерi тiлдiң өзiне ғана тəн себептермен түсiндiруге келе бермейдi..Терминология – лексика-семантикалық жүйенің бір бөлігі, оның элементтеріне жалпы тілдегі лексикалық бірліктер жатады. Терминнің лексикалық валенттілігі – терминнің тілдік белгі ретіндегі ерекшелігі.
Терминдік жүйеде бұл лексикалық ерекшелік жалпы тілдік жүйеден басқаша жүзеге асады.
Оның жүзеге асуына белгілі дəрежеде тілден тыс факторлар əсер етеді..Терминология лексиканың маңызды бір тармағы ретінде, ал термин сөздік лексеманың ерекше түрі ретінде көп уақыттан бері ғылыми талдау мен зерттеу нысаны болып келеді..Ғылым мен техника салаларында терминдердің, ғылыми теминологияның маңыздылығы туралы К. Аханов былай дейді: “Ғылым мен техникада терминдердің мəні күшті.
Ғылым мен техниканың белгілі бір саласын меңгеру үшін сол салаға тəн терминдердің мағынасын, ғылыми мəні мен білдіретін ұғымын жете түсіну қажет.
Белгілі бір ғылым саласына тəн терминологияны білмей тұрып, ол ғылымды меңгеру де мүмкін емес” [6, 161 б.]..Кез келген ұлттық тіл біліміндегі терминологияның тарихы, терминдердің жасалу, даму жолы сол ұлттың тіл білімі тарихымен, тілдік заңдылықтарымен қатар, халықтың тарихымен, əлеуметтік-экономикалық даму ерекшеліктерімен тығыз байланысты қарастырылуы тиіс. Ə.
Қайдаров қазақ тіл білімінің салалық терминдері мен атауларын жаңадан жасауда, өзгертуде, ауыстыруда, ең алдымен, қазақ тiлiнiң төл жəне бұрыннан қалыптасқан байырғы лексикалық байлығын сарқа пайдалану қажет деген тұжырым жасаса [7, 131 б.], Ө.
Айтбайұлының пікірінше, терминология, ең алдымен, тілдің арнайы лексикасының даму заңдылықтарын тексеретін ғылым саласы, сонымен бірге ол ғылым мен техниканың жеке салалар терминдерінің жиынтығы [8, 16 б.]. Бұл пікірлер ұлт тілінің дамуында терминология саласының (оның ішінде, əрине, дипломатия саласына қатысты терминдердің тілдік табиғатын ашып көрсетудің) маңыздылығын айқындаумен қатар, зерттеу жұмысымыздың негізгі ұстанымдарының (принциптерінің) біріне айналып отыр..Қ. Жұбанов “термин” жайлы: “ ...
термин сөзінің терминдік ұғымы мен күнделік тіршілікте қолданылатын жай сөздік мағынасы басқа болуы да мүмкін”, деген тұжырым жасайды [9, 274 б.]..А.А.
Реформатский термин мен ұғымның өзара байланысы жөніндегі əртүрлі пікірлерді саралай келе, оларды екі бағытқа бөледі: терминді белгілі бір затпен байланысты қарау; 2) терминді ұғыммен байланысты қарау. Ғалым термин мен терминологияға берілген кейбір анықтамалардың кемшілігін атап көрсетті.
Оның пікірінше, терминнің ұғыммен байланыстылығы жөніндегі ғалымдар пікірі басымырақ.
Ол терминді терминологиялық жүйенің, жалпы тіл білімі жүйесінің элементі есебінде қарастырады [10, 46-54 бб.].
Тіл білімінің біраз саласында көрнекті еңбектер жазған ғалымның бұл пікірі терминология саласының қай тілдің де жапыхалықтық тілдік жүйесінен бөліп қарастыруға болмайтындығын тағы бір нақтылай түседі..Дегенмен, тіл білімінде терминдік жүйе белгілі бір ғылым саласына байланысты жекежеке зерттеу нысаны ретінде қарастырылатындығы шындық. Мұның себебін В.П.
Даниленко ғылым тілі, жалпыхалықтық тілге қарағанда, шеңбері шектеулі ұғым екендігімен, оған жалпыхалықтық тілге қатысты нəрсенің бəрі бірдей ене бермейтіндігімен түсіндіреді.
Ол орыс тілінің терминдер жүйесін жалпы əдеби тілдің функционалдық тармағы болып табылатын ғылым тіліне, яғни тілдің лексикалық құрамына жатқызады.
Алайда, біздің ойымызша, терминологияның көбінесе экстралингвистикалық жағдайларға қатысты болатындығына қарамастан, терминология саласына жалпыхалықтық қолданыстағы тілдік бірліктердің бəрі бірдей енбеуі оны (терминологияны) əдеби тілден бөлек “дүние” ретінде қарастыруға негіз бола алмайды..Термин ұғымға тəуелді болғандықтан, терминге дара мағыналық, стильдік бейтараптық, экстралингвистикалық факторлармен тығыз байланысты болу, нақты дефиницияның болуы, полисемантикалық құбылыстардың болмауы, эмоционалды бояу, экспрессивті қызметтің, субъективті-бағалау факторлары мен мəнерліліктің болмауы тəн. Дəлдiк, қысқалық, жүйелiлiк, дара мағыналық – терминнің басты қасиетi..Терминология мəселесімен айналысқан тіл мамандарының барлығы да терминдік жүйенің өзіндік ерекше дербестігін атап көрсетеді. Кейбір ғалымдар терминнің жүйелілігін таптастыру тұрғысынан, енді бірі сөз жасайтын жүйе тұрғысынан, үшіншілері ғылыми ұғыммен ара қатынасы тұрғысынан қарастырады.
Терминнің тілдік таңба (белгі) ретінде екі “қыры” болады: түрі мен мағынасы.
Терминологиялық жүйелілік мағына жүйелілігі, ғылыми ұғым жəне түр жүйелілігімен шамалас, терминдер жүйесі осы ұғымдарды білдіру.
Термин осы қасиеті арқылы жалпы тілдік лексика жүйесінде өзінің жүйелілігін жоғалтпайды..Термин лексика-семантикалық жүйемен байланысын ешқашан үзбейді. Бұл байланыстың екі жағы бар: бірі – жалпы тілдік лексика терминдік жүйенің қалыптасуының қайнар бұлағы болса, енді бірі – дипломатиялық терминдердің лексика құрамын жаңа лексикалық бірліктермен байыту.
Жалпы тілдік лексика жүйесімен осындай əрекеттестік терминдік жүйеге тəн құбылыс..Терминге, ең алдымен, нақтылық тəн. Бұл нақтылық ұғымның таңбаның жеке мағынасымен, яғни лингвистикалық терминдену кезіндегі тек терминдік ұғыммен сай келуіне ғана байланысты емес, сонымен бірге оның (таңбаның) терминдік мағынасымен сəйкес келуінің үйлесімділігі ретінде сақталады..Терминдер құрамына қарай дара жəне күрделі болып бөлінеді. Дара жəне күрделі дипломатиялық терминдер ғылымның басқа салалық терминдері сияқты контекске тəуелсіз болады..Термин мағынасының өзгеруі экстралингвистикалық себептермен, яғни ғылым мен техника дамуымен байланысты болса, жалпыхалықтық лексика қатпарларындағы семантикалық өзгерістердің пайда болуына көбіне лингвистикалық себептер, сөздердің тіркесу қабілеттілігінің, жұмсалымдық мүмкіндігінің (потенциалының) артуы əсер етеді..Тілде қандай да жаңа ұғымға байланысты қалыптасқан сөздер термин ретінде қабылданады. Ал термин жалпыхалықтық лексикадан оған сай ұғым табылмаған жағдайда жасанды жолмен жасалады.
Бұлар қолданылу барысында əбден қалыптасып, жасандылығы ұмытылып, үйреншiктi терминге айналады.
Термин арнайы.түрде жасалатын жасанды сөз болғандықтан, оның жасалуына негiз болған тiлде бұрыннан бар сөздiң мағынасын тарылтуға да, сондай-ақ сол сөздiң негiзiнде жаңа сөз жасауға да болады. Терминнiң сəттi немесе сəтсiз жасалуы оның ұғымды дəл беруiне байланысты.
Сөз терминдік мағынаға ие болғаннан кейiн, өзiнiң бастапқы мағынасынан қол үзiп терминологияның заңдылығына сəйкес дамиды..Жасанды жолмен жасалған дипломатия саласында қолданылатын терминдерге əлеует, босқын, пəм, лаңкестік, нарық, шерiктер, ықпалдастық т.б. жатады.
Бұл терминдер қазіргі күнде дипломатия саласының үйреншікті терминіне айналған..стильдік ерекшеліктерін жалпыхалықтық сөз ерекшелігінен ажырата білуіміз қажет..Жалпыхалықтық сөздер ғылыми-функционалдық стильде, əрi жалпы халықтық лексикада қолданылып, оны байытудың көзi болып табылады. Ал жаңа термин ұғымның мазмұны мен қызметiне сəйкес келуi тиiс..Жалпыхалықтық сөз бен терминнің ара қатынасын олардың қолданыс аялары арқылы белгілей аламыз. Жалпыхалықтық сөздің термин құрамына енуі ғылыми нысанға айналуына байланысты.
Ана тіліміздің байырғы төл сөздері жалпы қолданыста жəне терминологиялық шеңберде кеңiнен қолданыла отырып, жаңа терминнің жасалуына ұйытқы болады..Осы тəсілмен (жасанды тəсілмен) жасалған терминдік тіркестерге əскери əлеуетті нығайту; саяси босқын; лаңкестікпен күрес; əскери шерiктер; өзара ықпалдастық т.б. жатады..Ғылым мен техникада жаңа ұғымдарды бiлдiру үшiн атаулар керек болса, оларды, ең алдымен, төл лексикамыздың мүмкiншiлiгiнен iздейміз жəне мағынасы сол ұғымға сəйкес немесе жақын сөздерге жаңа ұғымдарды телиміз. Терминдік ұғымды білдіре алатын мүмкіндігі бар сөздер мен атаулар саны əдеби тілде аз емес.
Олардың белгілі бір ғылым саласының терминдері ретінде қалыптасуы сөздік құрамды толықтыра, байыта түседі.
Осы орайда дипломатиялық терминдердi де төл тiлiмiздiң лексикасынан бөлiп зерттеу мүмкiн емес..Ғылымның белгілі бір саласында термин бір ғана ұғымды білдіреді, сол салада қалыптасқан немесе қалыптасуға тиісті ұғымның негізгі қасиеттері мен белгілеріне сай келеді. Терминнің негізгі қызметінің бірі – оның арнайы салалық ұғымды беруі болса, жалпыхалықтық сөздің де осы қызметті атқаруы мүмкін, сондықтан термин табиғатын терең түсіну үшін оның функционалдық, құрылымдық жəне...