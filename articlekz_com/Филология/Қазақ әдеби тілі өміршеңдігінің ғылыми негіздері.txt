«Өміршеңдік» тіл білімінде «виталдылық» ұғымымен қатар қолданы­ латын тілдік категория болып табылады. Оның категория болатын себебін, бір жағынан, тілдің жанды құбылыс екендігімен байланыс­ тырса, екінші жағынан, оның тіл жанрларының барлық қабатында белсенді қызмет атқаруын негізге алады.
Осылайша, қазақ әдеби ті­ лінің «өміршеңдік» сипаты қазақ тілі білімінің жаңа ғылыми­зерттеу бағыты тұрғысынан қайта қарастырылады..«Өміршеңдік» тіл білімінде «виталдылық» ұғымымен қатар қолданылатын тілдік категория. Оның категория болатын себебі, бір жағынан, тілдің жанды құбылыс екендігі болса, екінші жағынан, оның тіл жанрларының барлық қабатында белсенді қызмет атқаруы болып табылады.
Соның ішінде қазақ тілі білімінің анасы – қазақ әдеби тілінің «өміршеңдік» сипаты қазақ тілі білімінің жаңа ғылыми-зерттеу бағытының негізгі нысаны болып отыр..Қазақ әдеби тілінің өміршеңдігін жаңа ғылыми-зерттеу бағытында сипаттау үшін, ең алдымен «өміршеңдік» ұғымының тілдік сипатын ашып алудан тұрады. Осы тұрғыдан келгенде,.«өміршеңдік» ұғымының мәнін ашып беретін бірнеше сөздіктерге зер салдық. Соған сәйкес, «Қазақ тілінің түсіндірме сөздігінде»: «Өміршеңдік.
Өмірге бейімділік, икемділік» [1, 653] деп беріледі де, бірақ оның лингвистикалық мәнін ашатын анықтама келтірілмейді.
Басқа да сөздіктерде, атап айтқанда, «Қазақ әдеби тілінің сөздігі» [2] мен «Қазақ сөздігінде» [3] де осы ұғымның екінші және үшінші мағыналары ашып көрсетілмеген..Алайда, «виталдылық» ұғымының терминдік тамыры болып есептелетін «витализм» термині арқылы «өміршеңдік» тілдік категориясының қалыптасуына көз жеткізе аламыз: «Витализм [лат. vitalis] зат.
Ағзада түсініп болмайтын ерекше бір материалдық емес «өмірлік күш» бар деп пайымдайтын, биологиядағы идеалистік ағым» [3, 311]..Демек, «өміршеңдік» немесе «виталдылық» тек тілдік категория емес, ол ең алдымен, философтар мен биологтардың «адам мен тіл», «тіл мен қоғам» арасындағы байланыстарды анықтауға деген іс-әрекеттерінің жемісі. Соның есебінен, қазіргі ғылымда «витализм» немесе қазақша айтқанда, «өміршеңдік» жаңа ғылыми-зерттеу парадигмасы ретінде қарастырылады.
Бұл туралы белгілі профессор Б.
Момынова зерттеу мақаласында былай дейді: «Соңғы кездерде өміршеңдік термині тіл білімінде жиі қолданылады.
Өйткені, тіл жанды құбылыс, саналы тіршілік иесі адамға қызмет етеді, осы қызмет ету барысындағы тілдің мүмкіндігі мен әлеуеттілігі, яғни виталдылығын анықтаумен байланысты болғандықтан, ғылыми еңбектерден жиі ұшырататын болдық» [4, 76-77]..Тіл өміршеңдігі дегеніміздің өзі – тілдің өмір сүруі үшін күресі. Сондықтан да өміршеңдік ұғымы туралы сөз қозғалған.Қазақ әдеби тілі өміршеңдігінің ғылыми негіздері да, көбіне тілдің ішкі мүмкіндігінен гөрі сыртқы экстралингвистикалық әсерлерге байланыстырылады. Орыс халқының белгілі зерттеушісі Д.
И.
Петренконың сөзімен айтқанда: «Витальность языка – жизненность языка, его свойства, имеющие отношение к явлением жизни» [5]..Тіл өміршеңдігі, түптеп келгенде әдеби тілдің өміршеңдігін лингвистикалық заңдылықтар мен қағидалар негізінде зерттеп-зерделеу жолындағы бірнеше мәселелерді анықтап береді. Профессор Б.
Момынова ондай міндеттер қатарын төмендегіше көрсетіп берген [4, 77-78].
Ол:.Тіл өміршеңдігі – жанды құбылыс екенін ескерсек, қазіргі қазақ әдеби тілінің ішкі даму жүйесі жоғарыда аталған мәселелерге қатыссыз, өзіндік табиғи даму үдерісінде өткені мен бүгін өзгермеген бір ғана факторды байқадық. Ол – адамдық фактор..Адамдық фактор – әдеби тіл жүйесінің бірден-бір тетігі. Әдеби тіл жүйесі – жанды жүйе ретінде қоғамға, ұлтқа қызмет етеді. Әдеби тіл жүйесінде қалыптасқан нормалар мен ұстанымдар (критерийлер) бар.
Мұндай заңдылықтар «жазылмаған заң» сияқты көзге көрінбей, қолға ұсталмай өз ырқына бұрып, өздігінше дамып, іске асып жататын жанды жүйені құрайды. Әдеби тіл жүйесіндегі ең басты қозғаушы күш ол адам. Қоғам мен әдеби тіл арасындағы қарымқатынас, адам мен тіл арасындағы қарым-қатынастай.
Ол экстралингвистикалық әсерлерге ұшырағанымен, «әдеби тіл жүйесінің жазылмаған заңдарынан» үстем бола алмайды.
Сол нормалар мен ұстанымдар (критерийлер) адамдық фактор есебінен өзгеріп те отырады, бірақ түпкі маңызынан қол үзбейтіні ақиқат..Әдеби тіл нормалары туралы пікір білдір ген зерттеуші Әсет Болғанбайұлы мен Ғабдолла Қалиұлы «Қазіргі қазақ тілінің лексикологиясы мен фразеологиясы» атты еңбекте былай деген:.«Әдеби тіл нормалары қатып қалған, өзгермейтін, дамымайтын құбылыс емес. Ол үнемі дамып, жетіліп отырады.
Бұған мысал ретінде қазақтың қазіргі әдеби тіліне дейін өзіндік нормалары бар ауызша әдеби тілі, жазба әдеби тілдің ертеректегі нұсқалары болғанын айтса да жеткілікті» [6, 31]..Демек, әдеби тіл жүйесі – кез-келген ортада жүзеге асады. Ал тіл үшін күрес – саяси күрес болса, адам – сол халықтың перзенті ретінде өз «әдеби тіл жүйесін» жоғалтпауға тырысу керек. Әдеби тіл жүйесі – дербес қаланған жүйе емес, бірақ даму бағдары жаратылыстан белгіленген жүйе болып табылады.
Сондықтан да, белгілі профессор, ғалым Р.
Сыздық «Сөздер сөйлейді» деп бекер айтпаған..Әдеби тіл – көркем сөзбен көмкерілген сөздерден ғана тұрмайды. Бұл туралы қазақ тілі білімінің көрнекті өкілі М.
Балақаев «Қазақ әдеби тілі және оның нормалары» атты еңбегінде, кейбір ғалымдарымыз ақын-жазушылардың өздеріне тән сөз қолданыстарын болатынын да әдеби тілдің басты белгісінің бірі деп қарайды, дей келе ойын былай тұжырымдайды: «Көркем сөз, образды тіл өрнектері көркем әдебиет тіліне тән.
Олардың негізін көркем әдебиет ауызекі тілден, фольклор тілінен алды да, жазушының творчестволық лабораториясында олар одан әрі дамытылады, қыруар түрлі жаңа образдар, көркем сөз орамдары жасалады.
Алайда көркем әдебиет тілі – әдеби тілдің бір бұтағы болғанымен, оның бойында болатын жоғары қасиеттер жалпы «әдеби тіл» ұғымының сипаттамасы бола алмайды» [7, 26]..Әдеби тілдің мазмұны өте кең. Профессор Мәулен Балақаевша айтқанда, әдеби тіл дегеніміз – жазба әдебиет арқылы жалпыға бірдей ортақ нормалары қалыптасқан, стильдік тармақтары сараланған, қоғамдық қызметі әр алуан халық тілінің жоғары формасы [7, 29]..Ал, академик Н. Сауранбаев болса, әдеби тіл табиғатын: «Әдеби тілдің де жалпыхалықтық сипаты бар, бірақ әдеби тілдің жалпыхалықтық сипаты халық, қоғам өмірінің барлық салаларында қолданылуында, халықтың сан алуан тілегін қанағаттандыруға қызмет етуінде.
Яғни әдеби тіл – қоғам өмірінің барлық деңгейіне қызмет етіп, қажеттілікті өтейтін сапасы да, салмағы да жалпыхалықтық тілден де, тілдің басқа түрлерінен де бөлек тіл» [8, 11] деп жеткізеді..Осындай анықтамалар легіне қарап, «әдеби тіл» немесе «қазақ әдеби тілі» ұғымдарының арнасы кең екендігі, олардың уақыт пен кеңістік жағдайына бейімділігі, тұрақты логикалық аксиомасының түрлілік қасиетіне ие екендігін аңғара түсеміз..Қазақ әдеби тілін «өміршеңдік» өлшемі негізінде талдаудың бірнеше ғылыми-теориялық жетістіктері бар:.Қазақ әдеби тілінің өміршеңдігі қазақтың тілімен, ділімен, салтымен, болмыс-бітімімен, табиғаты мен талғамымен бірге, ұлт пен сол тілде сөйлейтін ұлттық код тасымалдаушыларымен ғана өзінің «қазақтың әдеби тіліне» лайықты сипатын жоғалтпақ емес...Әдебиеттер.