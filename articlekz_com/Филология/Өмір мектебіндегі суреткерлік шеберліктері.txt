«Өмір мектебі» трилогиясында революциялар мен соғыс оқиғаларының бел ортасында болған даңқты ерлер: С.Сейфуллиннің, А.Асылбековтің, У.Жəнібековтің жəне тағы басқалардың мəңгі ұмытылмас жарқын бейнелері бар. Сондай-ақ онда Л.Мирзоян, Т.Рысқұлов, С.Меңдешев, О.Исаев, О.Жандосов сынды белгілі қоғам қайраткерлері жөнінде бірсыпыра мəлімет берілген.
Қазақ кеңес əдебиетінің іргесін қаласып, оның дамуына зор үлес қосқан Б.Майлин, І.Жансүгіров, Ғ.Мүсірепов, И.Байзақов туралы да соны деректер келтірілген.
Жазушы өзімен қызметтес немесе жақын қарым-қатынаста болған əлгі адамдардың мінез-құлқын, жұмыс істеу тəсілін кеңінен сипаттайды.
Айталық, «Сəкеннің сүйеуі», «Сəкеннің салттарынан», «Қазақ əдебиетінің тойы» атты бөлімшелер өзінің шынайылығымен, сыршылдығымен көз тартады..Шығарма кейіпкерлеріне қатысты қаламгер əрбір кейіпкердің сүрлеу-соқпағын, ұстанған принципін мүмкіндігінше сол болған қалпынан өзгертпеуге ден қойған, тізеге салу сияқты жалаң тенденцияға бой алдырмаған. Автор өзін жəне қызметтес дос-жолдастарын бірыңғай көтермелеп мадақтаудан аулақ.
Жұмыс бабында, оқу-білім майданында, күнделікті өмірде жіберілген кейбір қате-кемшіліктерді, пендешілікті жасырмай оқырмандардың талқысына салады.
Сондай-ақ жұғымсыз іс-əрекеттермен оқшауланып, ел мүддесіне көлденең келгендерге де мейлінше əділ үкім ұсынуға тырысқан.
Ғалым Ə.Жұмабайдың естелігі де осы пікірдің растығын дəлелдей түседі.
«…60-жылдардың бас кезінде, Ғабиден Мұстафин Жазушылар одағы басқармасының төрағасы болып тұрғанда 13 адамнан құралған Төралқа мүшелері туындыларының қолжазбаларын əуелі өздері оқып, талқылап, баспаға ұсынатын тəртіп орнатылды.
Сəбеңнің «Өмір мектебінің» үшінші кітабы сол кезге тура келеді.
«Есею жылдарын» қарау үшін.құрамында М.Қаратаев, З.Шашкин, Б.Сахариев, мен, Ə.Нұрпейісов, Т.Ахтанов, З.Қабдолов бар екі комиссия құрылып, келешек кітап жөніндегі ұжымдық пікірлерін жазбаша, рецензия ретінде беретін болды. 1960 жыл шілдесінің орта кезінде қолжазбаның талқылауы өтті.
Кең кабинетте ине шаншар орын қалмаған.
М.Қаратаев бастаған комиссияның пікірін Б.Сахариев оқып берді.
Қолжазбаның жетістіктерін əдемілеп айта келіп, олар үш жүзге тарта сын-ескертпе жасаған екен.
Жұрт гуілдеп кетті.
Екінші комиссия рецензиясын Ə.Нұрпейісов оқыды.
Тап соның алдында ғана Сəбеңнің Сəкен жөніндегі естеліктері «Қазақ əдебиетінде» жарияланған еді.
Таяуда ғана ақталып, кітаптары да шыға бастаған үлкен ақын-азаматтың туындылары да, тағдыр-талайы да оқырман қауымды қатты қызықтыратын.
Сол себепті де олар қолжазбаны жақсы бағалай келіп, Сəбеңнің өзі тым жас күнінде, Орынборда Халық комиссарлары кеңесінің төрағасы болып істейтін Сəкеннің үйінде жатып оқыған кезінде інісінің ақшаны үнемдеп, жарықты ерте сөндіріп тастайтыны тəрізді тұрмыстық уақ-түйекті теріп кететінін, сырбаз ақынның əйелқұмарлығын көбірек суреттейтінін тілге тиек ете отырып:.Бала Сəбитті Орынборға алдырып, оқытып, парламент мүшесі еткен аяулы ақын бейнесін тұрпайылау көрсетуі оқырмандар наразылығын тудыруы мүмкін екенін атап өтті. Қолжазбаны талқылау қызу айтыс-тартыс туғызды.
Үлкен жазушылар түгелге жуық сөйледі.
Ғабит Мүсірепов, Ғабиден Мұстафин қолжазбаның кемшіліктері жағына көбірек тоқталды..– Біз, Ғабит екеуміз болмасақ, мына қалған жұрттың саған тісі бата бермейді. Сен бірақ біздің сынымызды көңіліңе алма.
Кітап тазарып, жақсы шықса – бəріміздің, ең алдымен, əдебиетіміздің абыройы, – деді Ғабиден аға..Сəбең қорытынды сөзінде қолжазба қанша сыналғанымен, «өз идеологиясының мінсіз таза екенін» алға тартты» [1]. Бұл – сөз жоқ, шығарманың шыншылдық сипатын биіктетіп тұрған елеулі жайттың бірі..Əдебиеттану ғылымында С.Мұқановтың стиліне қатысты талай пікір айтылғаны мəлім. Зерттеуші ғалымдар жазушының өзіндік сөз қолданыс ерекшеліктерін нақты мысалдармен дəлелдей отырып, оның шығармаларында кейде құлаққа тосындау естілетін тіркестердің, үйірлі мүшені үсті-үстіне қабаттастыра берудің салдарынан əсерді солғындататын шұбалаңқы сөйлемдердің кезігіп қалатынын орынды көрсеткен.
Мұндай сипатты азын-аулақ кемшіліктен «Өмір мектебі» де құралақан емес..С.Мұқанов трилогияда ескі қазақ аулындағы діни наным-сенімдер, араб жазуының ерекшеліктері, ескіше жыл атаулары, төрелердің шежіресі, «ақ табан шұбырынды» оқиғасы, кейбір қалалардың салыну тарихы т.б. жөнінде кейде өз атынан, кейде басқа біреулерді сөйлету арқылы ұзынды-қысқалы сан-алуан мəлімет береді.
Сын-зерттеу еңбектерінде осының көпшілігі оқырмандар назарын негізгі оқиға желісінен аулақ əкететін артық дүние делініп жүр.
Бір есептен солай екені рас та.
Дегенмен ол əңгіме-баяндаулардың өткен кездің сыр-сипаты, əдет-ғұрпы, ұғым-түсініктерінен келер ұрпаққа азды-көпті мағлұмат беру қызметін атқарып тұрғаны даусыз.
Оларды екі дəуірдің куəсі болған, көп жасаған, көп тоқыған С.Мұқановтар айтып бермегенде кімдер айтып бермек? Сондай-ақ, шегіністер жасауға, кейде алға озып кетуге мемуарлық жанрдың қолайлы екенін де есте ұстағанымыз лазым.
Бірақ бұл кейбір эпизодтық кейіпкерлердің өскен ор тасы, үрім-бұтағы, тіршілік-тауқыметі əңгімеленетін құлаш-құлаш ақпарларды түгел құптау деген сөз емес.
Атап айтсақ, Аңдамас қажының, сайқымазақ, қу Досмағанбеттің əр түрлі сөлекет қылықтары ұзақтау қызықталған тəрізді..Шығарма – халқымыздың жарты ғасырға жуық өмірінің: еркіндік, теңдік жолындағы күресінің, еңбек, білім алу жолындағы тынымсыз аттаныстары мен ізденістерінің біртұтас суреті. Трилогияда күрделі кезеңнің сан-сала шытырман оқиғалары өзара шебер қиыстырылып, тартымды сипатталған.
Ол – тек жеке қайраткердің өмірбаяны емес, жалпы қазақ елінің тұрмыс-тіршілігін, ой-арманын, бірте-бірте есейіп ілгерілеу эволюциясын тарихи шындыққа сай бейнелейтін көлемді шежіре..Бұл шежіреде автордың балалық шағынан, жарасты жастығынан, толысқан азаматтық кезеңінен мағлұмат беріліп, қазақ халқының.жарты ғасырға жуық өмір тарихы, тұрмыссалты, моралі мен этикасы кең қамтылумен қатар, шығарманың өне бойынан тарлан таланттың өзіне тəн құнарлы стилі, тайға таңба басқандай қолтаңбасы, суреткерлік хас шеберлігі мен мұндалап тұрады..Онысы табиғат пейзажы мен кейіпкерлер портретін мүсіндеу ерекшеліктерінен де байқалады. Мысалы: «Оның үнемі түюлі жүретін қалың қабағы зілдің бұлтындай бір ашылмайды. Ашуланса, ол қалың қабағын түсіріп жіберіп, үлкен көзін кішірейте түйілдіріп қадала қараса, көздерінің ұшқыны өңменімнен өтіп кете жаздайтын.
Сол кезде оның шешек дағы бар қарасұр ашаң еті қыртыстана қап, жақ еттері түйіле қап, сидиған арық мойнының тамырлары білеуленіп кетеді» [2,52]..Бұл Мұқанның інісі – Мұстафаның портреті. Туысқан адамның портреті типтік əрі психологиялық талдау арқылы жасалған.
Типтендіру осы суреттемеде Мұстафаның бет-əлпетіндегі: «қалың қабақ», «үлкен көз», «арық мойын» сияқты таңдап-талғап алынған портреттік детальдардан көрініс береді..Екіншіден Мұстафа ұзақ уақыт төсекте жатып, аурудың азабын тартқан дімкəс адам. Оның кедейшілік өмірі, жуық арада айықпай қойған сырқаты – мінез-құлқына, кескін-кейпіне де өз ізін салған.
Сондықтан Мұстафаның мінезі қытымыр да қатал.
«Зілдің бұлтындай бір ашылмайтын» қабағы, ашуланса «үлкен көзін кішірейте» қарауы, «арық мойнының тамыры білеуленуі» яғни, бет ажарындағы психологиялық өзгерістер соны аңғартады.
Бұл арада Мұстафаның типтік портреті: кескін-келбетінің айрықша сипат-белгілерімен, бет қимылы, мінез-құлық бірлігімен жасалған..С.Мұқанов өз шығармасында əйелдер портретін өте көркем мүсіндеуге тырысады. Мəселен, ол туған апасы – Ұлтуған туралы айтқанда: «ол қазір жасы он беске шыққан, талдырмаш, ұзын бойлы, ашаң қызыл шырайлы жүзді, мөлдіреген кішірек қара көзді, əдемі қыр мұрынды, бұрымы ұзын, қара шашты, жаңа өспірім көркем қыз» – дейді..Бой жетіп қалған балғын қыздың бұл дерексіз портретінде автордың ол жайлы əсері берілген. Жазушы кейіпкердің жасын, түрін, бой тұлғасын көркемдеп беру үшін: «қара көзді», «əдемі қыр мұрынды», «қара шашты» деп бір текті, күрделі эпиттеттерді пайдаланған. Троппен берілген əдемі портреттік детальдар бір қарағанда бүтіннің бөлшегі тəрізді əсер қалдырғанымен, қыздың тұла бойында нəзіктік, жарасымдылық, тартымдылық бар екенін аңғартады..«...жапалақтай жауған қардың жұлдыздары, оның алдына құрған сиқырлы шымылдықтай желпінеді...
Соған сүңгіп келе жатқан қыздың салқын ауаға қызарған беті – қызыл роза гүліндей құлпырады...
Кірпіктердің арасынан қараған үлкен көгілдір көздер, кіршіксіз көк кəукер тасындай мөлдірейді...
Кішкене ауыздың жұқа еріндері қызыл шоқтай жайнайды....» [2,442-443]..Романда орыстың сұлу қызы – Катеринаның портреті осылайша сипатталған. Арудың сыртқы тұрпат-бейнесі жапалақтап жауған қардың, дəлірек айтқанда, қыс пейзажының фонында суреттелген.
Өйткені, автор осының алдында ғана күннің суытып, жердің тобарсып қатып қалғанын айта келіп: «...
Бүгін таңертең жапалақтаған қар мен көлден су алып қайтқанда қалыңдай жауып, миллиондаған кіршіксіз ақ жұлдыздарын қоюлата аспаннан сеуіп тұрған» – деп қыс табиғатының құбылысынан хабар берген болатын..«Өмір мектебі» трилогиясындағы басты тұлға Сəбиттің өзі болғанымен, автор өз автопортретін беруге өте сараң. Егер бере қалса, басқа кейіпкердің аузымен сипаттайды.
«Өзі жалпақ беттеу, құба өңділеу, май мұрындау, кішірек көзділеу боп, шешесіне тартыңқыраған екен, – десті əркімдер» [2,16]..Кейде автор портретінің белгілері: «Пұшырайған мұрның құрысын...», «Тапырайған кішкене мұрныңды» – деген эпизодтық кейіпкерлердің репликасынан да байқалып қалады..С.Мұқанов бұл туындысында үзеңгі қағыстырып қатар жүрген ағалық, жолдастық ақыл кеңесін тыңдап, ұстаз тұтқан: В.И.Гозак, Ə.Досов, А.Асылбеков жəне т.б. төңкерісшіл революционерлерлің портреттер галереясын жасаған..Үш кітаптан тұратын триологиясында автор қазақтың Ақан сері, Үкілі Ыбырай, БалуанШолақ тəрізді өнерпаз ұлдарына, кеңес дəуірінде өмір сүрген С.Сейфуллин, Ғ.Мүсірепов, И.Байзақов жəне т.б. ақын-жазушыларға да тамаша-тамаша көркем беттер арнаған..С.Мұқанов халықтың ардақты ұлы – Ақан серіні өмірінің соңғы кезінде кездестіреді. Бұл шақта Ақан кəрілікке бой ұсынып, ауру-сыр қау меңдеп, əр елдің бай жуандарынан шет қақпай көріп, қаралы, қайғылы қалыпта күн кешеді..Рухани жан күйзелістері жүрегін жаралаған тағдырдың, əлеуметтік топтардың ауыр соққылары оның шығармашылығына, көңіл-күйіне қатты əсер етеді. Осы жағдайда жазушы:.«... одан кейін: «Құлагер жаз жайладым, күз...» – дей берді де, жыламсыраған дауыспен Құлагердің өлген жерін айтқанда, «жұлдым да сақал, шашты ойбайладым!» – деп өкси жылай берді...
Ақанның кескіні со кезде құйын үрлеген судың бетіндей ойран-ботқа боп, екі көзінен жас шұбыра жөнелді.
Ол домбырасын қасына сүйей салды да, талықсығандай қисайып жата кетті» [2,218] – деп баяндайды..Ақан серінің орны толмас өкініші, жанын жегі құрттай кемірген қайғы-қасіреті, мұңналасы – тұлпардың, дүлдүл Құлагердің өлімі. Сол себепті автор Ақан портретін жасағанда, оның жан-дүниесін астаң-кестең қылған ішкі көңіл-күй құбылыстарын: кескіні со кезде құйын үрлеген судың бетіндей ойран-ботқа боп, – деп бет ажарындағы өзгерістерімен қабаттастыра суретеген.
Денесінің қимыл-қозғалысына байланысты айтылған: ...
талықсығандай қисайып жата кетті» деген фраза да Ақанның əлденеге өкінген, опынған жабырқаңқы халінен хабар бергендей.
Сөйтіп, Ақан портретінде құбылмалы, өзгермелі беттің бояу-реңі мен ішкі жан қозғалысы өзара астасып, кірігіп кеткен..Жазушы Сəкенді алғаш рет алыстан көзі шалғанда: «Басы көтеріңкі. Кеудесі шалқақ.
Кескінінен көзіме алғаш шалынғаны, аса қою қияғы ұзын қарасұр мұрт» десе, жақын жерден бетпе-бет көргенде: «кейін қайырған шашы толқынды қара екен, шекесі толық, маңдайы кең, кеше мөлшерден артық қоңқақ сияқтанған мұрны бүгін қырланған, мөлшерлі, əдемі қалыпта, кешегі қалың, ұзын мұрты бүгін қоюлана, ұзара түскен сияқты» [3,488] деп сипаттайды..Екі суреттеме шығарманың əр бетіне шашыратылып берілгенімен, бірін-бірі қайталамай Сəкеннің портретін толықтыра түскен. «Басы көтеріңкі.
Кудесі шалқақ» деген детальдар ақынның тұлға-сымбатын мүсіндесе, кейінгі суреттемеде автор оның бет-бейнесіндегі шаш, шеке, маңдай, мұрын сияқты белгі сипаттарына жеке-жеке тоқталады..Айта кететін тағы бір жай – жазушы мұнда Сəкеннің сыртқы кейіп-кескініндегі нақты бір ерекшелігіне акцент жасаған. Ол: персонаждың.«мұртына» байланысты штрих-деталь. Бұл деталь екі рет қайталанып, ақынның сұлу жан дүниесімен үндесіп, оның портретінің тұрақты, мəнді бір белгісін айқындай түскен.
Белгілі əдебиет теоретигі А.И.Белецкий көркем прозадағы портреттерді: дерексіз, живопистік, паспорттық деп түр-түрге бөледі..Академик атап көрсеткен портреттің осы паспорттық белгілерін шығармадағы эпизодтық жəне екінші, үшінші қатардағы кішігірім кейіпкерлерді сипаттаудан да көреміз..Мəселен сол кездегі жас ақын А.Тоқмағанбетов портретін жазушы: «... Толықшалау орта бойлы, жирендеу өңді, жирен бұйра шашты» – деп суреттесе, ақын Ə.Тəжібаевты:.«Бір күні қызмет бөлменің есігін біреу қаққанға, кіріңіз десем, оң жамбасынан сылти басқан, серейген арық бойлы, қоңқақ мұрынды, сығырлау көзді, қара шашы жалбыраған бала жігіт кіріп келді» [4,23] – деп қысқаша қайырады..С.Мұқанов аталмыш шығармасында табиғат көріністерін қаһарманның түйсік-сезімі немесе ойша елестетуі арқылы бермейді. Ол пейзаждық суреттемелерді табиғи қалпында, шыншыл реалистік тұрғыдан суреттеу үшін өз кейіпкерінің «арқа тұсына» шығып алады да, оның құбылыстарын үнсіз бақылайды.
Өйткені табиғат-феномен ол қоғамдық құбылысқа, көңіл-күй өзгерістеріне тəуелді емес..Автор табиғат детальдарын суреттегенде жарыққа, түске жəне оның бояуларына айырықша мəн береді. Табиғат пен оның бояулар палитрасы параллель түрде алынып, өзара жіксіз жымдасып жатады..«Кейде «Көкшетау», кейде «Бурабай» аталатын тау, Нығметжан ауылынан бұп-бұлдыр көкпеңбек боп көрініп тұрады... Бірақ Бурабайдың көгілдірлігі өзге таулардан əлдеқайда көкшіл сияқты, бұл алыстан, жерден аспанға өсіп шыққан көгілдір гəуһар тасқа ұқсайды» [3,417]..Оның есесіне қоңыр түс өмірде, табиғат құбылыстарында аз кездесетіні сияқты трилогияда өте сирек қолданылады:.«Шөппен жарыса көктеп, аяқ кезінде пісетін жуаның түбі – кішігірім, сарымсақтай... Піскен кезде сабағының басы қоңырланады да, бұлтиған бүршік атады» [2,38]..«Қаланың, заводтың қыстай бұрқыраған түтінінен қардың түсі қоңырланып кетеді» [4,343]..Романдағы табиғат көрністерінде түс жарықпен қатарласа алынып, үнемі жарыстырыла беріледі. Сондықтан пейзаждық бояулар палитрасы жарықтың түсуіне, жылдың төрт мезгіліне, тəуліктің əр уақытысына байланысты үнемі өзгеріп отырады..Міне, осы тəріздес жоғарыда келтірілген портреттік жəне пейзаждық суреттемелерден бүкіл халықтың ыстық ықылас, махаббатына бөленген Сəбит Мұқановтай көркем сөз.шеберінің жазу ерекшелігінің өзіндік қырын танимыз [5]..Жалпы, «Өмір мектебі» трилогиясы – жазушы үшін шын мəнінде көп қиналысқа түскен шығарма болды деп жазған ғалым Қ.Ергөбек, қиналудың өзіндік бірнеше себептерін атап көрсетеді. Ол, біріншіден, əсіресе.«Есею жылдарында» 1937 жылы «жеке адамға табынудың құрбаны» болған талай-талай қайраткерлер есімі аталып, іс-əрекет баяндалуына байланысты дейді. Олардың көбімен Сəбит Мұқанов ертеден таныс, үзеңгілес жүрген, бір қызмет атқарған.
Сондықтан да өмірдегі кісілік келбетін жақсы біледі.
Өз білгені бойынша баяндайын десе, 1937 жылы оларға жала жабылғанда келбет, азаматтық болмыс бір бөлек те, үкіметтік үкім бір бөлек.
Бірі жүрек сөзі, бірі дерек көзі.
Қайсысын таңдамақ керек? Былай тартса өгіз өледі, былай тартса арба сынады.
Жазушы сол себепті архив деректеріне көбірек сүйенеді, əлгі аталған қайраткерлер істері жөнінде құжаттардың көшірмесін үстел үстіне ала отырып жұмыс істеді.
«Есею жылдары» осылай жазылған еді.
Шығарма үзінділері газет-журналдарда жариялана бастады.
Жазған шығармасын сыйлас кісілеріне оқытып бір сынату, ағымдағы баспасөзде жариялатып, пікір тыңдап бір ширату Сəбит Мұқановтың қашанғы дағдысы..«Есею жылдары» да осы жазушылық тəжірибені бастан кешіп отыр. Енді бұған алпысыншы жылдардағы əлеумет өміріндегі ахуалды қосыңыз.
Н.С.Хрущев бір қарағанда бар ақиқатты ашып тастап, тарихи бұрмалауды қалпына келтіруге үндегендей еді.
Туған-туыс, бауыры, жора-жолдасынан 1937 жыл зобалаңында көз жазып қалған ашынды жұрт жазушыдан да, тарихшыдан да тек ақиқатты талап етті, жазықсыз жапа шеккендер есімін ақтау жолына кірісе бастады.
Осы психологияға жазушының «Есею жылдары» романының жарық көруі сəйкес келе кетті.
С.Мұқанов өз шығармасында кімді, қандай қайраткерді бейнелесе де партиялық тұрғыдан, коммунист жазушының көзімен қарап бейнеледі.
Коммунистік партия қателеседі деп сірə да ойламайды.
Осы сəтте келіп, жазушы мен оқушы арасына сызат түседі.
Жазушы талғамы мен оқырман талабы қайшыласады.
Жазушының «Есею жылдарына» қайта-қайта оралып, өңдеу, жөндеу жүргізуінің бір сыры осында.
Екіншіден, алпысыншы жылдары қазақ əдебиеті əлемдік деңгейге көтерілді.
«Абай жолы» эпопеясының даңқы дүние жүзіне жетті.
Жаңа буын қаламгерлер өсіп шықты.
Олар көркемдік.жаңа шепті алды, əлем əдебиеті тəжірибесін ұлт əдебиетіне əкеліп еге бастады. Баяндау орнын бейнелеу басты, образ жасау характер арқылы жүзеге асты.
Ескінің орнын жаңа басты.
Ақсақалдар кенжелеп, жастар ілгеріледі.
«Жылымық» кезіндегі жастар əдебиетке мінезбен келді.
Жаңа толқын, жас буын қаламгерлер де «Есею жылдары» мемуарына өз талаптарын айтты.
Өтпелі кезеңде өмірге келген «Есею жылдары» мемуарлық шығармасының қайта-қайта жөндеу, өңдеу бастан кешуінің тағы бір себебі осындай болатын.
Үшіншіден, жазушы тілегінің өзі – шығарманы жөндеу, өңдеу, ұстарту.
Демек, əдебиеттің жаңа да, жас буыны тілегі, оқырман қауым талабы жазушы мақсатымен үндесіп, үйлесіп жатса, қаламгер құп алып жөндеу жолында.
«Өмір мектебі» мемуарлық шығармасының өңделу, жетілу тəжірибесі осындай».ақ дəуір мен жазушы елегінен қабат өтіп, үлкен бағаға ие болған. «Жұмбақ жалау» – «Ботакөз» болып, «Адасқандар» – «Мөлдір махаббат» болып, «Менің мектептерім» – «Өмір мектебі» болып жөнделді, жаңаланды, толықты.
«Балуан Шолақ» та, «Сырдария» да бір-бір қараудан өтті.
Осының бəрі жазушы еңбегінің салмағын арттырып, оның кітаптарының идеялықкөркемдік қуатын өсіре түсті.
Соның ішінде Сəбит Мұқановтың жеткен ең үлкен биігі ретінде бағаланған «Өмір мектебі» трилогиясы еді.
Кенеулі жазушының кемелденгендігін танытқан аса айтулы, талантты, тұлғалы бұл туындыда бүтін бір халықтың бүкіл бір дəуірдегі көркем шежіресі бар.
Сондықтан да кең тынысты, көп салалы, тарихи, əлеуметтік шығарманың бүгінде бағасы арта түспесе, ешқашан кемімек емес..[6,187-188] деп, ғалым шығарманың зерт-.ханалық тарихын саралап береді..Жалпы, С.Мұқанов заман талабын тез аңғарғыш, дəуір өзгерістеріне қырағылықпен үн қосып отыратын, белсенді қаламгер болған. Өмірінің соңғы кезінде бұрынырақ жазған бірқатар шығармаларына қайта оралып, оларды жөндеуден өткізген жазушы əрекетінен өз шығармаларына деген жауапкершіліктің артуы мен көркемдік талап-талғамның күшеюі аңғарылады.
Оның елеулі шығармаларының көбі-...