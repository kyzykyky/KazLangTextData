Əдебиеттану ғылымында сөз өнерінің қай тегі болмасын, баяндаудың негізгі түрі ретінде монолог жəне диалог түрлері арқылы мəтін туындайтындығы туралы қалыптасқан пікір бар. Баяндау, нарраталогияның өзі авторлық дискурстың компоненттері екендігін айтып өтуіміз керек.
Шығарма авторы өз туындысын сөз өнерінің қай жанрында тудырарының алдында баяндаудың қандай формасында жеткізуді жоспарлайтындығы ақиқат.
Əдебиеттану ғылымында мифологизацияға көп жол берілмеуі керек сияқты көрінеді.
Поэзия жанрында, оның ішінде лирикада «ғайыптан өлең қону», «көк ала үйрек ұшып келу», «түс көру», «аузына түкіру», «əруақ аян беру» сынды мифологизацияның əлі күнге орын алып келгендігін жоққа шығара алмаймыз. Əлемнің ғажайып, тылсым күштерінің барлығы шындық болар, ақындық өнер тек арқылы қанмен беріледі, болмысынан дариды деген пікірлер де ойға қонымды.
Кез-келген адамнан да ғажап лирика туа бермейтіні де рас.
Ақындық туа бітті табиғи дарынымен қатар, ойлау жүйесі шығармашылыққа негізделген, рухани жəне интеллектуалдық əлемі сұлулық пен адамгершілікпен, əсемдік пен ізгілікпен бой түзеген, тəрбиеленген, бойындағы ізгі қасиеттерді поэтикалық шеберлік арқылы дамыта білген тұлғаның ғана қолынан келетін іс. Бұл деген сөз поэзия бірден туа қоймайтын, күйбең тіршіліктен қолы қалт еткенде отыра салып, жазып тастайтын, не табан астынан суырып салып айта салатын экспромты дүние емес.
Импровизациялық, суырып салмалық өнер де, қазақтың бай тарихы бар ауызша туған индивуалды əдебиеті де, яки ақын-жыраулар поэзиясы да əдеби мектептің, əдеби дəстүрдің жемісі, жалғасы, көрінісі..Қазіргі таңдағы əлемдік əдебиеттану ғылымында сөз өнерінің табиғатының диалогтығы мойындалған аксиомаға айналды. Əдебиеттанудың мұндай тұжырымға тоқтауына орыс ғалымдары М.Бахтин, Ю.Лотманның əдебиеттанушылық мектептерінің ықпалы өте мол болды.
Сөз өнерінің қандай бір тегі, қандай бір жанры болмасын ол – диалогты.
Лирикалық шығарма автор тарапына баяндалатындықтан, сырт көзге ақынның барлық айтқандары монолог сынды көрінетіні рас.
Ал көркем шығармашылықтың табиғатымен айналысып жүрген зерттеушілер үшін бұл қарабайыр тұжырым ретінде көрінеді.
Лирикалық шығарманың тууы барысында көркем шығармашылықтың бірнеше заңдылықтары жүзеге асады, олар: автор – кейіпкер, автор – баяндаушы, автор оқырман қатынастары..Автор туындысын не үшін шығарады, қалай шығарады жəне кім үшін шығарады деген сұрақтар лирика зерттеушісінің алдына қойылып отыруы керек. Авторлық дискурс, авторлық стратегия, адресат ұғымдары лирика жанрының ажырамас бөліктеріне айналуы тиіс..Əдебиеттанушы əдеби үдерісте қолданылып жүрген «монолог» жəне «диалог» ұғымдарының тек сыртқы айырмашылығына байланысты қолданылған функциясынан аулақ тұруы қажет. Монолог – бір адамның сөзі, диалог – екі адамның сөйлесуі деген қасаң қағиданың шеңберінен шығуымыз керек.
Алайда əдеби процестегі, əдеби нарратологиядағы монологты зерттеген қаншама монографиялар жазылды, қаншама диссертациялар қорғалды.
Енді монологтың диалогтық генезисіне терең назар аударатын кезек жетті.
Бұл ретте ғалым Т.Т.Савченконың мына пікірлерінің жаны бар: «Концепция диалогической природы слова и в связи с этим понимание сложной внутренной его структуры позволяет распростронить идею диалогичности на лирическую систему.
В связи с этим мы исходим из того, что мир лирического произведения диалогичен.
В лирическом системе слово не монологично, как считают теоретики.
Оно диалогично, поскольку субъект речи как персонаж лирического произведения обращает его к некоему адресату, который тоже является персожанем произведения. В отличие от прагматического аспекта изучения адресата, который является категорией затекстовой или внетекстовой, то есть адресатом–читателем, мы остаемся в пределах внутренней структуры произведения, и в ней, в этой внутренней структуре, мы исследуем диологические отношения.
Избранный подход актуализирует проблему лирики.
Таким образом, делается новый шаг в изучений родовой специфики лирики» [1, 6]..Абайға дейін лирика жанры қалыптасып, кемеліне келіп қойған жанр емес еді. Абай қазақ лирика жанрын кəсіби лирика деңгейіне жеткізіп дамытқан, өлең өрнегі тұрғысынан да, идеялық мазмұны тұрғысынан да жаңа белеске көтерген тұлға ретінде əдебиет тарихында мəңгілік есімі қала бермек.
Ақын өлеңдерінің бəрі лирика еместігі қазіргі көзі қарақты зерттеуші үшін белгілі.
Абай шығармашылығы да бірнеше даму сатыларын басынан өткерген.
Шығармашылықты даму эволюциясынсыз, динамикасынсыз қарастырмауымыз керек.
Абай да лирик деңгейіне бірден жеткен жоқ.
Оны ақын шығармашылығын зерттеген ғұлама ғалым М.Əуезовтен бастап, көптеген ғалымдарымыз С.Мұқанов, Қ.Жұмалиев, М.С.Сильченко, З.Ахметов, А.Нұрқатов, т.б.
өз зерттеулерінде айтып өткен..Өнерлердің ішіндегі ең субъективті деп саналатын лирика жанрындағы баяндалудың түрлерін сөз етсек, монолог, ішкі монолог түрлері тілге етіледі. «В лирике предметом представления являются чувства и душевные состояния, выраженные в языковом материале, сформированном специально с этой целью, а главная передающая форма – монолог, излияние лирического субъекта» [2, 159], деген ғалым ойларынан да лириканың монологтылығы, оның баяндалу формасы да – монолог арқылы берілетіндігін айғақтайтын ұстанымдарды көріп отырмыз.
М.Бахтин мектебінің өкілі М.В.Строганов бұл пікірлерге мүлде басқаша көзқарас танытады: «Если мы рассматриваем диалог как элементарную и примитивную модель всякого речевого общения, то нам следует признать, что монолога как такового, монолога (курсив менікі Н.К.) как самостоятельного явления речи не существует. Это фикция, порожденная несоциологическим анализом речи.
Можно сказать, что любое произведение человеческого общения это загнанный вовнутрь монолога диалог» [3, 72].
М.Бахтиннің тұжырымдарына сүйенген М.Строганов əдеби шығармашылықтағы баяндалудың түрлерінің диалогты болатындығын дəлелдейді.
Көрнекті теоретик М.Бахтин өзінің.«Проблемы поэтики Достоевского» монографиясында көне грек əдебиетін, оның ішінде «Мениппея» жанрын талдай отырып, өнердегі «диатриба», «солилоквиум», «симпасион» жанрларына тоқталады [4, 138]. Ғалымның айтуы бойынша, бұл өнердің үш жанры да диалогтық қатынастарға негізделген.
Диатрибаға берілген анықтама мынадай: «Диатриба – это внутренне диалогизованный риторический жанр, построенный обычно в форме беседы с отсутствующим собеседником, что приводило к диалогизации самого процесса речи и мысли..Нужно отметить, что именно диатриба, а не классическая риторика оказала определяющее влияние на жанровые особенности древнехристианской пропеведы» [4, 138]. Ал солилоквиум жанрының ерекшеліктері мынада: «Диалогическое отношение к себе самому определяет жанр солилоквиума.
Это беседа с самим собою.
В основе жанра лежит открытие внутреннего человека – «себя самого», доступного не пассивному самонаблюдению, а только активному диалогическому подходу к себе самому, разрушающему наивную целостность представлений о себе, лежавшую в основе лирического, эпического и трагического образа человека.
Диалогический подход к себе самому разбивает внешние оболочки образа себя самого, существующие для других людей, определющие внешнюю оценку человека (в глазах других) и замутняющие чистоту самосознания» [4, 138].
Поэтикалық жанрлардың қалыптасу кезінде түрлі түр ауыстырушылықтардың, бір түрден екінші түрге өту үдерістерінің орын алғандығын ескерсек, диатриба, солилоквиум жанрлары лирика жанрына трансформацияланған сынды көрінеді..Абайдың 1898 жылы жазған, ақын өлеңдерінің ішіндегі шоқтығы биік, кемел лириканың көрінісі ретінде есептеліп, ішкі жан дүниесін, тебіреністерін толыққанды ақтарып салатын сыршыл лириканың жемісі деп мойындалып, көптеген ғалымдардың талдауына іліккен «Өлсем, орным қара жер сыз болмай ма?» атты өлеңі ойшылдың монологы деп бағаланған..Ақынның осы өлеңін монолог деп бағалауымыз теориялық тұрғыдан объективті ме? М.Бахтин монологты былай сипаттайды: «Монолог как речь, никому не адресованная и не предполагающая ответа» [5, 448]..Өлсем, орным қара жер сыз болмай ма? Өткір тіл бір ұялшақ қыз болмай ма?.Махаббат, ғадауат пен майдандасқан,.Қайран менің жүрегім мұз болмай ма? [6, 48]..Осы өлең жолдарының томаға-тұйық монолог, не əрі кеткенде кең мағына ішкі монолог деп бағалауымыз да, өлеңнің дискурсын толық ашып бере алмайды. Өлеңнің басын, бірінші тармақты автор сұрақ қоюмен бастайды.
Сұрақ қою монолог шеңберінде болмаса керек.
Автор мен «лирикалық мен» қатынасының белгілі тəсілі арқылы жүзеге асырылып, автокоммуникация орын алған.
Лирика жанрының ерекшеліктерін айғақтайтын баяндау тəсілдерінің «лирикалық мен», «лирикалық кейіпкер», «лирикалық қаһарман» арқылы жеткізілетіндігі белгілі.
Автордың сұрағы тек лирикалық қаһарманға бағытталмаған, абстракциялы оқырман, əр уақыттың, əр заманның оқырманына арналған.
Реалды нақты шақтағы, реалды болашақтағы оқырманмен қатар, санадағы абсолютті болашаққа қарап айтылған.
Демек, лирикалық қаһарманның сөзін бағыттап тұрған объектісі бар.
Өлең диалогқа құрылған деген сөз.
Абайдың осы өлеңінде жоғарыда М.Бахтин келтірген диалогизмнің екі түрі бар.
Диатриба бар деуіміз, өлеңнің белгісіз, абстракциялы, қиялдағы оқырманға, тыңдарманға арналғандығы.
Солилоквиум орын алған деуіміз, автор кей тұстары өзін объектіге айналдырып, ішкі жан əлеміндегі сырларын айтуы, лирикалық қаһарманның өзі-өзімен ақылдасуы, сырласуы, мұңдасуы үдерістерінің ортаға шығуынан келіп туындйды.
Ақын сұрағы лирикалық қаһарманға қойылса да, оқырман да ол сұрақтарға жауап беруге тырысады.
Іштей ойланады, өзін қаһарманның орнына қойып көреді.
Автордың бұл сұрақтарында жауаптардың да ізі жатыр.
Автор өз ішкі əлемінің жай-күйін беру үшін, оқырманға мүмкін болуы ықтимал дайын жауапты да беретіндей.
Əрине, адам өлгенде денесі берілетін жер қойнауы сыз болады, сондай-ақ өлген адам тіл қатпайды.
Ақын оқырманына рухани-эстетикалық тағылым беру үшін арнайы риторикалық сұрақ-жауап формасын, диалогты таңдап алған..Амалсыз тағдыр бір күн кез болмай ма? Біреуге жай, біреуге тез болмай ма?.Асау жүрек аяғын шалыс басқан Жерін тауып артқыға сөз болмай ма?.Ақын болашақпен сырласады. Болашаққа үн қататындай көрінеді.
Бұл шумақтағы адресат, объект – болашақ оқырман.
Ақынның «артқыға» деп отырғаны, өзі өлгеннен кейінгі артында қалған ұрпақ, болашақта дүниеге келетін ұрпақ болса керек.
«Пəленшенің баласы, пəленшенің ұрпағы, қазағым, қазақ баласы» деп те отырған жоқ ақын.
Келер ұрпақ – абстрактілі.
Ол ақын сөзін оқыған кез-келген ұлттың өкілі де болуы мүмкін..Сонда жауап бере алман мен бишара, Сіздерге еркін тиер, байқап қара..Екі күймек бір жанға əділет пе? Қаны қара бір жанмын, жаны жара..Абайдың осы өлеңінде диатриба мен солилоквиумның екеуі де қатар кездеседі деуіміздің тағы бір дəлелі. Ақын бұл шумақта тек өзіменөзі ғана сыр алсып, жан жүрегін ақтарып отырған жоқ, мұнде абстрактілі адресат та орын алған.
Автор оған айрықша мəн беріп «Сіздерге» деп арнайы үн қатуы, болашақтағы оқырманның жалғыз емес, көп екендігінен хабар беріп отыр..Абайдың бұл өлеңін болашаққа арнаған арнау деп бағаласақ та болатындай. Ақын бастапқы əдетінше, өзі риторикалық сұрақ қоя отырып, оған жауабын да өзі береді.
Болашақтағы оқырманының жауабының желісі қандай болатындығын білетіндей, өз жарасына жағатын емді өзі белгілеп, жанға əсер етудің əсерлі жолдарын ойлап табады..Жүрегіңнің түбіне терең бойла,.Мен бір жұмбақ адаммын, оны да ойла. Соқтықпалы, соқпақсыз жерде өстім, Мыңмен жалғыз алыстым, кінə қойма!.Болашақ оқырманымен наздасқан ақын, өз тағдырын таразылай отырып, болашағына наз айтады, қиялдағы қабылдаушысының түрлі ойға шомып, түрлі пікір түйетін сезіп, олардың айтар сөзіне жауап ретінде өз жайына өзі бағасын береді. Басқа өлеңдеріне қарағанда, Абайдың осы өлеңінде ақынның өзіндік бейнесі сомдалып, ішкі тебіреністері орын алады.
Жан жүре-.Абайдың бұл өлеңінің ерекшелігі лирикадағы баяндалудың диалог формасының диатриба, силолоквиум түрлерінің қатар қолданылуымен ғана түсіндірілмесе керек. Өлеңнің адресаты – абстрактілі болашақтағы оқырман.
Өлеңнің идеялық мазмұнын талдаушылар бұл өлеңді болашақпен тілдесу, араздасу, болашақ алдында өзін ақтап алу, болашаққа үн қату деген сынды талдауларды жасады.
Өлеңде монодиалогпен қатар оқырман жауабын ойша ескере отырып, оған жауап беріп, полилог орын алған.
Автордың санасында оқушы болмысы үнемі тұратындығын ескерген лирика заңдылығынан туындаса керек.
Лирика жанрына таңылған «лириканың баяндалу түрі монологты» деген қағиданың бір жақты жəне тар шенберде айтылғанына назар аудара отырып, кез-келген монологтың өзі диалогты болатындығын дəлелдеп, əдеби қауымда жылдар бойына қалыптасып қалған қағидатты бір жақты терістеу мүмкін еместігінен, монодиалог деген атаудың қолданылуы объективті көрінеді.
Абай шығармашылығында монодиалогтық, диалогтық, полилогтық баяндалу, не поэтикалық нарратология тұрғысынан талдауды қажет етіп тұрған өлеңдер тек мұңымен шектелмейді.
Ақынның сыршыл лирикасына жататын өлеңдері зерттеулерді күтіп отыр..гіндегі түпкі сырға бой алдыра бермейтін ақын,.өлеңімен болашаққа назын айтып кетеді. Осы өлеңдегі баяндаудың құрылымын төмендегі кестеде көрсетуге тырысайық:.Автор-кейіпкер сөзі ↔ оқырман жауабы ↔ кейіпкер жауабы..Монодиалог ↔ диалог ↔ полилог.Ой кіргелі тимеді ерік өзіме, Сандалмамен күн кешкен түспе ізіме. Өзі ермей, ерік бермей, жұрт қор етті, Сен есірке, тыныш ұйықтат, бақ сөзіме!.Өз өмірінде орын алған, субъективті жəне объективті факторлардан туындаған проблемалардың дауасы табылмағандықтан, тағдыры тауқыметті болды, болашақ адресат, ақын шығармашылығына объективті көзқараста болып, шын да əділ бағасын беруін өтінгендей....