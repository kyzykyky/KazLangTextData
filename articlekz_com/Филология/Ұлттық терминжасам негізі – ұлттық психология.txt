Ұлт пен тілдің бірлігі жөніндегі қағиданың тіл білімінде əлдеқашан айтылып, бұл күнде орнығу дəрежесіне дейін жететін уақытысы болған сияқты. Бұл тұжырымды кезінде əйгілі тілші В.фон Гумбольдтың дəлелдеп кеткені тілші ғалымдар үшін жаңалық емес.
Ол өз сөзінде: «Тіл – сөйлеу арқылы ойды жеткізу үшін тұрақты қайталанып отыратын рухтың күші.
Демек, əрбір ұлт өз тілінің шеңберімен қоршалған», деп көрсеткен еді (1,349)..Бұл қағиданы белгілі қазақ тілшісі, академик Ə.Қайдаров та нақтылай түсіп, тілдің ұлттық ерекшеліктерге сай қалыптасатын қызметінің арқасында ұлт туралы толық мағлұмат алуға болатындығын айтып өткен еді (2,11). Тілдің ұлтқа қызмет етуі, ұлтпен тығыз бірлікте өмір сүретіндігі туралы академик Ə.Қайдаровтың тілдің кумулятивтік қызметін ашып көрсетуі де маңызды.
Өйткені, тілдің негізгі қызметтерінің бірі ретінде мəдени құндылықтарды ұрпақтанұрпаққа жеткізу.
Тілдің бұл қызметі терминологиялық тұрғыдан да үлкен қажеттілікке ие..Тіл мен ұлт психологиясының бірлігіне қатысты орыс тілшілерінің бірі А.Леонтьевтің мақаласында: «Сөйлеу (қарым-қатынас тіліндегі) тіліндегі ұлттық ерекшеліктерге қатысты көптеген фактілер жинақталып, бақылаулар жүргізілсе де, бұл мəселе соңғы уақыттарға дейін ғалымдардың назарынан тыс қалып келді», деп көрсетеді (3,5)..Қазақ тілінің қоғамдық ортадағы жүзеге асуынан, тілді қолданушылардың жаппай тілдің қызметін кері түсінуінен əлі де бұл қағиданың өз шарықтау шегіне жетпегендігін байқау қиын емес. Əсіресе, қазақ тілін қолданушылар арасында, қазақ мемлекетінде бұл айқын сезіліп отыр.
Бұған дəлел – қазақ тілінің жай-күйі..Бұл орайда қырғызстандық тілші А.А.Брудный тілді қолданушылар мен олардың психологиясын зерттеген еңбегінде: «Тіл халықтың үздіксіз жасаған туындысы ретінде анықталады, сондықтан тіл көп жағдайда халық өмір сүріп отырған болмыспен, оның бүгінімен тығыз байланысты. Бірақ тілді халықтың өткенімен де, оның ұлттық мəдениетінің өзіндік ерекшелігімен, қыр-сырымен немесе романтиктер айтып жүргендей «халықтың рухымен» анықтайды», дей келіп, тілді формалық тұрғыдан зерттеу бағытын: «Шындығына келсек, қазіргі тіл білімінде тіл таңбалар жүйесі немесе жалпы қандай да бір «жүйе» ретінде қарастырылады.
Расында тілді жүйе ретінде қабылдауға, тіпті формулалар мен кестелер түрінде көрсетуге болады.
Алайда, керісінше бір кездерде роботтың адамға ұқсамайтыны сияқты, жасалған формулалар мен кестелер тірі тілге ұқсамауы мүмкін.
Сондықтан егер робот туралы ғылым адам туралы ғылым бола алмайтыны сияқты қазіргі тіл білімі де тіл туралы ғылым емес», деп сынға алады (4,87).
Ғалымның пікірінше, тілдің табиғатын халықтың психологиясымен бірлікте қарай отырып қана тануға, тілдік қабілетін, қыр-сырын жан-жақты ашып көрсетуге болады.
Бұл тіл мен терминологияның ұлттың психологиясымен тығыз бірлікте болатындығына, оның өзгерісіне тəуелді екендігіне қатысты ойларымызды нақтылай түсетін ғылыми пікір болып табылады..Дегенмен тіл мен ұлттың бірлігінің қағидасы басқа тілдердің қолданысы арқылы, қоғамдағы қызметі арқылы дəлелденбеген қағида деп айта алмаймыз. Ол қағиданың қажеттілігін дəлелдейтін дəйектер жетерлік.
Ал біз сол қағиданың қажеттілігін тіл ғана емес, терминология саласынан да байқап отырмыз.
Яғни терминология да ұлттың өз тіліне деген қажеттілігін жəне керісінше, тілдің ұлтқа деген қажеттілігін керек етіп отырғаны шындық.
Соның нəтижесінде, ұлттық терминология да өз ұлтының қажеттілігін керек етеді. Біздің қоғамда терминология саласына қатысты бұл қажеттіліктің тым зəру екендігін еске алсақ, ұлт терминологиясының жай-күйі қаншалықты дəрежеде екендігін аңғару қиынға түспейді..Ал терминологияның ұлтты, ұлттың терминологияны қажет етуі түптеп келгенде ұлттық сана, ұлттық психологиямен, ұлттық болмыспен тікелей байланысты. Осы тұрғыдан, өзімізге белгілі, біздің қоғамда ұлттық терминдерді жасауға қарсы қоғамдық пікір тым белсенді бой көрсетіп жатады.
Əсіресе, тілшілер тарапынан өзін маманмын деп есептейтіндердің көпшілігіақ, бұрынғы үрдістегі өздеріне үйренген терминдерден ажырағылары келмегендіктен осындай пікірлерін дəлелдеп бағады .
Ондай топ тіпті қарапайым халықтың өзінен де көрініс тауып жатады.
Бұл орайда белгілі тілшілер Н.Хомский мен Дж.Миллердің: «Тілдің дəл анықтамасын беру – бұл бір міндет, ал тілді қолданушылардың анықтамасын беру – ол басқа міндет.
Бұл міндеттер бір-біріиен өзара тығыз байланысты, бірақ бір мəселе емес», деген пікірінде негіз бар (5,38).
Алайда, ұлт тілінің тағдыры ұлт тілін қолданушыларға тəуелді екендігін де ескеру керек сияқты..Оның үстіне, қазақы халықпыз деп есептейтіндеріміздің өзін ұлттық психологиясы өз дəрежесінде деп айта алмаймыз. Бар психологиялық жай-күйдің өзі ұлттық құндылықтарды тануға, түсінуге қазіргі кезде жеткіліксіздеу деңгейде сияқты.
Оның анығы солай да.
Өйткені, қоғамдық өзгерістер мен қоғамның жалпы болмысы ұлт санасына, сонымен байланысты ұлт тілінің өзгеруіне де ықпал етпей қоймайды.
Бұған əрі дəлел ретінде, əрі осындай мəселеге қатысты психолингвистикалық бағыттағы еңбектердің бірі ретінде Д.Л.Спивактың «Язык при измененных состояниях сознания» (1989) атты еңбегін атап өтуге болады.
Қоғамдық өзгерістердің таным мен тілге қатысы жөнінде Д.Л.Спивактың еңбегіне алғы сөз жазған ғалым В.И.Медведев таным (познания) процесі туралы, оңың əр ғылым тарапынан қарастырылғандығын айта келіп: «жалпы, біздің қазіргі түсінігіміздегі таным қоғамның əлеуметтік дамуымен, əлеуметтік жəне дүниетанымдық мəдениетінің дамуымен, сондай-ақ, жеке тұлғалардың физиологиялық жəне психикалық динамикасымен де байланысты», деген пікірі арқылы таным мен психологияның, тілдің бірлікте қаралатындығын айтып өтеді (6,3)..Бір ауыз сөзбен айтсақ, біздегі, яғни қазақтардағы психология, қазіргі қазақтардағы таным-түсінік шын мəніндегі қазақтың танымтүсінігі, психологиясы емес. Бəлкім орысша сөйлеп кетуге, ойлап кетуге бейім қазіргі буын да, оған ілесіп кете баратын қазақ тілділердің өз тілін қолданудағы қазіргі жайы да соның дəлелі шығар...