Аннотация. Мақала аударматанудағы интерпретация мәселесіне арналған.
Аталмыш мақалада «интерпретация» термині аударма үдерісімен және аудармашылық іс-әрекеттермен тығыз байланыста қарастырылады. «Интерпретация» терминін, оның аудармашылық тәжірибедегі рөлін қарастыруда шетелдік және отандық ғалымдардың ғылыми-теориялық тұжырымдары негізге алынды.
Автор туралы қалыптасқан рецепция оның шығармаларын интерпретациялауға әсерін тигізеді.
Сонымен қатар, аудармалардың өзі рецепцияның бір бөлігі болып, әдеби мәдениетті, автор туралы көзқарасты қалыптастыратындығы пайымдалды.
Түпнұсқаны интерпретациялаудағы аудармашының маңызды рөліне басымдық көрсетілді.
Осы ретте автор түпнұсқаны дұрыс түсіну үшін аудармашы әлемге автордың көзімен қарай білуі тиіс деген қағидаға жүгінген..Көркем шығарманы аудару мен интерпретациялау қазіргі кезеңдегі аударматанудың өзекті мәселелерінің бірі болып саналады. Аудармадағы рецепция мен интерпретация үдерістеріне деген қызығушылық ешқашан бәсеңдемеген.
Аударманы мәдениаралық байланыстың құбылысы ретінде қарастыратын қазіргі заманғы теориялар мәтінді аудару мен интерпретациялауды аударма үдерісінің ажырамас бір бөлігі ретінде қарастырады.
Бұл жайында К.И.
Чуковский, И.А.
Кашкин, Е.Г.
Эткинд, В.С.
Виноградов және т.б.
ғалымдар еңбектерінде тұшымды пікірлер айтқан..Аударма көркем шығарманың өзге мәдениетке кірігуінің маңызды тәсілдерінің бірі болып табылады. Бұл үдеріс аудармашылық интерпретацияның қатысуынсыз жүзеге асуы мүмкін емес.
Осы тәрізді тұжырымдардың болуы қалыптан тыс жайт емес.
Оларды жоққа шығаруға болмайды десек, аударманы шығарма ретінде уақытта, кеңістікте және адамдардың санасында өмір сүру формасы ретінде бағалап, талқылаудың, термин тілінде айтқанда, интерпретацияның себептерін зерделеуге тырысуымыз қажет.
Қазіргі таңда аударманы зерттеуде аударма туындының әлемдік әдебиетте түпнұсқаның тең дәрежелі орынға ие бір нұсқасы болып табылатындығын ұғыну маңызды. Сондықтан да, «аударма туынды оқырманға қалай әсер етеді?», «оның түсініктемесі түпнұсқа мәдениетіндегі қалыптасқан түсініктемелерден айырмашылығы неде және ондағы өзгертулердің себептері қандай?» деген сауалдардың туындауы заңды құбылыс..Бүгінгі таңда лингвист ғалымдар әрбір қос тіл мен әрбір мәтін түрі үшін аудармашылық нормаларды анықтауда. Мұндай тәсіл қазіргі заманғы лингвистикалық аударма теориясында қолданбалы сипатқа ие, сондай-ақ нақты бір міндеттің нақты шешімін табуға бағытталған.
Әдебиеттанушылар, керісінше, аударманың рухани мәдениеттің дамуындағы рөлін анықтай отырып, оны түпнұсқаға эстетикалық сәйкестігі тұрғысынан бағалайды.
Әдебиеттанулық тәсіл аудармашы тұлғасын, оның суреткерлік шеберлігін ескере отырып, оның таңдауын түсінуге көбірек көңіл бөледі.
Ол аудармаға өнер ретінде, яғни шынайы болмысты қайта жаңғырту тәсілі ретінде қарауға мүмкіндік береді.
Олай болса, аудармаға қойылатын бірнеше шарттарды атап көрсетейік:.«Интерпретация» терминіне, оның аудармашылық тәжірибедегі рөліне тоқтала кетсек, «интерпретация» термині бастапқыда герменевтикада қабылданып, түсіну мен түсіндіру өнерін білдірген. Аударма теориясына бұл терминді И.И.
Резвин мен В.Ю.
Розейнцвейг енгізген.
Бұл жерде түпнұсқа мәніннен аударма мәтінге түпнұсқа тілі мен аударма тілі арасындағы сәйкестіктер жүйесі арқылы емес, шынайы болмыстағы жағдаятқа жүгіну арқылы өту назарға алынады [1, 56-58 б.]..Қазіргі таңда аударматану ғылымында «интерпретация» терминінің көптеген анықтамасы кездеседі. Бұл терминмен кейбір ғалымдар (И.И.
Резвин, В.Ю.
Розенцвейг) аударманың ерекше түрін атаса, біреулері (Д.
Слескович, М. Ледерер және т.б.) түпнұсқа мәтінмен жұмыс істеу әдісін атайды, сонымен қатар тілдегі сәйкестіктерді таңдай отырып, шығарма тудыру әдісін осы терминмен атайтындар да (В.Н.
Комиссаров) бар.
Ғалымдардың көпшілігі интерпретация мен аударманы бір термин ретінде қарастырып жүр.
Бұл жерде шығарманы түсіну үдерісін де, сондай-ақ осы үдеріс нәтижесін де интерпретация деп атау аталмыш терминнің мағынасын анықтауда қиындық тудырады.
Осылайша шатасу зерттеушіні өз тұжырымы шеңберінде «интерпретация» терминінің мағынасын нақтылауға мәжбүрлейді..Профессор Т.О.
Есембеков «Мәтінді аудару және интерпретация» курсы туралы» атты мақаласында түпнұсқаны интерпретациялаудың мәні мен маңызына, сондай-ақ интерпретациялау үдерісіне қатысты былай деп тұжырымдаған: «Аударматануда түпнұсқаны интерпретациялау туралы пікірлер бір ізге түспеген. Аударылатын мәтінді тәржімалауға дайындық көп сөз болғанымен, ол мәтінді қабылдау, түсіну, талдауға ғана негізделген, ал оны бағалау мен теңестіру (идентификация) сияқты әрекеттер сөз бола бермейді.
Осы кезеңде қоғамдық, әлеуметтік, тарихи, адами факторлар мен ақпараттарды жинау, жүйелеу, талдау, қорыту сияқты аудармашы үшін өте бағалы әрекеттер жүзеге асырылуы тиіс.
Түпнұсқада оқырманы мен аударманың оқырманының арасындағы білім мен біліктілік айырмашылығы өз алдына, олардың қабылдау жүйесінің ерекшеліктері де бар ғой.
Түпнұсқаға интерпретация жасау барысында бұларды ескеру міндетті болғаны жөн» [2, 6 б.].
Автор аудармашылық интерпретациялау әрекеттеріне тоқталып, аудармашылық интерпретацияның аударма үдерісіндегі жетекші маңызын атап көрсеткен..«Интерпретация» сөзінің мағынасы сөздікте «түсіндіру», «түсінік беру», «мағынасын ашу» дегенді білдіреді. Ағылшын және француз тілдерінде «interpret» бір мезгілде «аудару» және өзінше «түсіндіру, талқылау» дегенді білдіреді.
Мәтінді интерпретациялау сол мәтіннің ішіндегі мазмұнды ашу деген сөз.
Нәтижесінде, кез келген мәтінді оқу, жалпы кез келген сөзді қабылдау акті (адам оқығанын немесе естігенін түсінген жағдайда ғана) интерпретациялау болып табылады.
Мәтінді интерпретациялау қандай да бір дәрежеде терең, қандай да бір дәрежеде толық болуы мүмкін.
Зерттеу қызметі немесе оқу практикасы ретіндегі мәтінді интерпретациялаудың міндеті мәтіннен барынша мол ақпарат алып, автордың мәтінге жүктеген мазмұнын, сонымен қатар, автордың еркінен тыс жүктелген мазмұнның мағынасын өзі үшін ғана емес, өзгелерге де барынша ұғындыру болып табылады. Көркем шығарманы интерпретациялаудың мәні көркем мәтінді тұтас бірлік ретінде, сондай-ақ оның әрбір деталі бүкіл шығарманы көрсететін немесе бүкіл шығарма кішкене бір детальда көрініс табатын қандай да бір жүйелі құбылыс ретінде түсіну мен түсіндіруден тұрады.
Сонымен қатар, көркем мәтін шектеулі кеңістікте тілдің мүмкіндіктерінен едәуір асып түсетін ақпарат көлемін шоғырландырады..Аударма мақсаты – бастапқы мәтінді аудармашылық интерпретациялауға ұшырату негізінде өзге тілді және мәдени ортада оны ауыстыра алатын екінші мәтін жасау. Көптеген зерттеушілер аударма үдерісінің бастапқы және екінші коммуникативтік жағдаятқа байланысты екі кезеңдік сипатын атап өтеді.
Егер де мәтінді ана тілі мен шет тілінде қабылдау арасындағы психологиялық және үдерістік айырмашылықты елемесек, онда аудармашы мәтінді қабылдаушы әрі, талдаушы бастапқы коммуникант ретінде интерпретатор рөлін атқарады деуге болады..Интерпретацияның қаншалықты дұрыс шығуы немесе дұрыс шықпауы аударылатын мәтіннің түріне де байланысты. Көркем мәтінмен жұмыс істеуде түпнұсқа мазмұнын өзге тілдің құралдары арқылы жеткізіп қана қоймай, өзге тілде көркем шығарма жасау көзделуі тиіс.
Чех компаративист-ғалымы И.
Левыйдың пікірі бойынша, «...түпнұсқа мен аударманың тілдік материалының сан алуандығы салдарынан олардың берілуі арасында семантикалық тепетеңдік бола алмайды, олай болса, лингвистикалық дәл аудару мүмкін емес, тек интерпретациялауға ғана болады» [3, 66 б.]..Автор өз ойын дамыта келе, аудармашы шығарманы интерпретациялай отырып, мәтінге субъективті тұрғыдан қарамай, оның «объективті мағынасына» иек артуы тиіс екендін жазады. Сонымен қатар, аудармашы шығарманы аударуда өзінің интерпретациялық ұстанымын анықтайтын бірқатар алғышарттарға сүйенеді..Аударма көркем шығарманың бір көрінісі болып табылатындықтан, оған әдебиеттануда кездесетін барлық талдау тәсілдерді қолдануға болады, соған қоса арнайы түпнұсқамен салғастырудың тәсілдерін атап айтқан жөн. Зерттеушіге түпнұсқа мен аударма мәтіндері арасындағы «саңлау» қызығушылық тудырып, негізгі зерттеу нысанына айналады.
Алғашқы қадам – аудармашының интерпретациясына ықпал ететін фактор ретіндегі әдеби мәдениетті қарастыру. Таза аудармашылық қабылдау болмайды.
Аудармашы іске кірісе отырып, автор туралы фондық білімге қанық болады.
Аударматану ғылымында аудармашының мұқият зерттеуші болуын талап етеді.
Аудармашы рөлін көбінесе кәсіби әдебиеттанушылардың атқаруы да кездейсоқтық емес..Рецепция, яғни қабылдау – компаративистиканың негізгі категориясының бірі. Жалпы аударманың өзі рецепцияның бір формасы ретінде қарастырылады.
Әдеби туындыны қабылдау, интерпретациялау мәселелері М.П.
Алексеев, А.Н.
Веселовский, Д.
Дюришин, В.М.
Жирмунский, И.Г.
Неупокоева және т.б.
ғалымдардың еңбектерінде ішінара айтылады.
Көркемдік қабылдау көркем шығармашылық психологиясымен тығыз байланысты.
Көркем шығарманың рецепциясы көп қырлы.
Ол эмоционалдық күйзелісті, авторлық ойды дамыту логикасын ұғыну мен бағалау мәдениетін қамтиды..Мәселен, Ф.М.
Достоевскийдің Қазақстандағы рецепциясы мен оның шығармаларының интерпретациясы бір-біріне тығыз байланысты деуге болады. Қазақ әдебиетінде де Ф.М.
Достоевскийдің шығармашылығы даралығы мен күрделілігі мол таусылмайтын қазына ретінде қарастырылады.
Жазушының қазақ мәдениетіне кірігуі қарқындықпен, тереңдікпен жүрді деуге болады.
Бұлай дейтініміз, қазақ жазушылары Ф.М.
Достоевскийдің шығармашылығын өзіне үлгі тұтып, одан психологиялық талдау әдісін үйренді.
Қаламгердің суреткерлік ерекшелігіне қызығушылық танытқан жазушыаудармашыларымыз оның бірқатар көрнекті туындыларын аударды.
Бұл жазушы шығармашылығының қазақ әдебиетінде қабылдануының оң нәтижесін көрсетеді..Автор туралы қалыптасқан рецепция, яғни оны қабылдау оның шығармаларын аудармашылық интерпретациясына әсерін тигізеді десек, аудармалардың өзі рецепцияның бір бөлігі болып, әдеби мәдениетті, автор туралы көзқарасты қалыптастырады деуге болады. Көркем аударма аясындағы рецепция мен интерпретацияның арақатынасы туралы мәселе арнайы теориялық зерттеуді қажет етеді..Көркем аударманы зерттеу тәсілдері шеңберінде төмендегілерді атауға болады:.аудармашының жеке тұлғасын зерттеу. Бұл жерде оның мінез-құлқы, шығармашылық мәнері, әдеби қызығушылықтары, аудармаға, автор мен шығармаға деген көзқарастары туралы мәліметтер өте маңызды..Түпнұсқаны аударған барлық аудармашылардың аудармаларын ескеретін осы талдау тәсілі шығарманың интерпретациялау ауқымын анықтауға септігін тигізеді. Мәселен, қазақ әдебиетінде А.С.
Пушкиннің «Татьянаның хаты» атты өлеңінің Абай дәстүрінен басталған бірнеше аудармалары бар.
Осы өлеңді интерпретациялауда Қ.
Аманжолов, Ғ.
Орманов, Қ.
Бекхожин, Қ.
Шаңғытбаев сияқты ақындарымыз да өз бақтарын сынаған.
«Әрине, Пушкинді аударуда Қасым Аманжолов, Ғали Орманов, Қалижан Бекхожин, Қуандық Шаңғытбаев аудармаларының кейбір үлгілері Абай дәстүріне кейде біршама жақын десек те, жалпы алғанда поэзины аударудағы Абай үлгілері – біздің әлі де жетпеген шыңымыз, алмаған, аспаған асуымыз.
Аударма өнерігдегі болашаққа апарар мұрамыз.
Оны Абайдың төл шығармаларымен қоса жасайтын мәңгілік мұра деп толық айтуға болады» [4, 6 б.]..Көркем мәтіннің интерпретациялық ауқымы кең. Сондықтан да оның интерпретациясы шектеусіз бола алады.
Белгілі бір шығарманың бірнеше аудармасының болуы осының айғағы.
Шығарманың бір тілде бірнеше аудармасының болуы қабылдаушы әдебиетте сол шығарманың ерекше ықыласқа ие екендігінен хабар береді.
Осындай аудармалардың әрқайсысы түпнұсқадан, сол мәтіннің қалған басқа аудармаларынан ажыратуға болатын жеке дара белгілерге ие..Аударма мен әдебиеттердің өзара ықпалдастығының өзге (ұлттық бейімдеушілік, еліктеу және т.б.) түрлерінің аражігін ажырататын болсақ, түпнұсқаның аудармашы ұсынған қандай да бір интерпретациясының сәйкестік дәрежесінің жоғары болуы ажыратудағы басты критерийдің бірі саналады.
Алайда, әдеби ықпалдастықтың осындай түрлерін зерттеу нысанынан алып тастауға болмайды, өйткені олар да аударма заңдарына ұқсас заңдар бойынша дамиды.
Осы тәрізді нұсқалар аудармашының шығармашылық санасының түпнұсқа болмысымен ұштасып, аудармада көрініс табатындығын көрсетеді..Аударма теориясындағы түпнұсқаны түсіну мәселесіндегі мына бір қағидамен барлығы дерлік келіседі деуге болады: түпнұсқаны дұрыс түсіну үшін аудармашы әлемге автордың көзімен қарай білуі тиіс. Әрине, егер де аудармашы өзінің дүниетанымына ұқсас авторды таңдаса, онда оның атқаратын міндеті жеңілдейтіні рас. Кері жағдайда, аудармашы авторды өз ыңғайына қарай бейімдейді..Аударматанушы ғалым Ә. Сатыбалдиев: «Аудармашылық − нағыз творчестволық өнер. Ол әркімнің қолынан келе беретіндей еріккеннің ермегі емес.
Аудармашы екі тілді де жетік білумен қатар әрі жазушы, әрі ғалым болуға тиіс.
Аударма сапасы оның талантына, біліміне, жалпы мәдени дәрежесіне және тәжірибесіне байланысты» [5, 227 б.], − деп тұжырымдаған.
Олай болса, түпнұсқаны дұрыс интерпретациялау үшін аудармашы ерекше сезімталдық пен интуицияға, білім мен эрудицияға ие болуы шарт...Әдебиеттер:.