Əр заманның өзіне лайық, өзгеден ойы озық, өресі биік дара тұлғаларының болғаны тарихтан белгілі. Міне, өзі өмір сүрген кезеңдегі теңсіздікке, əділетсіздікке қарсы ақындық үн көтеріп, өзіндік көркем туындыларына өзек еткен сондай ақындардың бірі – Нұржан Наушабайұлы.
Нұржан – заманында ит жүгіртіп, құс салған, жүйрік баптап бəйгеге қосқан айтулы сері.
Əрі бағы барда күреске түсіп балуан атанған, термелетіп жыр төккен, сөйте жүріп əуейленіп кетпей, салиқалы ой айтқан көшелі ақын..Міне, бір бойына осындай алуан өнерді тоғыстырған, өз заманының өнерпазы Нұржан Наушабайұлы шығармашылығын алғаш зерттеп, ғылыми пікір айтқан С. Мұқанов, Е.
Ысмайылов, Б.
Кенжебаевтар болса, Ə.
Дербісалин, Ш.
Сəтбаева, Ш.
Жармұхамедов, Б.
Əзірбаева сынды ғалымдар оны кеңейтті..Б. Кенжебаев Нұржанның əдеби мұрасын басқа да ағартушы ақындармен салыстыра келіп: «Нұржанның бір өзгешелігі – ол өлеңдерінің көбін бұрынғы араб, парсы, шағатай ақындарының үлгі стилінде жазады: Парсы, ескі кітаби сөздерді, діни арабша сөздерді көп қолданады» деп оның бір ерекшелігін осы тұрғыдан айқындай түседі (1, 53)..Ал енді сан қырлы саңлақ таланттың өзіндік ерекшелігі өз заманындағы əртүрлі бағыттардағы ақындардан нендей қасиетімен дараланады, кімдермен қосыла сараланады ейтін болсақ, бұл оның дүниеге көзқарасы, өмір-танымы арқылы айқындалады. Ең алдымен Нұржан – діни-ағартушы ақын.
Оған басты себеп ол діни мектепте оқыған, дінге деген өзіндік танымы бар, бұл тақырыпты шығармашылығының негізгі өзе-гіне айналдырған ақын.
Яғни, Нұржан – діни ілімді көп оқыған ғұлама адам.
Өзі кезінде мұсылманша да, орысша да білім алса, діни бағытты берік ұстанған.
Ол дін арқылы бүкіл саяси өмірге араласып, саяси көзқарас қалыптастырып, дін арқылы ұлт теңдігіне ұмтылды, білімді уағыздады.
Ақын білім мен адамгершілік қасиет дінді сүю арқылы келеді деп ұғынып, соны бүкіл жырына арқау еткен..Ақынның көзі тірісінде үш кітабы жарық көрген. Оның алғашқысы араб харпімен жазылған «Манзұмат қазақия» (1903 жыл.
32-б.) жинағы..Екінші кітабы «Сапарғали мен Нұржанның жұмбақ айтысы» (1903 жыл. Араб əрпінде 16-б.)..Үшіншісі, «Алаш» жинағы (1910 жыл. Араб əрпінде 63б.)..Ақынның ұзақ жылдар тек əдеби шолуларда ғана аты аталып келуінің басты себебі діншіл ақын деген атақ тағылып, кеңестік идеологияға жат ақын ретінде бағалануы еді. Бүгінде тəуелсіз ел ретінде өткенімізге ойлы көз салып, құлақпен ғана ұғып қоймай, жүректен өткізіп, көкірекпен көріп тұрған шақта көп нəрсеге басқаша қарай бастадық.
Нұржанның мұрасын халыққа танытуда 1997 жылы бұрынғы «Алаш» атымен қайта шыққан ақынның толыққанды жинағының орны ерекше.
Құрастырып, алғы сөзін жазған Ақылбек Шаяхмет.
Жинақтың да, құрастырушы еңбегінің де құндылығы, алғаш рет ақын мұрасының қазіргі жазу үлгісіне түсіріліп, оқырманды оның шығармаларымен толығырақ таныстырам деген талпынысында.
Əр кезеңдегі Нұржан ақын жайлы айтылған əдебиетші-ғалымдардың, қаламдасқоныстас адамдардың ой-пікірлерінен үзінділер беріліп, қысқаша алғы сөз жазылған бұл жинақ Нұржан Наушабаевтың мол мұрасынан мағлұмат бере алады..Кезінде Нұржан ақынға əлеуметтік мəселелерді жырлауға бағыт, кеңес берген Ыбырай Алтынсарин екен. Ұлы ұстаздың ақыл-кеңесін тыңдап, өзінің бағытын анықтап алған Нұржан ақын, кейіннен Ы.
Алтынсаринге деген ризашылық сезімін білдіріп, оған өлең де арнайды:.Жұртыңнан екі жая Тіне, Қармыс, Əр ерлер өз тұсында алған алғыс. Бүркіттей ұя салған Римстанда, Талпынтып балапанын ұшты бір құс.
Зəһарды балдан тəтті қылатұғын,.Халыққа қамқор ондай ер болмады тұс (2, 74) – деп, ақын Ыбырай атамыздың күллі қазақ баласының оқып, білім алуына тигізген əсерін дəлелдей түседі. Ұлы ағартушымен достық оған тіршілік мəнін терең тануға негіз болады.
Ол енді өмір, қоғам, адам деген ұғымдарға өзгеше қарай бастайды..Ақын өлеңдері – халық тілінің қайнарынан нəр алған, соның нəріне суарылған өлең. Оған Нұржан ақын өлеңдерінде мақал-мəтелдер мен нақыл сөздердің қолданылуы дəлел.
Ол жвқсылық пен жамандық, арамдық пен адалдық, заман, салт-сана, оқу өнері, надандық сияқты түсініктерді жыр-толғауларына арқау етеді.
Əрине, ақынның алған білімінің заманасының көлемінен шыға алмай қалатын тұстары бар.
Ол, əсіресе, діни тақырыптарға бағытталған өлеңдерінде көп. Кейде ол көмек пен тіректі Құдайдан күтеді.
Ақын халқына адал қызмет еткісі келеді, бұл жолдағы кедергі күш бай, болыстар мен жемқор ұлықтарды əшкерелеп отырады..Ақын өз заманыныңкөкейкесті мəселелеріне белсене араласып, насихат өлеңдер жазып, əлеуметтік жағдайды сөз етіп, өзінше түсіндірмек болған. Сондықтан да Нұржанның өмір сүрген ортадан түйген білік-танымын жүйелей кету оның шығармашылық болмысын ашуға үлкен септігін тигізері сөзсіз.
Ақынның өмір жолының шамшырағы – өнер-білім.
Ол оны өз өмірінің мəні деп түсінген.
Сол себептен де өмір бойы ізденіс үстінде болған, ақын өз өлеңінде өнербілімнің пайдалы екендігін үнемі айтып отырады.
Оны толғандыратын екінші бір мəселе замана жайы.
Ол дүние азған заманда əділдік, ізгілік жолы қиын болатынын анқы айтады.
Сонымен бірге ескідегі «еркін», «тыныш» заманды қайтып оралмайтын арман етіп аңсап, өзі арқа сүйейтін тіректі ізгілік пен адамдық қасиетіне үндейтін дүниеден табады.
Осыдан келіп Нұржан шығармаларында өткенге қайтақайта жыр арнау, соны егіле жоқтау басымырақ..Нұржан – шығармаларының əлеуметтік сипаты, көркемдік стилі жағынан алғанда сыншыл реалист ақын. Ол таза шығармашылыққа көшкен кездегі алғашқы өлеңдерінде өз заманына мұңдана кңөз тастап, отаршылдық зардабын айқын аңғарған.
Сондықтан да заман тозады, қоныс тарылады, ел билеген атқамінерлердің ниеті бұзылады деген сияқты уайым-қайғыға беріледі.
Қазақтың шұрайлы жерінен айырылып, күнкөрісі қиындап кеткенін жырлайды..Ақынның жаны осындай тығырыққа тірелген жағдайдан шығар жол таппай қиналып, кімнен демеу күтерін білмей дал болады..Күштің əлсізді тырп еткізбей ұстап отырғанын, қоғамның құрсаулы екенін меңзейді. Заманның теңсіздігі, жаппай етек алған əділетсізік, əр адам өз орнын таппай біреудің өнері мен еңбегі еш болып, біреудің асып-тасып, байлыққа мастанып жүргенін баяндай келе «Заманай» деп егіледі..Арзан мен қымбаттың, Бағасының бір болып, Қатар жүрген заман-ай! Қыран құстай қыр аспай, Қарға кіріп қатарға, Қуды ілген заман-ай!.Тұлпар кірмей дүбірге Мəстек шауып бəйге алып, Озып жүрген заман-ай!.Жүн жібекке теңеліп Асыл барқыт, берендер Тозып жүрген заман-ай!.Қарап тұрсаңыз Нұржанның сол кездегі айтқан сөздері дəл бүгінгі күнге тура келіп отыр. Дəл қазіргі қазақ қоғамындағы дарынды мен білімділердің есікке ысырылып, ақшасы мен «жоғарыда» танысы барлардың төрге озған заманы среттелген. Сондықтан Нұржан шығармалары да əлеуметтік мəселелерді қамтып жырлау жағынан қазақ əдебиеті тарихында маңызды орын алады..Нұржанның тақырыбы жағынан сан алуан өлеңдерінің негізгі айтар ойының бірі – адам, дəлірек айтқанда, оның адамдық қадір-қасиетіне байланысты. Ол адам бойындағы орнықты мінез, ар, намыс, əділдік сияқты қасиеттерді дəріптейді.
Ал бірде жақсы мен жаманды қатар алып суреттей отырып дидактикалық тағылымдарды алға тартады.
Нұржанның адамдық, əділдік жағындағы өлеңдері өзі өмір сүрген кезі мен əлеуметтік қоғам ортасындағы шындықты нанымды бейнелеген.
Қоғамдағы шындықты жырлай отырып, уақыт ағымына үлес қосады.
Ақын шығармаларын оқи отырып, ақынның болмысын танимыз, ақынның өзі өмір сүрген қоғамдағы алар орнын көреміз.
Себебі, «Ақынның өз тұлға бейнесі оны тебіренткен ой сезімдерінен, айтылып, баяндалып отырған өмірдегі алуан түрлі жағдайда, қоғамдық мəселелерге, адамның əр түрлі іс-əрекетіне оның қатынасынан, берген бағасынан айқындала түсіп, жан-жақты толық көрініс табады» деген тұжырым бұл ойымызды бекіте түседі (3, 74)..Қалай дегенде де, Нұржан шығармашылығының басты жемісі діни тақырып. Ақын өлеңдерінің өзегі айтар ойы осыған келіп саяды, көтерілген көптеген өзекті мəселелерден дін, Ислам тақырыбы оқ бойы озық тұрады.
Нұржан дінге, жалпы дүниеге, өнер мен өлімнің арақатынасына диалектикалық тұрғыдан қараған ақын.
Ислами білім жетік болғанымен, ақын дінге соқыр сеніммен, ессіз фанатизммен берілмейді.
Дінге қатысты өлеңдерінде «ҚұранКəрімнің» маңызын, қадір қасиетін толық түсіндірген ақын мұсылманның парыз-уəжіптеріне де талдау жасайды, əрі ол мұсылманның қырық парызын жеке-жеке талдап көлемді «Қырық парыздың баяны» деген өлең жазады.
Профессор Қ.
Жұмалиев Нұржан шығармашылығындағы Ислам мəсеелерін сөд ете келіп: «Нұржан Наушабаев бұл мəселені Əбубəкірден гөрі тереңдетіп, «Қырық парыздың» əрқайсысына жеке тоқтап, оның мəні мен тұтыну жолдарын өлеңмен үгіттеді» (4, 33) деген бағылы пікір айтады.
Ақын «Қырық парыздың» мақсатын талдай келіп:.Əуелі иман, ораза, намаз, зекет,.Сен бұған, бір Аллаһтан сол берекет. Əуелі иман жаратқан тəңірі бір Болды кітап Пайғамбарым иман қыл деп. Он екі парыз осы білсем пəндə Ықыласың, көңілің болсын онда..Үшеуі ғұсылда, төртеуі таһаратта, Жəне де төрт парыз таямумда (2, 97), деп бастаған діни тақырыпты одан əрі өрбітеді, кей парыз қалай орындалады, ғұсыл деген не, таһрат деген не екенін түсіндіреді..Ақынның шығармашылығындағы Ислам – ерекше əрі өзгеше дүние. Ол діннің барлық ізгі мұраттарын талдап, өзінің зерде сүзгісінен өткізіп, жалпы адамзаттық құндылықтарды уағыздайды..Нұржан шығармашылығындағы діни көзқарас жайында, профессор Б. Кенжебаев: «Нұржан өлеңдерінің біразы Ислам дінінің мəн-жайы, парыз-қарызы, заң-шариаты туралы.
О дүние, бұ дүние діндар адамдарының міне-құлығы жəне жақсылық пен жамандық жайында.
Ақын бір сөзінде: «нұсқалап дүние, ақырет бəрін айттым», дейді. Əрі діни фанатизм түрінде ғана айтпай, оны діни ізгілік, жалпы адамгершілік, ағартушылық тұрғыдан түсіндіреді», – деген өте орынды пікір айтып, тұғырлы тұжырым жасайды (1, 53)..Ол діннің ғылыми мəні мен мəңгілік мұраттары ұғындыратын дəнін аршып, екшеп пайдаланады. Тақуалық пен діншілдікті құр дəріптемей, қайта дін мұраттарын ескілік ке, діни дүмшелікке, тіпті қоғамдық əділетсіздікке қарсы руханият құндылығы ретінде пайдаланады. .Бəит пен алуан түрлі жол ашпадық. Пайғамбар хақ, Жаратқан Аллаһ бір деп, Бөтен дін ұстанғанға жанаспадық (2, 29)..Ақын жер бетінде Исламнан басқа діннің түрі көп екенін, бірақ өзге дінге бой ұрмайтынын, берік ұстанған бағытынан таймайтынын анық айтады..Тұтастай алғанда Н. Наушабаев мұрасы өз заманына озық ойларымен, бүгінгі күнмен өзектес ой-армандары жырлай білгендігімен бағалы..Ақынның жетістігі сол заманның өзінде-ақ мəңгі өлмес құнды тақырыптарды дəл тауып, жырлай алғандығында. Сондықтан оның шығармалары халық халық жүрегіне сыналап кіріп, салмақты орын алған..Қорыта келгенде, шығармаларында адамды білімділікке, игі іс-əрекетке, адал болуға, ұлтқа қызмет етуге үндейтін əрі бұның бəрін діни таным тұрғысынан тұжырымдайтын Нұржан Наушабайұлы – қазақ əдебиетінде алар орны, шығар биігі бар ерекше ақын. Сондықтан діни – ағартушы бағытының көрнекті өкілінің мұрасын зерттеу, шығармаларының сан қырлы танымбіліктік сырларын анықтап тағылым алу ісі енді қарқын алып, жалғасын таба бермек..Нұржанның діншілдігінің тағы бір себебі – ғасыр басындағы қазақты шоқындыруға, христиан дінін таратуға бағытталған саясатқа қарсылығында жатқан секілді. Санасы сергек, ойы озық жан қашанда төніп келе жатқан қатерді елден ерекше сезіп, алдын алары белгілі....