«Стилистика және әдеби редакциялау» – болашақ журналистердi дайындау бағытындағы ең маңызды практикалық дәрiстердiң бiрi. Бұл тiл, стилистика пәндерiне қатысты курстарды толықтырады.
Мақсаты – болашақ газет, баспа, радио және телевизия мамандарына БАҚ-та жариялауға арналған қолжазбаларды талдау және редакциялау әдiс-тәсiлдерiн үйрету..Осы мақсатта жұмыс iстейтiн редактордың мiндетiне мыналар енедi: тақырыпқа баға беру, тақырып мазмұнын анықтау, шығарма композициясындағы кемшiлiктердi жою арқылы логикалық байланыстарды түзету..Студент әдеби редактордың кәсiби шеберлiгiн игере отырып, қазiргi қазақ тiлi мен практикалық стилистика негiздерiне ден қояды, тiл мәдениетiн қалыптастыруға машықтанады..Шығармашылықпен айналысып жүрген қайсыбiр адамға да, оның iшiнде журналистер де бар, өз ойын еркiн жеткiзiп, жазып отырған мәселесiне байланысты тиiстi қорытындылар шығару үшiн және ғылыми немесе саяси құжатқа, мақала мен заметкаға, қысқасы, кез келген баспасөз материалына әдеби форма беру үшiн редациялау процесiн жақсы бiлу керек..Редакциялау терминiнiң (франц. redaction, лат.
redactus – жөнделген, түзетiлген) қазiргi қазақ тiлiнде үш түрлi негiзгi маңызы бар:.Әдеби редакциялау – бұл қолжазбамен және түпнұсқамен жұмыс iстейтiн шығармашылық процесс. Онда мынадай талаптар басшылыққа алынады:.Әдеби өңдеу – шығармашылық процесс, авторлық шығарманы баспасөзде, радиода, телевизияда жариялауға әзiрлеу..Әдеби өңдеушi – редакциялау барысында шығарманы тақырыбы, мазмұны, фактiлi материалы, тiлi мен стилi жағынан мұқият тексерiп, мәтiнге қажеттi түзету-жөндеулер, толықтыруқысқартулар енгiзедi, әдеби стилистикалық тұрғыдан өңдейдi, композициялық құрылысын жақсартады..Редакциялау шартты түрде саяси, ғылыми және әдеби өңдеу түрлерiне бөлiнедi..«Стилистика және әдеби редакциялау» курсының болашақ журналистер үшiн алатын орны ерекше. Өйткенi қайсыбiр шығармашылықпен айналысатын адам болмасын, өзiнiң жазғанына не өзгенiң материалын тексергенiне қарамастан, мiндеттi түрде әдеби өңдеу процесiн игередi..Бұл курс университеттiң журналистика бөлiмдерiнде оқытылатын жалпы редакциялау теориясы мен тәжiрибесi модулінің бiр бөлiгi болып табылады. Яғни, шығармашылықпен айналысатын студенттерге өз ойын еркiн жеткiзiп, баспасөз материалдарына, автор қолжазбаларына, түпнұсқа мәтiндерiне әдеби сипат берiп, тiлi мен стилiн қалыптастыру үшiн оқытылады.
Баспасөз материалдарының түрiне, жанрына лайық оларды танып-бiлудiң принциптерiн ескерiп, талдау, бағалау, қорытындылау, содан соң әдеби өңдеп, редакциялау жайы да осы курста үйретiледi..«Стилистика және әдеби редакциялау» курсы екi бағытта оқытылады. Теориялық сабақтарда баспасөз материалдарын әдеби өңдеудiң қағидалары мен тұжырымдары, оның лингивистикалық тетелес пәндермен байланысы, қарым-қатынасы үйретiлсе, практикалық (лабораториялық) сабақтарда студенттер қолжазбаны редакциялау мен рецензиялау тәжiрибесiне дағдыланады, газет тiгiндiлерiмен танысып, пiкiркөзқарастарын бiлдiредi.
Әр студент жеке-жеке атқарған жұмыстары туралы хабарлама жасап, мерзiмдi басылым беттерiнен тапқан мағыналық-логикалық қателерiн, өңдеген материалдарын талқыға салады..Студент сабақтан тыс уақытта өз бетiнше даярлана отырып, лекцияда ұсынылған негiзгi және қосымша әдебиеттердi конспектiлеп, жазба жұмыстарын (бақылау жұмысы, реферат, т.б.) орындайды..Курстың негiзгi мәнi әдеби редакциялау iсiмен тiкелей айналысатын, баспа мен газеттегi қолжазбамен жұмыс iстейтiн әдеби қызметкердiң (әдеби редактордың) қызметiне жан-жақты талдау жасау..Қолжазбаны баспаға әзiрлеу iсiне газетте жауапты хатшы мен әдеби қызметкер (тiлшi), кiтап баспасында бөлiм меңгерушiсi мен әдеби редактор қатысады. Қолжазба мен түпнұсқаның сапасына ең алдымен, мiне, солар жауап бередi.
Әдеби қызметкерлер (редакторлар) материалды баспаға әзiрлеу барысында алдымен тiлге, сосын тақырыбына, ең соңында сюжетiне мән бередi.
Демек, әдеби өңдеушi материалды тек сыдыртып оқып шықпай, автордың айтпағы не, тақырып толық ашылған ба, келтiрiлген айғақ-деректер дәлелдi ме, пайымдары қисынды ма, мiне, соларды да егжей-тегжейлi шұқшия тексередi..Кейде өткiр тақырыпта жазылған дүние дұрыс өңделмей, оқырман жүрегiне жетпей жатады. Керiсiнше, оқырман қажет етпейтiн тақырыпты әп-әдемi өңдеп, ұсынатынымыз бар.
Редакциялау процесiне тiкелей жауапты әдеби қызметкер, мiне,.
осы тұста шеберлiк танытуы тиiс.
Заман ағымымен iлесiп отырғаны жөн..Ол кемшiлiк iздемуi керек, сол кемшiлiктi түзетуге жәрдемдесуi тиiс..Жалпы, редакторлық қызмет сонау бағзы замандарданбастауалады. Бiзқазақбаспасөзiнiңтарихынан Мұхамеджан Сералин, Елеусін Бұйрин, Нығмет Нұрмақов, Бейімбет Майлин, Сұлтанбек Қожанов, Ахмет Байтұрсынов сияқты тамаша редакторларды жақсы бiлемiз.
Кейiнгi редакторлар арасында С.
Бердiқұловтың, К.
Смайыловтың, Ш.
Мұртазаның, К.
Қазыбаевтың, М.
Әлімбаевтың, С.
Абдрахмановтың, Ж.
Қорғасбектiң, Н.
Жүсiптiң, Ш.
Паттевтің, С.
Парманқұловтың есiмдерi ауызға түседi..Әдеби қызметкердiң жұмысына баға беру үшін сол іске тікелей қатысы бар редактордың қызметіне де бiр-екi пiкiр бiлдiре кеткенді жөн көрдік..Редактор – (франц. жөндеушi) газет-журналда, баспада, радиохабар мен телевизияда мәтiндi әдеби тiлдiң стильдiк нормаларына түсiрiп өңдеушi, оны басылымның (хабардың) мақсаты мен сипатына, сондай-ақ саяси бағытына сай етiп жөндеушi әдеби қызметкер немесе журналист.
Ол өзiне жүктелген газет-журналдың, кiтаптың (хабардың) саяси-идеялық және көркемдiк мазмұнына, тiлi мен стилiне, сондай-ақ техникалық безендiрiлуiне жауап бередi.
Мерзiмдi баспасөзде редактор, ал баспаларда, радиохабар мен телевизияда жауапты немесе бас редактор басылымды (хабарды) әзiрлеуге басшылық етедi, оның мазмұн-сапасына, саяси-идеялық бағытына жауап бередi және барлық ұйымдастырушылық-әкiмшiлiк мәселелердi шешедi.
Түйiндеп айтқанда, редактор – редакциялаумен кәсiби тұрғыда айналысатын әдеби қызметкер. Әрине, журналистикада редакциялау композициясына көзқарас мүлде басқаша [16, 157].
Сол себепті редактордың жұмыс стилі де басқа қырынан өрбиді..Мұнымен қатар биресми басылымдарға толықтай жауап беретiн жетекшi (жауапты – белгiлi бiр бөлiгiне ғана жауап беретiн, техникалық, көркемдiк) редактор, әдеби өңдеу iсiмен айналысатын әдеби редактор, ғылыми басылымдарда ғылыми редактор, арнаулы редактор (арнаулы тапсырмамен редакциялау жұмысын атқаратын), титульды редактор (ең жауапты адам, аты-жөнi пердебетте тұрады, негiзiнен автормен жұмыс iстейдi) болады..Редактор – баспасөз орындарына авторлар қауымынан түсетiн қолжазбаны қабылдап, редакциялап шығаратын, оны жарыққа шығаруды басқаратын жетекшi, басшы, шығармалық қаламгер. Газет пен журналда оны бас редактор деп атайды.
Кiтап баспасында редактордың атқаратын жұмысы сәл басқарақ болады.
Мұнда қолжазбаны автордан тiкелей қабылдап, танысып көрiп, онымен нақты редакциялық жұмысты жүргiзетiн редактор бар.
Қысқасы редактор – баспасөз бен баспадағы негiзгi тұлға, шығармашылық күш. Ол авторға дәйектi көмек көрсетiп, автор шығармасының жоспарымен мұқият танысып, оның иесiне өз идеясын өрiстете түсуге және соны мазмұнды, дәйектi жүзеге асыруға қаламгерлiк қол ұшын бередi.
Редактор, былайша айтқанда, автор мен оқырман арасындағы байланысқа дәнекершi..Редактор кез-келген саяси, шаруашылық, идеологиялық мәселелерден хабардар болуы тиiс. Қайсы бiр әдiлетсiздiк пен жауапсыздыққа, екiжүздiлiк пен жағымпаздыққа қарсы ымырасыз күрес жүргiзе алатын жан болуы керек..Сол сияқты баспасөзде редактормен қабат қызмет атқаратын әдеби қызметкер де қайсыбiр саладан болмасын (ғылым, техника, мәдениет, спорт, т.б.) жақсы хабардар болғаны жөн.
Ол газет және баспа iсiн терең меңгерiп, қолжазбаны газетке немесе баспаға әзiрлеуде сауаттылық таныта алады.
Сонымен қабат әдеби қызметкер қазiргi полиграфиялық техника мен технологияны, газет экономикасын, жарнама iсiн, баспа өндiрiсiн жақсы бiлуi тиiс.
Тек сонда ғана ол барлық баспалықредакциялық проблемаларды шешiп, баспаға әзiрленiп жатқан газеттiң немесе кiтаптың сапалы болып шығуына жәрдемдесе алады..Әдеби қызметкер (редактор) мұнымен қатар өте мәдениеттi, сауатты, әдебиет пен әдеби тiлдi жетiк меңгерген адам болуы тиiс. Автордың жазған шығармасын қалың оқырманға жатық тiлде жеткiзiп, материалды түрлi жанрда қызықты етiп әзiрлеу де сол әдеби қызметкердiң лексикалық-стилистикалық құралдарды жетiк пайдалана алатын бiлiктiлiгiне байланысты. Редактор үшiн тiл бiлу – басты қасиет [2, 22]..Әдеби қызметкер (редактор) авторға қолжазбасын жарыққа шығаруға шығармашылық көмек көрсеткенде мақала жазып беруге мiндеттi емес. Ол тек қолтуманың идеялық-саяси, мазмұнды-тәрбиелiк сапасын, тiл-стильдiк мiнiн, жұмыстың құрылымын және басқа да қырларын жетiлдiрушi, ретке келтiрушi.
Демек редактор авторлармен, авторлық ұжымдармен жұмыс iстемейiнше бар еңбегi заяға кетедi деген сөз..Газетте әдеби қызметкердiң орны бөлек. Ол материалды iрiктеп алып, әдеби өңдейдi, автормен бiрлесе жұмыс iстейдi.
Ал журналдағы әдеби редактор жоспар құрудан бастап журналды әзiрлеп шығаруға дейiнгi барлық процеске қатысады..Сонымен, редакциялау дегенiмiз – газеттi немесе кiтапты әзiрлеп, басып шығаруға дейiнгi атқарылатын сан-қилы шығармашылық процесс екен..Редактор қолжазбаға баға бере отырып үнемi шығарма композициясына мән берудi жөн көредi. Шығармада тым әсiрелеу бар ма, сөйлемдерi шұбалаңқы емес пе, қайталаулар кездеспей ме, материал тақырыбы ашылған ба, ептеп қысқарту жүргiзу қажет емес пе, бәрi-бәрi екшеуден өтедi.
Әсiресе қолтуманың тiлi мен стилiне баса мән берiледi.
Әдеби тiлде жатық жазылған мақала көп жағдайда редакциялауды қажет етпейдi..Қолжазбамен жұмыс iстеп болған соң әдеби қызметкер (редактор) автордың кемшiлiктерiн айтып, не iстеу керек екенiн ескертiп, қысқа рецензия не қорытынды жазады..Автор айтылған кемшiлiктердi түгелдей жойғаннан кейiн редакциялау процесiнiң негiзгi кезеңi, яғни шығарма формасымен жұмыс iстеу кезеңi басталады..Әдетте алғашқы оқығанда мәтiнге түзету енгiзiлмейдi. Тек қара қаламмен шет жағына қажеттi белгiлер соғылады.
Онда лексикалықстилистикалық,, логикалық-мағыналық қателер ғана назарға алынады.
Екiншi қайтара оқығанда композициясына мән берiп, логикалық қателерi түзетiле бастайды.
Содан соң тұтастай әдеби өңдеу жүргiзiледi.
Редактор шығарма тақырыбына (зоголовок) айрықша мән бередi.
Оның мақала мазмұнына сай келуiн қадағалайды..Редакциялау процесi көп жағдайда әдеби редактордың жеке тәжiрибесiне де байланысты өрбидi. Яғни, қолжазбаны редакциялаудың әлдебiр қатып қалған қағидасы жоқ..Мәтiндi әдеби редакциялап шығу үшiн әдеби тiлдi, оның емлесiн, лексикасын, стилистикасын жақсы бiлу жеткiлiксiз, қолжазбамен жұмыс iстеуде қалыптасқан әдiс-тәсiлдер мен iс-тәжiрибелiк дағдылар қажет. «Стилистика және әдеби редакциялау» курсының пәнi, мiне, сол әдiстеменi зерттеудi мақсат етедi..Сонымен, курстың негiзгi мiндетi не? Мiндет – болашақ журналистердiң баспасөз материалдарын әзiрлеуде белгiлi бiр ой-тұжырымының қалыптасуына, дүниетанымдық қабiлетiнiң артуына әрi композициялық шешiм табуына, сол арқылы лексикалық-стилистикалық сауатын ашып, жазу машығының қалып алуына жәрдемдесу..Жоғарыда айтқанымыздай, лекциялық материалдар негiзiнде практикалық дәрiстер ұйымдастырылады. Мәтiндi редакциялау шығармашылық жұмыс болғандықтан, бұлардың денi студенттермен жеке-жеке жұмыс жүргiзу арқылы көрiнiс табады.
Алдымен бiрнеше вариантта үй тапсырмасы берiледi.
Түзету үшiн 2-3 мәтiн iрiктелiп алынады.
Студент өз қалауынша әлгi мәтiндердiң бiрiн таңдайды. Оның тақырыбына, тiлi мен стилiне, логикалық және мағыналық қателерiне мән бередi.
Кейде практикалық дәрiстiң авторедакциялау түрiн де пайдалануға болады.
Осылайша практикалық және лабораториялық сабақтардың нәтижесiнде оқу газеттерi шығарылады.
Радио мен теле-редакциялауға да ептеп көңiл бөлiнедi..Жалпы теориялық дәрiстерде редакциялау процесiнiң, оны газет редакциялары мен кiтап баспаларында ұйымдастырудың маңызды шарттары қарастырылады. Редактор еңбегiнiң ерекшелiктерi сөз болады..Сондай-ақ, мәтiндi редакциялау әдiстемесiнiң мәселелерi де (түзету, логикалық және мағыналық қателердi анықтау, шығарма композициясымен жұмыс, тақырып таңдау, фактiлi материалмен жұмыс, т.б.) кеңiнен қозғалады..Мәтiндi әдеби өңдеудi үйрету – өте күрделi, көп тер төгудi қажет ететiн жауапты iс. Сондықтан да әдеби редакциялаудың кейбiр мәселелерiн тереңдетiп, жеке-жеке қарастыру үшiн «БАҚ тiлi мен стилi», «Баспасөз тілі», «Журналистің сөйлеу мәдениеті» сияқты арнаулы курстар да оқытылады...Әдебиеттер.