Индустриялық өндірістің тұрақты өсу тенденцияларын нығайту жəне оның құрылымдық өзгерістерін жақсарту үшін отандық индустрияны дамыту мəселелерін кешенді түрде шешу бағдарын қарастыратын, алдымыздағы 2015 жылға дейінгі мерзімге арналған жаңа мемлекеттік индустриялық- инновациялық саясатты ұстанып, жүзеге асыру қажет.
Өйткені мұндай əрекет индустрия саясатына кешендік сипатты бере отырып, осы саланың даму деңгейі мен қазіргі жағдайын қалыптастыру мақсатын көздеген саясаттарды орындау барысында қателіктер мен кемшіліктердің пайда болуын тежеуге мүмкіндік береді.
Халықтың əл-ауқатының көтерілуі мен ұлттық экономиканың тиімділігі көп жағдайда инновациялық үрдістердің даму сатысымен айқындалады.
Осы мақсатта қабылданған Қазақстан Республикасының 2003–2015 жылдарға арналған индустриалдық-инновациялық даму стратегиясының жүзеге асырылуы — тəуелсіз Қазақстанның кемел келешекке ұмтылғандығының айғағы..«Инновациялық даму» дегеніміз — жаңа жаңалық пен ғылымды, технологияны өндіріспен тығыз байланыстыру көзделген экономикалық даму бағыты.
Республикамыздың 2003–2015 жж.
индустриалды-инновациялық дамуы стратегиясының басты мақсаты да тұрақты өсім траекториясына шикізаттық бағыттан сервистік-технологиялық экономикаға көшу мақсатында өндіріс салаларын диверсификациялау көзделген.
Инновациялық даму жолын таңдау себептерінің негізгілері: əлемдегі өнеркəсіптің технологиялық жолмен қарқынды дамуы, əлемде жаһандану процесінің өріс алуы, Қазақстанның БСҰ-на кіру мақсатына байланысты өнеркəсіпті бəсекелестікке дайындау қажеттілігі жəне бəсекеге қабілетті еңселі елу елдің қатарына қосылудағы мақсатқа жету..Қазақстан Республикасын үдемелі индустриялық-инновациялық дамыту жөніндегі 2010– 2014 жылдарға арналған мемлекеттік бағдарламасына сəйкес Қазақстанның əр өңірлерінде ұлттық инновациялық жүйе жəне инновациялық дамудың өңірлік саясатын біріктіруді жəне біртараптандыруды қамтамасыз ететін өңірлік инновациялық жүйе құру керек [1]..Өңірлік инновациялық жүйе арқылы өңірге инновацияны енгізу келесі шараларға қол жеткізуге мүмкіндік береді:.Осы шараларға қол жеткізу үшін өңірлік инновациялық жүйенің құрамындағы келесі элементтерге көңіл бөле кеткен жөн:.Қарағанды облысы нақты танылған өнеркəсіптік аймақ жəне өңдеуші жəне кен өндіруші өнеркəсіптің дамуы бойынша Қазақстан Республикасындағы көшбасшылардың бірі бола отырып, дамыған ғылыми-зерттеу базасы мен инновациялық инфрақұрылымға, сонымен қатар бірқатар ірі кластерлік құрылымдарға ие болып отыр, бұның бəрі бірігіп келе, аймақтық инновациялық жүйені құрайды (1-сур.)...Өңірдің жоғары оқу орындары мен ғылыми-зерттеу институттары жаратылыстану, нақты, техникалық ғылымдар саласында, қара металлургия жəне металлургиялық үрдістер, геологтық барлау жəне кен өндіру технологиялары саласында іргелі жəне қолданбалы зерттеулер, сонымен қатар дəрілік препараттарды (оның ішінде өсімдік шикізат негізінде), əр түрлі ауруларды диагностикалау жəне емдеу əдістерін əзірлеу саласында зерттеулер жүргізуде [2]..Облыс аумағында металлургия-металл өңдеу, машина жасау жəне фармацевтика салаларында бірқатар кластерлік құрылымдар, сонымен қатар аймақтың инновациялық инфрақұрылымын құрайтын даму институттары мен өндірістік алаңдар (ƏКК, технопарк, индустриалдық парк, «Даму» қорының филиалы) қызмет етеді..Осы орайда инновациялық жүйенің барлық құрам бөліктерінің айтарлықтай дамуына, болашаққа көзделген инновациялық жобалардың кең ауқымына жəне өнеркəсіптік облыстың инновацияларға деген жоғары қажеттілігіне қарамастан, облыс экономикасының инновациялық құрамының соңғы жылдардағы дамуы басымды кері беталыстармен сипатталады..Қарағанды облысы кəсіпорындарының инновациялық белсенділік деңгейі 2011 жылы 7,2 % құрастырды, ал 2007 жылы бұл көрсеткіш 6,1 % болған еді (2-сур.).
Сандық эквивалентте бұл өзінің өндірісінде инновациялары бар жəне инновациялық өнімді өндіретін 982 респондент ішіндегі 71 кəсіпорын болып табылады.
Бұл көрсеткіш Республика бойынша екінші орын алады...Облыс кəсіпорындарының инновациялық белсенділігінің жəне инновациялық өндірісте қызмет ететін адамдар санын өсуіне қарамастан, облыс экономикасының инновациялық құрамы дамуының қаржылық көрсеткіштері инновациялық қызметтің едəуір төмендегенін көрсетеді.
Егер 2007 жылы облыстың ЖУӨ-дегі инновациялық өнім үлесі 3,32 % болатын болса, онда 2011 жылы бұл көрсеткіш 0,60 % жетті, өнеркəсіптік өндіріс көлеміне қатысты өнім үлесі 11,7 %-дан 2,7 %-ға дейін төмендеді..Қарағанды облысы экономикасының инновациялық секторының тиімділігіне бағалау жүргізейік (кестені қара)...Инновациялық қызмет тиімділігінің негізгі көрсеткіштері бұл бағыттың едəуір əлсізденгенін байқатады.
Жоғарыда атап айтылғандай, облыстың ЖУӨ-дегі инновациялық өнімнің үлесі 3,32 %- дан 0,60 %-ға дейін қысқарды.
Инновациялық белсенді кəсіпорындар санының өсуі жəне салыстырмалы түрде тұрақты жұмысшылар саны облыстағы инновациялық өнім көлеміне ешқандай əсерін тигізбеді..Елдің қарқынды индустриалдық-инновациялық даму бағдарламасы аясында Қарағанды облысында жүзеге асырылып жатқан жобалардың инновациялылық дəрежесін қарастырайық..Қолданылатын технологиялар деңгейі бойынша ҚИИДБ аясында жүзеге асырылып жатқан 45 жобаның ішінде (оның ішінде 2010 жылы жүзеге асырылған 9 жоба) Қарағанды облысы аумағында өндірістің көп бөлігі технологиялар трансферті негізінде салынып жатыр [4]..Түпнұсқалы, патенттелген технологиялар тек үш жобада ғана қолданылады: «КазИнМетр» РМК- ның газдық бақылау құралдарын қалыпқа келтіру үшін қажетті тексермелі газдық қоспалар өндірісінде; «Евромет» ЖШС-де көмірден жолшыбай металлургиялық кокс алынатын жылутехникалық кешеннің екінші кезегі құрылысында жəне «Қарағанды фармацевтикалық кешені» ЖШС Қарағанды фармацевтикалық кешенінің үшінші кезегі құрылысында..Бейімделген технологиялар келесі 5 жобада қолданылады: «КазБелАЗ» қосалқы бөлшектерін өндіру жəне техниканы жинау; «Сары Қазына» ЖШС базасында катодты мыс өндірісі бойынша зауыт салу; «Геополимер» ЖШС-де арнайы мақсаттарға арналған тоқыма өндіру;.«КарагандаЭнергоцентр» ЖШС қарамағындағы Қарағанды ЖЭО-3 қуаттылығын жаңғырту жəне кеңейту; «ТехноИндустрия» ЖШС базасында фракцияланған текше тəріздес қиыршық тас өндірісі бойынша зауыт салу; «Пархоменко атындағы Қарағанды машина жасау зауыты» ЖШС-де теміржол жүк вагондары үшін ірі құйма өндіру..Өндірілетін өнімнің жаңашылдық дəрежесі бойынша инновациялы құрамның төмен деңгейін атап өтуге болады.
36 жоба стандартты өнім шығаратын болады, ал Қазақстан үшін жаңа өнім 8 кəсіпорында шығарылатын болады:.«ТМД елдері үшін жаңа өнім» позициясы бойынша 45 жобаның ішінде тек біреуін бөліп көрсетуге болады, нақты айтсақ, бұл «Қарағанды фармацевтикалық кешені» ЖШС-де «Арглобин» жəне «Салсоколлин» дəрілік препараттары өндірісі..Жалпы, ҚИИДБ негізінде, технологиялар трансфертіне бағытталған жəне жергілікті ғылыми əзірлемелердің жүзеге асырылуына қолдау көрсетпейді..Аймақ субъектілерінің ҰИЖ элементтерімен қарым-қатынасын көрсетейік..UniScienTech технопаркі.
Инновациялық үрдісте технопарктердің маңызы зор, себебі олар қалыптасқан идея жəне технологиялар мен өндіріске инновацияларды енгізу, оларды нарыққа шығару арасындағы кідіріс пункті болып табылады..Өзінің қызмет ету уақытында UniScienTech технопаркіне 150 ұсыныс келіп түсті (оның ішінде 2011 жылы 27 ұсыныс), олардың ішінде 6 жоба бизнес жəне технологиялық инкубирлеуге аударылды:.Келіп түскен ұсыныстардың ішінде бизнес инкубирлеуге жіберілген жобалар санының аз болуы осы қызмет түрін жеткіліксіз қаржыландырумен түсіндіріледі.
Осылай, 2010 жылы бизнес жəне технологиялық инкубирлеуге бөлінген қаражат көлемі 250 млн теңгені құрастырды, 2011 жылы — 306 млн теңге (бұл республиканың барлық технопарктеріне бөлінген қаражат)..Сонымен қатар аталған институттың шағын штатына (13 адам) қатысты мəселені бөліп айтуға болады, бұл жағдай технопарктің бизнес жəне технологиялық инкубирлеу аясындағы қызметтерінің кең спектрін есепке алғанда, технопарк қызметін шектейтін бірден бір фактор болып табылады..Жалпы, жоғары тұрған органдар, оның ішінде мемлекеттік органдар, технопарк жəне новатор- кəсіпкерлер арасында қалыптасқан қарым-қатынас жүйесіз сипатқа ие..«Сарыарқа».
«Сарыарқа» əлеуметтік-кəсіпкерлік корпорациясы (ƏКК) Ұлттық компаниясы қызметі кластерлік тəсілдеме негізінде аймақтың экономикалық дамуына əрекет етуге бағытталған.
ƏКК инвестициялар мен инновацияларды тарту үшін қолайлы экономикалық жағдайлар қалыптастыруға арналған..ƏКК қарастырған 8 инвестициялық жобаның 4 жүзеге асыруға қабылданған, оның ішіндегі 3 жобаның инновациялық кұрамы бар:.Қорытындылай келе, аймақтағы инновациялық белсенділіктің ағымдағы жағдайына тəн күшті, əлсіз жақтарды, мүмкіндіктер мен қауіптерді анықтайық:.Осы мəселелерді шешудің мүмкіндіктері:.Сонымен қатар жүзеге асырылып жатқан жəне де жүзеге асырылуға жоспарланған инновациялық жобалардың үлкен көлеміне қарамастан, инновациялық жобалардың өңірдің өндірістік мамандануынан басқа салаларды қолдаудың маңызды екенін айта кеткен жөн.
Бұл бірінші кезекте өңір экономикасының ары қарай əр тараптануына, оның дамуының постиндустриалды түріне өтуіне байланысты, ол кəсіби қызмет көрсету саласы, əлеуметтік қызмет саласы, құрылыс жəне тұрғын-үй коммуналдық саласы сияқты экономиканың салаларына үлкен көңіл бөлуді білдіреді.
Бұл салалар аясында барлық өңірлік экономиканың бəсекеге қабілеттілігін көтеру үшін инновация жүзеге асырылуы қажет.
Жалпы алғанда бұл салалардағы инновациялық бизнес-жобалар өңірлік инновациялық жүйе аясында жүзеге асырылуы мүмкін....Əдебиеттер тізімі..