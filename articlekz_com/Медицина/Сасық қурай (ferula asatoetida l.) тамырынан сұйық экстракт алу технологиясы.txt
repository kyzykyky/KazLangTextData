Өсімдік тектес дәрілік құралдар бірқатар ауруларды емдеуде және алдын-алуда жоғарғы орында тұр. Ал, сасық қурай (Ferula asafoetida l.) фармакологиялық әсері кең спектрлі өсімДік шикізаты болып табылаДы.
Бұл жұмыста сасық қурай тамырынан сұйық экстракт алудың технологиясы көрсетілген.
Сұйық экстракт алу үшін, ұнтақталған өсімдік тамырлары, экстрагент ретінде этил спирті және реперколяция тәсілі қолданылды..Кіріспе. Феруланың жеке өкілдерінің бірі сасық қурай ерте заманнан Орта Азия елдерінің, Иран, Қытай, Үндістан және т.б.
халық медицинасында түрлі ауруларды емдеуде қолданылған.
Атап айтқанда: қызылша, жазылуы қиын жаралар, түрлі ісіктер, сифилис, туберкулез, талма, асқазан -ішек жолдарының аурулары және т.б.
[1]..Авиценна сасық қурай шайырының адам ағзасына пайдалы әсерінің бар екенін байқаған және оны көптеген ауруларды емдеуде пайдаланған..Үнді халық медицинасында сасық қурай холера, диарея, невроз, қант диабеті, ревматизм және бронх демікпесін емдеуде қолданған [2]..Қытай халық медицинасында сасық қурай тұндырмасы мазасыздықты емдеуде және де ағзаны жалпы нығайтқыш құрал ретінде қолданған..Орта Азияда сасық қурай шайырын паразиттерге (домалақ құрттар) қарсы дәрі ретінде қолданған.
Сасық қурайды қолдану арқылы ас қорытуды жақсартуға және метеоризмнен құтылуға болатынын анықтаған [3]..Сасық қурай тамырының қайнатпасын, экстрактысын және жағар майын суық тиюде, бас ауруында, радикулитте, экземада, бөртпелерде, тропикалық жараларды емдеуге қолданған [4]..Жұмыстың мақсаты: Ferula asafoetida l. өсімдік шикізаты тамырынан сұйық экстракт алу технологиясын жасау..Материалдар және әдістер..Ferula asafoetida l. өсімдік шикізаты тамырынан дәрілік түр ретінде 1:1 қатынаста сұйық экстракт алынды.
Экстракциялау үшін реперколяция әдісі таңдалды.
Себебі, бұл әдіс ұсақ сериялары сұйық экстрактылар өндірісінде көптеп қолданылады, өсімдік шикізатын толығымен сығындауға және концентрациясы жоғары сұйық экстракт алуға мүмкіндік береді..Сұйық экстракт алу процесі реперколияция тәсілінің бірі Босин тәсілімен жүргізілді..Экстрагент мөлшері сұйық экстрактылардың технологиясына сәйкес шикізат мөлшерінен 9 есе көп алынды..Экстрагент әрбір перколяторға біркелкі жүктелуі үшін қажетті экстрагенттің жалпы көлемі (Ѵж) үш бөлікке бөлінді..Экстрагенттің алғашқы бөлігінің мөлшері мына формуламен есептеледі:.К шикізаттың сіңіру коэффициенті..Экстрагенттің екіншi және үшінші бөліктері Ѵ2 = V3теңдеyімен анықталды [5]:.3 (2).Сасық қурай тамырынан сұйық экстракт алудың Технологиялық сызбасы 1-суретте берілген..Сурет 1 Сасық қурай тамырынан сұйық экстракт алу технологиясы..Технологиялық мазмұндамасы: Технологиялық процестің басталуына дейін өндірісте қолданылатын барлық шикізат пен материалдар нормативтік құжаттарға сәйкес тексеріледі. Тамыр кескіш көмегімен сасық қурайдың тамыр ұнтақтаймыз.
Ұнтақталған сасық қурай тамырын құрғақ күйінде тең мөлшерде үш перколяторға жүктелді.
Экстрагент үш бөлікке бөлініп, таза экстрагент тек бірінші перколяторға «айна» пайда болғанша жіберілді және 2 сағатқа тұндыруға қалдырылды.
Осы уақыт өткеннен соң, бірінші перколятордан алынған сығынды екінші перколяторға ауыстырылды, ал бірінші перколяторға қайтадан таза экстрагент «айна» пайда болғанша жіберілді.
Екі перколятордағы шикізат 2 сағат тұндырылды да, екінші перколятордан алынған сығынды үшінші перколяторға жіберілді, екінші перколяторға бірінші перколятордан алынған сығынды жіберілді, ал бірінші перколяторға қайтадан (үшінші рет) таза экстрагент «айна» пайда болғанша жіберілді.
Шикізат жүктелген перколяторлар 24 сағатқа тұндыруға қалдырылды.
Келесі күні үшінші перколятордағы сығынды алғашқы дайын өнім, толығымен сығындап алынды.
Екінші перколятордағы сығынды үшінші перколяторға ауыстырылды.
Бірінші перколятордағы сығынды құйылып алынды, шикізат түсірілді және сығындалды.
Бірінші перколятордан алынған барлық сығындылар біріктірілді және екінші перколятордағы шикізатты тұндыру үшін қолданылды.
Екі перколяторды 2 сағатқа тұндыруға қалдырады.
Кейін, үшінші перколятордағы дайын өнімнің екінші бөлігін құйып алады.
Екінші перколятордағы сығынды толығымен құйылып алынды, шикізат түсірілді және сығындалды.
Екінші перколятордан алынған барлық сығындылар біріктірілді және үшінші перколятордағы шикізатты тұндырға жіберілді және 2 сағат тұндырылды.
Белгіленген уақыт өткеннен соң үшінші перколятордан сығынды құйылып алынды және шикізат толығымен сығындалды да,дайын өнімнің үшінші бөлігі алынды.
Алынған барлық сығындылар біріктіріледі.
Сығындалған шикізат рекуперацияға жіберіледі..Сығынды 8-10°С үш күн бойына тұндырылды және фильтрленді. Фильтрленген сұйық экстракт қоңыр түсті 50 мл-лік флакондарға құйылып, этикеткаланды..Нәтиже. Сасық қурай (Ferula asafoetida l.) тамырынан Босин тәсілімен 1:1 қатынаста қоңыр түсті, жағымсыз сарымсақ иісті сұйық экстракт алынды..Қорытынды. Алынған сұйық экстрактының сапалық көрсеткіштері ҚР МФ талаптарына сай анықталады...ӘДЕБИЕТТЕР ТІЗІМІ.